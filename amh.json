{"title-page 0": "[center][font_size=26]መፅሐፈ ሞርሞን[/font_size][/center]\n\nሌላኛው የኢየሱስ ክርስቶስ ምስክርነት\n\nበኋለኛው ቀን ቅዱሳን የኢየሱስ ክርስቶስ ቤተክርስቲያን የታተመ\n\nሶልት ሌክ ስቲ፣ ዩታ፣ ዩ.ኤስ.ኤ.\n\nየመጀመሪያው የእንግሊዝኛ ቅጂ በፓልሚራ፣ ኒው ዮርክ፣ ዩ.ኤስ.ኤ. በ፲፰፻፴ (እ.አ.አ.) ታተመ\n\n© 2018 by Intellectual Reserve, Inc. All rights reserved. Source: 2015/03/24\n\n", "bofm-title 0": "[center][font_size=26]መፅሐፈ ሞርሞን[/font_size][/center]\n\nከኔፊ ሰሌዳዎች ተወስዶ በሞርሞን እጅ በሰሌዳዎች ላይ የተፃፈ መዝገብ\n\nስለዚህ፣ ይህ የኔፊ ህዝብ፣ እናም ደግሞ የላማናውያን አጭር ታሪክ ነው—የእስራኤል ቤት ቅሪት ለሆኑት ለላማናውያን፣ እናም ደግሞ ለአይሁድና ለአህዛብ የተፃፈ—በትዕዛዝ መሰረት፣ እናም ደግሞ በትንቢት መንፈስና በመገለጥ የተፃፈ—እንዳይጠፉ ሲባል ተፅፈውና ታሽገው በጌታ የተደበቁ—ለነበረው ትርጉም በእግዚአብሔር ኃይልና ስጦታ ይመጡ ዘንድ—በአህዛብ በኩል በትክክለኛው ጊዜ ይመጡ ዘንድ፣ በሞሮኒ እጅ ታሸጉ፣ እናም ለጌታ የተደበቁ—ትርጉሙም በእግዚአብሔር ስጦታ ነው።\n\nጌታ ወደ ሰማይ ለመድረስ ግንብ ሲገነቡ ቋንቋቸውን በደባለቀባቸው ጊዜ የተበተኑት የያሬድ ህዝቦችን ታሪክ ከያዘው ከመፅሐፈ ኤተር የተወሰደ አጭር ታሪክ—ይህም ጌታ ለእስራኤል ቤቶች ቅሪት ለአባቶቻቸው ምን ያህል ታላላቅ ነገሮችን እንዳደረገ ለማሳየት ነው፤ እናም የጌታን ኪዳን ያውቁ ዘንድ፣ ለዘለዓለምም እንደማይጣሉ ያውቁ ዘንድ—እናም ደግሞ ኢየሱስ ክርስቶስ እንደሆነ፣ ዘለዓለማዊ አምላክ እንደሆነ፣ እራሱንም ለሁሉም ሀገሮች እንደገለፀ፣ ለአይሁድና ለአህዛብ እስከማሳመን—እና አሁን፣ ስህተቶች ካሉ ስህተቶቹ የሰዎች ስህተቶች ናቸው፣ ስለዚህ፣ በክርስቶስ የፍርድ ወንበር ያለ እንከን ትሆኑ ዘንድ የእግዚአብሔር የሆኑትን አትኮንኑ።\n\nከሰሌዳዎቹ የመጀመሪያው የእንግሊዝኛ ትርጉም በጆሴፍ ስሚዝ፣ ዳግማዊ።\n\n", "introduction 0": "[center][font_size=26]መግቢያ[/font_size][/center]\n\nመፅሐፈ ሞርሞን ከመፅሐፍ ቅዱስ ጋር የሚመሳሰል ቅዱስ መፅሐፍ ነው። እግዚአብሔር በጥንት በአሜሪካ ከኖሩት ህዝቦች ጋር ያደረጋቸው ነገሮች መዝገብ ነው፣ እናም ዘለዓለማዊ የሆነውን የወንጌል ሙላት የያዘ ነው።\n\nመጽሐፉ በብዙ ጥንታዊ ነቢያት በትንቢትና በራዕይ መንፈስ የተፃፈ ነበር። በወርቅ ሰሌዳ ላይ የተፃፉት ቃላቶቻቸው፣ ሞርሞን በተባለ ታሪካዊ ነቢይ የተጠቀሱና ያጠሩ ነበሩ። መዝገቡ ስለ ሁለት ታላላቅ ስልጣኔዎች ይዘግባል። አንደኛው በ፮፻ ም.ዓ. ከኢየሩሳሌም መጣ እና በኋላም ኔፋውያን እና ላማናውያን ወደሚባሉት ሁለት ሀገሮች ተከፈለ። ሌላኛው ይበልጥ ቀድሞ የመጣው ጌታ በባቢሎን ግንብ የህዝቡን ቋንቋ በቀላቀለበት ጊዜ ነው። ይህ ወገን ያሬዳውያን ይባላል። ከሺህ ዓመታት በኋላ፣ ከላማናውያን በስተቀር ሁሉም ጠፉ፣ እናም እነርሱ ከአሜሪካ ሕንዶች ቅድመ አያቶች መካከል አንዳንዶቹ ናቸው።\n\nበመፅሐፈ ሞርሞን ውስጥ የተመዘገበው ታላቁ ድርጊት ጌታ ኢየሱስ ክርስቶስ ከሞት እንደተነሳ በኔፋውያን መካከል ያደረገው የግል አገልግሎት ነው። የወንጌልን ትምህርት ይገልፃል፣ የደህንነትን ዕቅድ ይዘረዝራል፣ እናም በዚህ ህይወት ሰላምን እንዲሁም በሚመጣው ህይወት ዘለዓለማዊ ደህንነትን ለማግኘት ሰዎች ምን ማድረግ እንዳለባቸው ይናገራል።\n\nሞርሞን ጽሑፉን ካጠናቀቀ በኋላ፣ መዝገቡን ለወንድ ልጁ ለሞሮኒ ሰጠው፤ እርሱም ከራሱ ትንሽ ቃላት በመጨመር በከሞራ ኮረብታ ውስጥ ሰሌዳዎቹን ደበቀ። መስከረም ፳፩፣ ፲፰፻፳፫ (እ.አ.አ.)፣ ይኸው የከበረው ሞሮኒ፣ ከሞት የተነሳው ሰው፣ ለነቢዩ ጆሴፍ ስሚዝ ታየው፣ እናም ስለጥንታዊው መዝገብ እናም ወደ እንግሊዝኛ ቋንቋ መተርጎም ስላለው እጣ ፈንታ አስተማረው።\n\nበመጨረሻም ሰሌዳዎቹ በእግዚአብሔር ኃይልና ስጦታ ለተረጎማቸው ለጆሴፍ ስሚዝ ተሰጡ። መዝገቡ አሁን ኢየሱስ ክርስቶስ የህያው እግዚአብሔር ልጅ ለመሆኑ እንደ አዲስና ተጨማሪ ምስክርነት፣ እናም፤ ወደ እርሱ የሚመጡና የወንጌሉን ህግጋትና ስርዓቶች የሚቀበሉ ሁሉ ይድኑ ዘንድ በብዙ ቋንቋዎች እየተተረጎመ ነው።\n\nይህንን መዝገብ በተመለከተ ነቢዩ ጆሴፍ ስሚዝ እንዲህ ብሏል፥ “ለወንድሞች መፅሐፈ ሞርሞን በምድር ካሉ መፅሐፍት በሙሉ የበለጠ ትክክል እንደሆነ፣ እናም የኃይማኖታችን የማዕዘን ድንጋይ እንደሆነ፣ እናም ከየትኛውም መፅሐፍ በበለጠ በውስጡ ባሉት አዕምሮአዊ ትእዛዝ በመኖር ሰው ወደ እግዚአብሔር ሊቀርብ ይችላል ብዬ ነገርኳቸው።”\n\nከጆሴፍ ስሚዝ በተጨማሪ፣ ጌታ ለራሳቸው የወርቅ ሰሌዳዎቹን እንዲያዩና የመፅሐፈ ሞርሞን እውነተኛነትና መለኮታዊነት ልዩ ምስክር እንዲሆኑ ሌሎች አስራ አንድን መረጠ። የእነዚህ ሰዎች የጽሑፍ ምስክርነት “የሶስቱ ምስክሮች ምስክርነት” እና “የስምንቱ ምስክሮች ምስክርነት” ተብሎ በዚህ መፅሐፍ ውስጥ ተጨምረው ይገኛሉ።\n\nእኛ ሁሉንም ሰዎች በሁሉም ቦታ መፅሐፈ ሞርሞንን እንዲያነቡት፣ የያዘውን መልዕክት በልባቸው እንዲያሰላስሉት፣ እናም ዘለዓለማዊውን አባት እግዚአብሔርን በክርስቶስ ስም ይህ መፅሐፍ እውነት እንደሆነ እንዲጠይቁት እንጋብዛለን። ይህን ምክር የሚከተሉ እናም በእምነት የሚጠይቁ በመንፈስ ቅዱስ ኃይል አማካኝነት የእውነተኛነቱን እንዲሁም የመለኮታዊነቱን ምስክር ያገኛሉ። (ሞሮኒ ፲፥፫–፭ን ተመልከቱ።)\n\nይህንን መለኮታዊ ምስክርነት ከመንፈስ ቅዱስ የተቀበሉ በዚሁ ኃይል ደግሞ ኢየሱስ ክርስቶስ የዓለም አዳኝ እንደሆነ፣ ጆሴፍ ስሚዝ የእርሱ ገላጭ እና በእነዚህ በኋለኛው ዘመናት ነቢይ እንደሆነ፣ እና ለመሲሁ ዳግም ምፅዓት መዘጋጃም፣ የኋለኛው ቀን ቅዱሳን የኢየሱስ ክርስቶስ ቤተክርስቲያን የጌታ መንግስት እንደገና በምድር ላይ የተቋቋመችበት እንደሆነ ያውቃሉ።\n\n", "three 0": "[center][font_size=26]የሶስቱ ምስክሮች ምስክርነት[/font_size][/center]\n\nይህ ስራ ለሚደርሳቸው ሀገሮች፣ ነገዶች፣ ቋንቋዎች፣ እና ህዝቦች በሙሉ፥ እኛ በእግዚአብሔር አብና በጌታችን በኢየሱስ ክርስቶስ ፀጋ፣ ይህንን የኔፊ ህዝብ እናም ደግሞ የወንድሞቻቸውን የላማናውያንን፣ እናም ደግሞ ተነግሮበት ከነበረው ግንብ የመጡትን የያሬድ ህዝብ ታሪክ የያዘውን መዝገብ እንዳየን የታወቀ ይሁን። እናም እኛ ደግሞ በእግዚአብሔር ኃይልና ስጦታ እንደተተረጎሙ የእርሱ ድምፅ ነግሮናልና እናውቃለን፤ ስለዚህ ስራው እውነተኛ እንደሆነ በእርግጠኝነት እናውቃለን። እናም ደግሞ በሰሌዳዎቹ ላይ የነበሩትን የተቀረፁ ጽሑፎች እንዳየን እንመሰክራለን፤ እናም እነርሱ ለእኛ የታዩን በሰው ሳይሆን በእግዚአብሔር ኃይል ነው። እናም እኛ አንድ የእግዚአብሔር መልአክ ወርዶ እናም በዐይኖቻችን ፊት እንዳስቀመጠው፣ በዚያ ላይ የነበሩትን ሰሌዳዎችና የተቀረፁትን እንደተመለከትንና እንዳየን በጥሞና ቃላት እንናገራለን፤ እናም እኛ እነዚህን ነገሮች አይተን እውነት እንደሆኑ የምንመዘግበው በእግዚአብሔር አብ እና በጌታችን በኢየሱስ ክርስቶስ ፀጋ እንደሆነ እናውቃለን። እናም በእኛ አመለካከት ይህ ድንቅ ነው። ይሁን እንጂ፣ የጌታ ድምፅ ስለዚህ ነገር ምስክርነት ቃል እንድንሰጥ አዞናል፤ ስለዚህ፣ ለእግዚአብሔር ትዕዛዝ ለመታዘዝ፣ ስለእነዚህ ነገሮች ምስክርነት እንሰጣለን። እናም በክርስቶስ ታማኞች ከሆንን፣ ልብሶቻችንን ከሰዎች ሁሉ ደም በማንፃት፣ እናም በክርስቶስ የፍርድ ወንበር ፊት ያለ እንከን እንደምንገኝ እናውቃለን፣ እናም ከእርሱ ጋር በሰማያት ለዘለዓለም እንኖራለን። እናም አንድ አምላክ ለሆኑት ለአብ፣ እናም ለወልድ፣ እናም ለመንፈስ ቅዱስ ክብር ይሁን። አሜን።\n\nኦሊቨር ካውድሪ\n\nዴቪድ ዊትመር\n\nማርቲን ሀርስ\n\n", "eight 0": "[center][font_size=26]የስምንቱ ምስክሮች ምስክርነት[/font_size][/center]\n\nይህ ስራ ለሚደርሳቸው ሀገሮች፣ ነገዶች፣ ቋንቋዎችና ህዝቦች በሙሉ፥ ወርቅ የሚመስሉትን ሰሌዳዎች የእዚህ ስራ ተርጓሚ፣ ጆሴፍ ስሚዝ፣ ዳግማዊ፣ እንዳሳየን፣ እናም የተባለው ስሚዝ የተረጎማቸውን ብዙዎቹን ገጾች በእጆቻችን እንደዳሰስናቸ የታወቀ ይሁን፤ እናም ደግሞ በዚያም ላይ የተቀረፁትን ተመልክተናል፣ ሁሉም የጥንት ስራ፣ እና በብልሃት የመሰራት ገፅታ አላቸው። እናም የተባለው ስሚዝ ለእኛ እንዳሳየን፣ እናም አይተን እንዳነሳን እናም የተባለው ስሚዝ ያልናቸውን ሰሌዳዎች እንዳለው በእርግጥ ማወቃችንን በጥሞና ቃላት ምስክርነት እንሰጣለን። ያየነውም ለዓለም ሁሉ ምስክር ይሆን ዘንድ ስማችንን ለዓለም እንሰጣለን። እናም አልዋሸንም፣ እግዚአብሔርም ስለዚህ ይመሰክራል።\n\nክርስቲያን ዊትመር\n\nጄከብ ዊትመር\n\nፒተር ዊትመር፣ ዳግማዊ\n\nጆን ዊትመር\n\nሀይረም ፔጅ\n\nጆሴፍ ስሚዝ፣ ቀዳማዊ\n\nሀይረም ስሚዝ\n\nሳሙኤል ሔሪሰን ስሚዝ\n\n", "js 0": "[center][font_size=26]የነቢዩ ጆሴፍ ስሚዝ ምስክርነት[/font_size][/center]\n\nየመፅሐፈ ሞርሞንን መምጣት በተመለከተ የነቢዩ ጆሴፍ ስሚዝ የራሱ ቃላት የሚከተሉት ናቸው፥\n\n“በመስከረም [፲፰፻፳፫] (እ.አ.አ.) ምሽት ላይ … በትህትና ሁሉን ለሚገዛው እግዚአብሔር መፀለይ እና መማጸን ጀመርኩ። …\n\n“እግዚአብሔርን በመጥራት ላይ ባለሁበት ጊዜ፣ ብርሃን በክፍሌ ውስጥ ሲመጣ ተመለከትኩ፣ ብርሃኑም ከቀትር ፀሐይ እስኪበልጥ ድረስ መጨመሩን ቀጠለ፣ ወዲያውኑም አንድ ሰው በአልጋዬ አጠገብ እግሩ መሬት ሳይነካ በአየር ላይ ቆሞ ተገለጠልኝ።\n\n“በጣም ያሸበረቀ ነጭ ካባ ለብሶ ነበር። ንጣቱም ምድራዊ ከሆኑ ካየኋቸው ነገሮች በሙሉ የበለጠ ነበር፤ ማንኛውም ምድራዊ ነገር እንደዚህ እጅግ ነጭና ደማቅ መሆን ይችላል ብዬም አላምንም። እጆቹ፣ እናም ደግሞ ክንዶቹ፣ ከፍንጁ ትንሽ ከፍ ብሎ፣ በልብስ አልተሸፈኑም ነበር፤ እግሮቹም ደግሞ እንዲሁ ከቁርጭምጭሚቱ በላይ በልብስ አልተሸፈኑም ነበር። ራሱና አንገቱም የተገለጡ ነበሩ። ካባው ተከፍቶ ደረቱን ማየት እችል ስለነበር፣ ከካባው በቀር ሌላ ልብስ እንዳልነበረው ለማወቅ እችል ነበር።\n\n“እጅግም የነጣው ካባው ብቻ አልነበረም፣ ነገር ግን መላ ሰውነቱ መግለፅ ከሚቻለው በላይ ብሩህ ነበር፣ እንዲሁም ፊቱ በእውነት ልክ እንደ መብረቅ ነበር። ክፍሉ እጅግ ብርሃን ነበር፣ ነገር ግን ልክ በእርሱ ዙሪያ እንደነበረው በጣም የደመቀ አልነበረም። በመጀመሪያም ወደ እርሱ በተመለከትኩ ጊዜ ፈርቼ ነበር፣ ነገር ግን ፍርሃቱ ወዲያው ለቀቀኝ።\n\n“በስሜ ጠራኝ፣ እናም እርሱ ከእግዚአብሔር ዘንድ ወደ እኔ የተላከ መልዕክተኛ እንደሆነና ስሙም ሞሮኒ እንደሆነ፣ እግዚአብሔርም ለእኔ የምሰራው ስራ እንደነበረው፤ እናም ስሜም በሁሉም ሀገሮች፣ ነገዶች፣ ቋንቋዎችና ህዝብ መካከል በጥሩና በመጥፎ እንደሚነሳ፣ ወይም በሁሉም ህዝብ መካከል ጥሩና መጥፎ እንደሚባልልኝ ነገረኝ።\n\n“እርሱ በዚህ አህጉር ቀድመው ነዋሪ ስለነበሩት ታሪክ እና እነርሱ የመጡበትን ምንጭ ከየት እንደሆነ የሚናገር በወርቅ ሰሌዳዎች ላይ ተፅፎ የተቀበረ መፅሐፍ እንዳለ ተናገረ። ለጥንት ነዋሪዎች በአዳኙ የተሰጠውን የዘለዓለማዊውን ወንጌል ሙሉነትም በውስጡ እንደያዘ ደግሞ ተናገረ፤\n\n“ደግሞ ከሰሌዳዎቹም ጋር የተቀበሩ ሁለት ድንጋዮች በብር ቅስት ውስጥ ነበሩ፣ እናም እነዚህ ድንጋዮች፣ በደረት ኪስ ታስረው፣ ኡሪምና ቱሚም የሚባለውን ይሰራሉ፤ እናም የእነዚህ ድንጋዮች ባለቤትና ተጠቃሚ በጥንት ወይም በድሮ ጊዜ ‘ባለራዕይ’ የሚባሉት ናቸው፤ እናም እግዚአብሔር መጽሐፉን ለመተርጎም ዓላማ እነርሱን አዘጋጅቶ ነበር።…\n\n“እንደገናም፣ እርሱ የተናገረኝን ሰሌዳዎች ሳገኝ—እነርሱን የምወስድበት ትክክለኛው ጊዜ ገና እንዳልተሟላና—እኔ ማሳየት እንዳለብኝ ከምታዘዘው በቀር እነዚህን ወይም የደረት ኪሱን ከኡሪምና ቱሚም ጋር ለማንም ሰው ማሳየት እንደሌለብኝ፤ ይህን ካደረግሁ ግን መጥፋት እንዳለብኝ ነገረኝ። እርሱ ከእኔ ጋር ስለሰሌዳዎቹ በሚነጋገርበት ጊዜ ሰሌዳዎቹ የተቀበሩበትን ቦታ ማየት እንድችል ራዕይ ለአዕምሮዬ ተገለፀ፣ እናም ይህም በጣም ግልጽ እና ጉልህ ሆኖ ታይቶኝ ቦታውን በጎበኘሁበት ጊዜ እንደገና አውቄው ነበር።\n\n“ይህን ሁሉ ከሰማሁ በኋላ ብርሃን በክፍሉ ውስጥ ባናገረኝ ሰው ዙሪያ በፍጥነት መሰብሰብ ሲጀምር አየሁ፣ እናም ከእርሱ ዙሪያ በቀር ክፍሉ እንደገና እስኪጨልም ሲቀጥል፣ ወዲያውም መተላለፊያ ቀጥታ ወደ ሰማይ ሲከፈት የተመለከትኩኝ መሰለኝ፣ እናም እርሱ እስኪጠፋ ድረስ አረገ፣ እናም ክፍሉ ይህ ሰማያዊ ብርሃን ከመታየቱ በፊት እንደነበረው ሆነ።\n\n“እኔ ተኝቼ በዚህ እንግዳ ዕይታ በጥንቃቄ አሰብኩ፣ እናም ይህ እንግዳው መልዕክተኛ በነገረኝ ታላቅ አስደናቂ ነገር፤ በሃሳቤ ሳወጣና ሳወርድ ክፍሌ እንደገና እየደመቀ መምጣቱን በድንገት ተመለከትኩ፣ እናም ወዲያው ያው የሰማይ መልዕክተኛ በድጋሚ አልጋዬ አጠገብ መሆኑን ተመለከትኩ።\n\n“እርሱም መናገር ጀመረ፣ እናም እንደገና በመጀመሪያ ጉብኝቱ ያደረጋቸውን አንድ አይነት ነገሮች ምንም ሳይለውጥ ተናገረ፤ ይህንን ካደረገ በኋላ፣ ከታላቅ ጥፋት ጋር በረሃብ፣ በሰይፍ፣ እና በቸነፈር፣ ታላቅ ፍርድ በምድር እንደሚመጣ፤ እናም እነዚህ አሳዛኝ ፍርዶች በምድር ላይ በዚህ ትውልድ እንደሚመጡ ገለፀልኝ። እነዚህን ነገሮች ከነገረኝ በኋላ ልክ እንደ በፊቱ በድጋሚ አረገ።\n\n“በዚህ ጊዜ በአዕምሮዬ የተቀረፁት በጣም ጥልቅ ነገሮች ስለነበሩ፣ እንቅልፍ ከዐይኖቼ ጠፋ፣ እናም ባየሁትና በሰማሁት በመደነቅ ተሸንፌ ተኛሁ። ነገር ግን ይገርመኝ የነበረው ነገር በድጋሚ ያንን መልዕክተኛ በአልጋዬ በኩል ሳየው፣ እናም ያንኑ የበፊቱን ነገሮች እንደገና ሲደግመው ስሰማ፣ እናም ሰይጣን ሰሌዳዎቹን ሳገኝ (የአባቴ ቤተሰቦች ድሃ በመሆናቸው ምክንያት) ሀብታም እንድሆንባቸው ሊፈትነኝ እንደሚሞክር ማስጠንቀቂያ ሲጨምርልኝ ነበር። እርሱም፣ ጌታን ከማሞገስ በስተቀር፣ ይኸውም ሰሌዳዎቹን በማግኘቴ ሌላ አእምሮዬን የማያነሳሳ ነገር መኖር እንደሌለበት እንዲህ በማለት ከለከለኝ፣ እናም የእርሱን መንግስት ከመገንባት በማንኛውም ሌላ ነገር ተፅዕኖ ሊደርስብኝ እንደማይገባ አለበለዚያ እነርሱን ማግኘት እንደማልችል ተናገረኝ።\n\n“ከዚህ ከሦስተኛው ጉብኝት በኋላ፣ ልክ እንደበፊቱ በድጋሚ ወደ ሰማይ አረገ፣ እናም አሁን ስለአየሁት እንግዳ ነገር በድጋሚ ማሰላሰሌን ቀጠልኩ፤ ልክ የሰማዩ መልዕክተኛ ለሦስተኛ ጊዜ ወደ ሰማይ ሲያርግ፣ ዶሮ ጮኸ፣ እናም እየነጋ መሆኑን ተገነዘብኩ፣ ስለዚህ ንግግራችንም ያን ምሽት በሙሉ የያዘ እንደነበር ተረዳሁ።\n\n“ከትንሽ ጊዜም በኋላ ከመኝታዬ ተነሳሁ፤ እናም እንደተለመደው፣ ለቀኑ አስፈላጊ ወደ ሆነው ስራ ሄድኩ፤ ነገር ግን በሌላ ጊዜ እንደምሰራው ስሞክር፣ ኃይልን በማጣቴ ያም ለመስራት ፍፁም አላስቻለኝም። አባቴ ከእኔ ጋር ሲሰራ በእኔ በኩል አንድ ችግር እንዳለ አየ፣ እናም ወደ ቤት እንድሄድ ተናገረኝ። ወደ ቤት ለመሄድ ጀመርኩ፤ ነገር ግን እኛ የነበርንበትን የሜዳ አጥር ለማቋረጥ ስሞክር ብርታቴን በሙሉ አጣሁ፣ እናም አቅቶኝ በመሬት ላይ ወደቅሁ፣ እናም ለተወሰነ ጊዜ አዕምሮዬን ስቼ ነበር።\n\n“የመጀመሪያው የማስታውሰው ነገር አንድ ድምፅ በስሜም እየጠራኝ ሲያናግረኝ ነበር። ተመለከትኩ፣ እናም የፊተኛው መልዕክተኛ ልክ እንደበፊቱ በብርሃን ተከቦ በጭንቅላቴ በኩል ቆሞ አየሁ። እናም እርሱ ባለፈው ምሽት ለእኔ የተናገረውን ሁሉ እንደገና ተናገረ፣ እናም ወደ አባቴ በመሄድ ስለራዕዩና ስለተቀበልኩት ትዕዛዛት እንድናገር አዘዘኝ።\n\n“እኔም ተቀበልኩ፤ በሜዳው ወደአለው አባቴም ተመለስኩ፣ እናም ሁሉንም ነገር ለእርሱ ነገርኩት። እርሱም ከእግዚአብሔር ነው ብሎ መለሰልኝ፣ እናም በመልዕክተኛው የታዘዝኩትን እንድሄድና እንዳደርግ ነገረኝ። ከሜዳውን ወጣሁ፣ እናም መልዕክተኛው ሰሌዳዎቹ ተቀብረዋል ብሎ ወደነገረኝ ቦታ ሄድኩ፤ ያንን በተመለከተ ግልፅ ራዕይ ስለነበረኝ፣ ስፍራው እንደደረስኩ ወዲያው አወቅሁት።\n\n“በኒው ዮርክ፣ በማንቸስተር መንደር፣ በኦንታሪዮ የግዛት ክፍል አጠገብ አንድ ትልቅ፣ እናም ከማንኛውም በአቅራቢያው ካሉት ሁሉ የበለጠ ኮረብታ ቆሟል። በኮረብታው በስተምዕራብ በኩል ከጫፉ ራቅ ሳይል፣ በትልቅ ድንጋይ ስር ሰሌዳዎቹ በድንጋይ ሳጥን ውስጥ ተቀብረዋል። ትልቁ ድንጋይ በላይ በኩል ከመሀሉ ወፍራምና ክብ፣ እንዲሁም ወደጠርዙም በኩል ቀጭን ነበር፣ ስለዚህ የመካከለኛው ክፍሉ ከመሬት በላይ ከፍ ብሎ ይታይ ነበር፤ ነገር ግን ጠርዞቹ በሙሉ በመሬቱ ተሸፍነው ነበር።\n\n“አፈሩን ከቆፈርኩኝ በኋላ፣ ሰቅስቆ ማንሻ አገኘሁ፣ ይህንንም ከድንጋዩ ጠርዝ ላይ ተከልኩኝ፣ እናም በትንሽ ጉልበት አነሳሁት። ወደ ውስጥ ተመለከትኩ፣ እና በእዚያም መልዕክተኛው እንደገለፀው በእርግጥ ሰሌዳዎቹን፣ ኡሪምና ቱሚም፣ እናም የደረት ኪሱን ተመለከትኩ። በውስጡ የተቀመጡበት ሳጥን ሲሚንቶ በሚመስል በተነባበሩ ድንጋዮች የተሰራ ነበር። ከሳጥኑ በታች በኩል ሁለት ድንጋዮች ተቀምጠዋል፣ እናም በእነዚህ ድንጋዮች ላይ ሰሌዳዎችና ከእነርሱ ጋር ሌሎች ነገሮች ነበሩ።\n\n“እኔ እነርሱን ለማውጣት ሞከርኩ፣ ነገር ግን በመልዕክተኛው ተከለከልኩ፣ እናም እንደገና የእነርሱ ማውጫ ጊዜ ገና እንዳልደረሰ፣ ከእዚህም ጊዜ ከአራት አመት በኋላ ድረስ እንደማይደርስም አስታወቀኝ፤ ነገር ግን እርሱ ልክ ከእዚያ ጊዜ በአንድ አመት ወደ እዚያው ቦታ መምጣት እንዳለብኝ፣ እናም እርሱ እዚያ እንደሚያገኘኝ፣ እናም ሰሌዳዎቹ የምወስድበት ጊዜ እስከሚመጣ ይህን ማድረግ መቀጠል እንዳለብኝ ተናገረኝ።\n\n“በታዘዝኩት መሰረት፣ በየአመቱ መጨረሻ እሄድ ነበር፣ እናም በእያንዳንዱ ጊዜም ያንኑ መልዕክተኛ በእዚያ አገኘሁት፣ እናም በእያንዳንዱ ንግግራችን ጌታ እንደሚያደርግ በተመለከተ፣ እናም እንዴትና በምን አይነት ሁኔታ የእርሱ መንግስት በመጨረሻው ቀን እንደሚመራ መመሪያና እውቀት ከእርሱ እቀበል ነበር።…\n\n“በመጨረሻም ሰሌዳዎቹን፣ ኡሪምና ቱሚም፣ እና የደረት ኪስን የማገኝበት ጊዜ ደረሰ። መስከረም ሃያ ሁለት በአንድ ሺህ ስምንት መቶ ሃያ ሰባት (እ.አ.አ.)፣ ልክ እንደተለመደው በሌላኛው አመት መጨረሻ ወደ ተቀበሩበት ቦታ ስሄድ፣ ያው የሰማይ መልዕክተኛ እነዚህን ከዚህ ትዕዛዝ ጋር ለእኔ ሰጠኝ፤ ይኸውም ለእነሱ ሀላፊ መሆን እንዳለብኝ፣ በቀላሉ ወይንም በራሴ ንዝህላልነት እንዲሄዱ ካደረግሁ እንደምገለል፤ ነገር ግን ራሱ መልዕክተኛው እንድመልስለት እስከሚጠይቀኝ ደረስ ያለኝን ጥረቴን ሁሉ እነሱን ለመጠበቅ ከተጠቀምኩ፣ እነርሱ እንደሚጠበቁ ነበር።\n\n“እኔ እነርሱን በጥንቃቄ እንዳስቀምጥ ለምን ጥብቅ መመሪያ የተቀበልኩትን፣ እናም ከእኔ የተፈለገውን ባደረግሁ ጊዜ እነርሱን እንድመልስለት የሚጠይቅበትን ምክንያት በፍጥነት አገኘሁት። እነርሱ እንዳሉኝ እንደታወቀ፣ ወዲያውኑ ከእኔ እነርሱን ለመውሰድ ከሁሉ በላይ ታላቅ የሆነ ጥረት ተደረጉ። ይህንንም ዓላማ ለማሳካት የተለያዩ ሥልቶች ጥቅም ላይ ውለዋል። ስደቱም ከበፊቱ የበለጠ አሰቃቂና መራራ ሆነ፣ እናም ብዙ ህዝብም የሚቻል ከሆነ እነርሱን ከእኔ ለመውሰድ በማድፈጥ መጠበቅ ቀጥለው ነበር። ነገር ግን በእግዚአብሔር ጥበብ ከእኔ የሚፈለገውን እስከማከናውን ድረስ በጥንቃቄ በእጄ ውስጥ ተቀመጡ። በዕቅዱ መሠረት መልዕክተኛው ሊወስዳቸው ሲመጣ፣ እኔም ለእርሱ ሰጠኋቸው፤ እናም እስከዚያ ቀን፣ ግንቦት ሁለተኛው ቀን አንድ ሺህ ስምንት መቶ ሰላሳ ስምንት (እ.አ.አ.)፣ ድረስም በእርሱ ቁጥጥር ስር።”\n\nለተሟላ ዘገባ፣ በታላቅ ዕንቁ ዋጋ ውስጥ የጆሴፍ ስሚዝ—ታሪክን ተመልከቱ።\n\nከተቀበረበት የወጣው ጥንታዊው ታሪክ ልክ ህዝቦች ከመሬት እንደሚናገሩት ድምፅ እናም በእግዚአብሔር ኃይልና ስጦታ በአምላክ እውነትነቱ ተረጋግጦ ወደ ዘመናዊው ቋንቋ የተተረጎመው፣ በመጀመሪያ በ፲፰፻፴ ዓመተ ምህረት (እ.አ.አ.) ለዓለም በእንግሊዝኛ The Book of Mormon ተብሎ ታተመ።\n\n", "explanation 0": "[center][font_size=26]ስለመፅሐፈ ሞርሞን አጭር መግለጫ[/font_size][/center]\n\nመፅሐፈ ሞርሞን በብረት ሰሌዳዎች ላይ የተቀረጸ እና በጥንታዊት አሜሪካ የነበሩ ህዝቦች ቅዱስ ታሪክ ነው። ይህ መዝገብ የተጠረዘበት ምንጮቹ የሚከተሉት ናቸው፥\n\nሁለት ዓይነት የነበሩት የኔፊ ሠሌዳዎች፥ ትንንሾቹ ሠሌዳዎች እና ትልልቆቹ ሠሌዳዎች። የመጀመሪያው በተለይ በብዛት የተፃፈበት ስለመንፈሳዊ ነገሮችና ስለነቢያት አገልግሎትና ትምህርቶች ሲሆን፣ የኋለኞቹ በአብዛኛው በ(፩ ኔፊ ፱፥፪–፬) ያሉትን ህዝቦች አለማዊ ታሪክ በተመለከተ የተፃፈ ነበር። ሆኖም፣ ከሞዛያ ጊዜ ጀምሮ ትልቁ ሰሌዳ ዋናውን መንፈሳዊ ጠቃሚ ዝርዝሮችን አጠቃሏል።\n\nየሞርሞን ሠሌዳዎች፣ ከብዙ ሀተታዎች ጋር ከትልቁ ከኔፊ ሰሌዳዎች ላይ በሞርሞን በማሳጠር የተፃፉትን ይዘዋል። እነዚህ ሰሌዳዎች ደግሞ የሞርሞን ታሪክ ቅጥያ እና የወንድ ልጁ የሞሮኒን ተጨማሪዎችን ይዘዋል።\n\nየኤተር ሠሌዳዎች፣ የያሬዳውያንን ታሪክ ያቀርባል። ይህ ታሪክ ያጠረው የራሱን አስተያየት ጨምሮ ከጠቅላላው “መፅሐፈ ኤተር” ከሚባለው ታሪክ ጋር ባቀላቀለው በሞሮኒ ነው።\n\nየነሀስ ሠሌዳዎች በሌሂ ህዝቦች በ፮፻ ም.ዓ. ከኢየሩሳሌም የመጡ ናቸው። እነዚህም “አምስቱን የሙሴ መፅሐፍ፣… እናም ደግሞ የአይሁዶችን ታሪክ ከመጀመሪያው ጀምሮ … እስከ የይሁዳ ንጉስ ሰዴቅያስ የመጀመሪያ ንግስ ድረስ፤ እናም ደግሞ የቅዱሳን ነቢያትን ትንቢቶችን” ይይዛሉ (፩ ኔፊ ፭፥፲፩–፲፫)። ከእነዚህ ሰሌዳዎች ብዙ ጥቅሶች፣ ኢሳይያስንና ሌሎች የመፅሐፍ ቅዱስ፣ እና ከመፅሐፍ ቅዱስ ውጪ የሆኑ ነቢያትን፣ በመፅሐፈ ሞርሞን ውስጥ ሲጠቅሱ ይታያሉ።\n\nመፅሐፈ ሞርሞን፣ ከአንዱ በስተቀር በልምድም በዋናው ፀሐፊያቸው ስም የሚጠሩ መፅሐፍ ተብለው የሚታወቁ፣ አስራ አምስት ዋና ዋና ክፍሎችን ይዟል። የመጀመሪያው ክፍል (በኦምኒ የሚያልቁ የመጀመሪያዎቹ ስድስቱ መፅሐፍቶች) ከትንሹ የኔፊ ሰሌዳዎች የተተረጎመ ነው። በኦምኒና በሞዛያ መፅሐፍቶች መካከል የሞርሞን ቃላት የተባለ ገብቷል። ይህ በመሀል የገባው በትንሹ ሰሌዳዎች ላይ የተቀረፁትን ታሪኮች ከትልቁ የሞርሞን ታሪክ ጋር ያያይዛል።\n\nከሞዛያ እስከ ሞርሞን ምዕራፍ ሰባት ያሉት ትልቁ ክፍል፣ ከትልቁ የኔፊ ሰሌዳዎች ላይ ሞርሞን ካጠረው የተተረጎመ ነው። ማጠቃለያው ክፍል፣ ከሞርሞን ምዕራፍ ፰ እስከ መጽሐፉ መጨረሻ፣ በሞርሞን ልጅ በሞሮኒ የተቀረፁ ነበሩ፣ እርሱም የአባቱን ህይወት ከመዘገበ በኋላ የያሬዳውያንን ታሪክ አሳጥሮ (እንደ መፅሐፈ ኤተር) ፃፈ፣ እናም በኋላ መፅሐፈ ሞሮኒ የተባለውን ክፍል ጨመረበት።\n\nበ፬፻፳፩ ዓ.ም. ወይም ገደማ፣ የመጨረሻው የኔፊ ባለታሪክ እና ነቢይ ሞሮኒ፣ በጥንታዊ ነቢያት አማካኝነት እንደተተነበየው በእግዚአብሔር ድምፅ በኋለኛው ቀን እንዲመጣ ቅዱሱን መዝገብ አተመው እናም በጌታ እንዲጠበቅ ደበቀው። በ፲፰፻፳፫ (እ.አ.አ.) የቀድሞው ሞሮኒ፣ ከሞት የተነሳው ሰው፣ ነቢዩ ጆሴፍ ስሚዝን ጎበኘው፣ እናም በመጨረሻ ተቀርጾባቸው የተቀበሩትን ሰሌዳዎች ሰጠው።\n\nስለዚህ ቅጂ፥ የመጀመሪያው የርዕስ ገፅ ወዲያው የሚከተለው የማውጫውን ገፅ ከሰሌዳው የተወሰደ ነው እናም የተቀደሰ ፅሁፍ ክፍል ነው። እንደ ፩ ኔፊ እና ከሞዛያ ምዕራፍ ፱ ወዲያው ተከትለው እንዳሉት አይነት ጠመም ባለ የፊደል አጣጣል የተጻፉ መግቢያዎችም የተቀደሰ ፅሁፍ ክፍል ናቸው። እንደ ምዕራፍ ርዕስ አይነቶቹ ጠመም ባለ የፊደል አጣጣል የተጻፉት መግቢያዎች በፅሁፉ በመጀመሪያ ይገኙ የነበሩ አይደሉም ነገር ግን በጥናት እርዳታ ለምንባብ ምቾት እንዲሆኑ የተጨመሩ ናቸው።\n\nበእንግሊዝኛ በታተሙት በመፅሐፈ ሞርሞን የድሮ ቅጂዎች ውስጥ በጽሁፍ አንዳንድ ቀላል ስህተቶች ተቀታትለው የመጡ ነበሩ። ይህ ቅጂ ይህን ጽሁፍ ከመታመቱ በፊት ከነበረው ጽሁፍ እና በነቢዩ ጆሴፍ ስሚዝ ከተስተካከሉት ከመጀመሪያ ቅጂዎች ጋር ለማስማማት አስፈላጊ የሆኑትን ያስተካክላል።\n\n", "1-ne 1": "[center][font_size=26]የመጀመሪያው የኔፊ መጽሐፍ[/font_size][/center]\n\nንግስ እና አገልግሎቱ\n\nየሌሂና የሚስቱ የሳርያ፣ እንዲሁም የእርሱ አራት ልጆች (ከበኩር ጀምሮ) ላማን፣ ልሙኤል፣ ሳምና፣ ኔፊ ተብለው የሚጠሩት መዝገብ። ጌታ ሌሂን ከኢየሩሳሌም ምድር እንዲወጣ አስጠነቀቀው፣ ምክንያቱም እርሱ የህዝቡን ክፋት በተመለከተ ስለተነበየ እነርሱ ህይወቱን ሊያጠፉ ፈለጉ። ከቤተሰቡም ጋር የሶስት ቀን ጉዞ ወደ ምድረበዳ አደረገ። ኔፊ የአይሁዶችን መዝገብ ለመውሰድ ወንድሞቹን ይዞ ወደ ኢየሩሳሌም ምድር ተመለሰ። ስለስቃያቸው ታሪክ። እነርሱም የእስማኤልን ሴት ልጆች አገቡ። ቤተሰቦቻቸውንም ይዘው ወደ ምድረበዳ ሄዱ። በምድረበዳ ውስጥ የነበራቸው ስቃያቸውና መከራቸው። የጉዞአቸውም አቅጣጫ። ወደ ትልቁ ውሃ መጡ። የኔፊ ወንድሞች በእርሱ ላይ አመፁ። እርሱም እነርሱን ዝም አሰኛቸው፣ እና መርከብን ሰራ። የቦታውንም ስም ለጋስ ብለው ጠሩት። ታላቁን ውሃ ተሻግረው ወደ ቃል ኪዳን ምድር ቀጠሉ። ይህ በኔፊ አመዘጋገብ መሰረት ነው፣ ወይም በሌላ አነጋገር እኔ፣ ኔፊ፣ ይህን ታሪክ ፃፍኩ።\n\n[center][font_size=26]ምዕራፍ ፩[/font_size][/center]\n\n[i]ኔፊ የእርሱን ሕዝብ የሕይወት ታሪክ መመዝገብ ጀመረ—ሌሂ የእሳት አምድ በራዕይ አየ እናም ከትንቢት መጽሐፍም አነበበ—እግዚአብሔርንም አወደሰ፣ የመሲህን መምጣት አስቀድሞ ተናገረ፣ እንዲሁም የኢየሩሳሌምን ጥፋት ተነበየ፣ በአይሁዶች ስደት ደረሰበት። ፮፻ ም.ዓ. ገደማ።[/i]\n\n1 ፩ እኔ ኔፊ፣ ከመልካም ወላጆች የተወለድኩ በመሆኔ አባቴ ከሚያውቃቸው በመጠኑ ተማርኩ፤ እናም በዘመኔም ብዙ መከራን ብመለከትም፣ በጊዜዬ ሁሉ ከጌታ ድጋፍን በማግኘቴ፣ አዎን የእግዚአብሔርን ቸርነትና ሚስጥሮች ታላቅ ዕውቀት በማግኘቴ፣ በጊዜዬ የተፈፀሙ ድርጊቶቼን እመዘግባለሁ።\n\n2 ፪ አዎን፣ የአይሁዶችን ትምህርት እና የግብፃውያንን ቋንቋ በያዘው በአባቴ ቋንቋ እጽፋለሁ።\n\n3 ፫ የምፅፈው ታሪክ እውነት እንደሆነ አውቃለሁ፣ በገዛ እጄም እፅፈዋለሁ፣ እናም እንደዕውቀቴም እፅፈዋለሁ።\n\n4 ፬ እናም እንዲህ ሆነ በይሁዳ ንጉስ ሴዴቅያስ በአንደኛ የንግስ ዓመት መጀመሪያ (አባቴ ሌሂ በህይወቱ ሁሉ በኢየሩሳሌም ውስጥ ኖሯል)፤ እና በዚያም አመት ህዝቡ ንስሀ መግባት እንዳለባቸው አለበለዚያ ታላቋ ከተማ ኢየሩሳሌም መጥፋት እንዳለባት የሚተነብዩ ብዙ ነቢያት ተነሱ።\n\n5 ፭ ስለዚህ እናም እንዲህ ሆነ አባቴ ሌሂ በወጣ ጊዜ፣ አዎን በሙሉ ልቡ በእርግጥ ስለህዝቡ ወደጌታ ይፀልይ ነበር።\n\n6 ፮ እናም እንዲህ ሆነ ወደ ጌታ ሲፀልይ የእሳት አምድ ወረደና በፊቱ በአለት ላይ አረፈ፣ ብዙ አየ፣ ሰማም፤ እናም ባያቸውና በሰማቸው ነገሮች ምክንያት እጅግ ፈራና ተንቀጠቀጠ።\n\n7 ፯ እናም እንዲህ ሆነ በኢየሩሳሌም ወደ ሚገኘው ቤቱ ተመለሰ፤ እናም በመንፈስና ባያቸው ነገሮች ተዳክሞ እራሱን በአልጋው ላይ ወረወረ።\n\n8 ፰ እና በመንፈስ እንዲህ ተዳክሞ፣ በራዕይ ተወሰደ፣ እንዲሁም ሰማያት ተከፍተው አየ፤ እግዚአብሔርንም በዙፋኑ ተቀምጦ አምላካቸውን ሲያሞግሱና ሲዘምሩ በሚታዩት ስፍር ቁጥር በሌላቸው መላእክት ተከብቦ ማየቱን ተገነዘበ።\n\n9 ፱ እናም እንዲህ ሆነ እርሱ ከሰማይ መካከል አንድ ሰው ሲወርድ አየ፣ ድምቀቱም ከቀትር ፀሐይ ይበልጥ እንደነበር ተመለከተ።\n\n10 ፲ እናም ሌሎች አስራ ሁለት እሱን ሲከተሉት አየ፣ ብርሃናቸውም ከጠፈር ውስጥ ከዋክብት የሚልቅ ነበር።\n\n11 ፲፩ እነርሱም ወረዱና ወደ ምድር ገፅ መጡ፤ አንደኛውም መጣና በአባቴ ፊት ቆሞ፣ መፅሐፍ ሰጠውና ማንበብ እንዳለበት ነገረው።\n\n12 ፲፪ እንዲህ ሆነ እያነበበ ሳለ በጌታ መንፈስ ተሞልቶ ነበር።\n\n13 ፲፫ እናም እርሱ እንዲህ ብሎ አነበበ፥ ወዮ፣ ወዮ፣ ለኢየሩሳሌም፣ ያንቺን ርኩሰት አይቻለሁና፣ አዎን እናም አባቴም ኢየሩሳሌም መጥፋት እንዳለባት ብዙ ነገሮችን አንብቧል—ነዋሪዎችዋ ብዙዎቹ በሰይፍ ይጠፋሉ እንዲሁም አብዛኞቹ ወደ ባቢሎን በምርኮ ይወሰዳሉ።\n\n14 ፲፬ እናም እንዲህ ሆነ አባቴ ብዙ ታላቅና አስደናቂ ነገሮችን ባነበበና ባየ ጊዜ ለጌታ ብዙ ነገሮችን በመገረም ተናገረ፣ እነኚህም አቤቱ ሁሉን የምትገዛ ጌታ አምላክ ስራዎችህ ታላቅና አስደናቂ ናቸው! ዙፋንህ ከፍ ብሎ በሰማይ ነው። እንዲሁም ኃይልህ፣ ቸርነትህና ምህረትህ በምድር ባሉ ፍጡራን ሁሉ ላይ ነው፤ ምክንያቱም አንተ መሀሪ በመሆንህ ወደ አንተ የሚመጡት እንዲጠፉ አትፈቅድምና! የመሳሰሉትን ነበር።\n\n15 ፲፭ እናም አምላኩን ያመሰግን የነበረበት የአባቴ አነጋገር እንዲህም ነበር፤ ባያቸው ነገሮች፣ አዎን፣ ጌታ ለእርሱ ባሳየውም፣ ነፍሱ ተደስታለች፣ ልቡም በሙሉ በመንፈስ ተሞልታለች።\n\n16 ፲፮ እናም አሁን እኔ ኔፊ አባቴ የፃፋቸውን ነገሮች በሙሉ አልመዘግብም፣ በራዕይና በህልም ያያቸውን ብዙ ነገሮች ፅፏልና፤ እና ይኸውም እኔ አጠቃልዬ የማልመዘግባቸውን የተነበያቸውንና ለልጆቹ የተናገራቸውን ብዙ ነገሮች ደግሞ ፅፏል።\n\n17 ፲፯ ነገር ግን እኔ በዘመኔ የፈፀምኳቸውን እመዘግባለሁ። እነሆም የአባቴን ታሪክ በእጄ በሰራኋቸው ሰሌዳዎች ላይ አሳጥሬ ፅፌአለሁ፤ ስለዚህ የአባቴን ታሪክ ካሳጠርኩ በኋላ የራሴን የሕይወት ታሪክ እፅፋለሁ።\n\n18 ፲፰ ስለዚህ ጌታ ብዙ ድንቅ ነገሮችን፣ አዎን፣ ስለኢየሩሳሌም መጥፋትን ስለሚመለከት፣ ለአባቴ ሌሂ ካሳየው በኋላ፣ እነሆ በህዝቡ መካከል ሄደ እናም ስላየውና ስለሰማቸው ነገሮች ለእነርሱ መተንበይና ማወጅ እንደጀመረ እናንተ እንድታውቁት እፈልጋለሁ።\n\n19 ፲፱ እናም እንዲህ ሆነ በእነርሱ ላይ በመሰከራቸው ነገሮች ምክንያት አይሁዶች ተሳለቁበት፣ ምክንያቱም እርሱ በእውነት ስለክፋታቸውና ስለእርኩሰታቸው መስክሯል፤ እንዲሁም ያያቸውና የሰማቸው ነገሮች፣ ደግሞም በመፅሐፉ ውስጥ ያነበባቸው ነገሮች በግልጽ ስለመሲሕ መምጣትና ደግሞም ስለአለም ቤዛነት እንደሚገልጹ መሰከረ።\n\n20 ፳ እና አይሁዶች ይህንን በሰሙ ጊዜ በእርሱ ተቆጡ፤ አዎን እንዲሁም ልክ እንዳሳደዱአቸውና እንደወገሩአቸው፣ እንደገደሉዋቸውም የጥንት ጊዜ ነቢያት፤ ይገድሉትም ዘንድ የእርሱንም ሕይወት ደግሞ ሊወስዱ ፈለጉ። ነገር ግን እነሆ፣ እኔ ኔፊ የጌታ ምህረቶች ርህራሄ በእምነታቸው ምክንያት ለመዳን ሀይል እስኪኖራቸው ድረስ ሀያል እንዲሆኑ በመረጣቸው ላይ ሁሉ እንደሆነ አሳያችኋለሁ።\n\n", "1-ne 2": "[center][font_size=26]ምዕራፍ ፪[/font_size][/center]\n\n[i]ሌሂ ቤተሰቡን በቀይ ባሕር በኩል ወደ ምድረበዳ ወሰደ—ንብረታቸውንም ተዉ—ሌሂ መስዋዕትን ለጌታ አቀረበ፣ እናም ወንዶች ልጆቹን ትዕዛዛትን እንዲጠብቁ አስተማረ—ላማን እና ልሙኤል በአባታቸው ላይ አጉረመረሙ—ኔፊ ታዛዥና በእምነትም የሚፀልይ ነው፣ ጌታም እርሱን ተናገረው እና በወንድሞቹም ላይ እንዲገዛ ተመረጠ። ፮፻ ም.ዓ. ገደማ።[/i]\n\n1 ፩ እነሆ እናም እንዲህ ሆነ፣ ጌታ ለአባቴ ተናገረው፣ አዎን በህልሙም እንኳን እንዲህ አለው፥ ሌሂ፣ ባደረግሃቸው ነገሮች ምክንያት የተባረክህ ነህ፣ እንዲሁም አንተ ታማኝ በመሆንህና ለዚህ ሕዝብ ያዘዝኩህን ነገሮች በመግለፅህ ምክንያት እነሆም ሕይወትህን ሊያጠፉ ይፈልጋሉ።\n\n2 ፪ እናም እንዲህ ሆነ፣ ጌታ አባቴን በህልሙም ጭምር ቤተሰቡን ይዞ ወደ ምድረበዳ እንዲሄድ አዘዘው።\n\n3 ፫ እናም እንዲህ ሆነ እርሱ ለጌታ ቃል ታዛዥ ነበር፣ ስለዚህ ጌታ እንዳዘዘው አደረገ።\n\n4 ፬ እናም እንዲህ ሆነ ወደ ምድረበዳ ሄደ። እናም ቤቱን፣ የወረሰውን መሬት፣ ወርቁንና ብሩን፣ ውድና የከበሩ ነገሮቹን ተወ፣ እንዲሁም ከቤተሰቡ፣ ከስንቆችና፣ ከድንኳኖች በስተቀር ከእርሱ ጋር ምንም ሳይወስድ ወደ ምድረበዳ ሄደ።\n\n5 ፭ እናም በቀይ ባሕር ወዳለው ዳርቻ መጣ፤ ለቀይ ባሕር ቅርብ በሆነው ዳርቻ በምድረበዳ ውስጥ ተጓዘ፣ እናም በምድረበዳ ውስጥ እናቴን ሳርያንና ታላቅ ወንድሞቼ የነበሩት ላማን፣ ልሙኤልና ሳምን ያካተተውን ቤተሰቦቹን ይዞ ወደ ምድረበዳ ተጓዘ።\n\n6 ፮ እናም እንዲህ ሆነ ለሶስት ቀን በምድረበዳ ከተጓዘ በኋላ፣ የወንዝ ውሃ ባለበት ሸለቆ አጠገብ ድንኳኑን ተከለ።\n\n7 ፯ እናም እንዲህ ሆነ የድንጋይ መሠዊያን ሠራ፣ ለጌታም መስዋዕትን አደረገ፣ እናም ለጌታ ለአምላካችን ምስጋና አቀረበ።\n\n8 ፰ እናም እንዲህ ሆነ የወንዙንም ስም ላማን ብሎ ጠራው፣ እና ወደ ቀይ ባሕር ይፈስ ነበር፤ ሸለቆውም በወንዙ ዳርቻ አጠገብ ጫፍ ላይ ነበር።\n\n9 ፱ እናም አባቴ የወንዙ ውሃ ወደ ቀይ ባሕር ምንጭ መፍሰሱን ባየ ጊዜ ለላማን እንዲህ ብሎ ተናገረው፥ አንተ ልክ እንደዚህ ወንዝ የሁሉም ፅድቅ ምንጭ ወደሆነው ያለማቋረጥ እንድትፈስ ዘንድ ምን ያህል እመኛለሁ!\n\n10 ፲ እናም ለልሙኤልም ተናገረው፥ አንተ ልክ እንደዚህ እንደሸለቆ የጌታን ትዕዛዝ በመጠበቅ ጠንካራ፣ ፅኑና፣ የማትነቃነቅ እንድትሆን እመኛለሁ!\n\n11 ፲፩ በላማንና በልሙኤል አንገተ ደንዳናነት ምክንያት እርሱ ይህንን ተናግሯል፤ እነሆም እነርሱ በአባታቸው ላይ በብዙ ነገሮች አጉረምርመዋል፣ ምክንያቱም እርሱ ባለራዕይ ሰው ስለነበረ፣ እና የውርስ ምድራቸውንና ወርቃቸውንና፣ ብራቸውንና፣ የከበሩ ነገሮቻቸውን ትተው በምድረበዳ እንዲጠፉ ከኢየሩሳሌም ምድር እንዲወጡ ስላደረገ ነበር። እናም እርሱ ይህን ያደረገው በከንቱ የልቡ ሀሳብ ምክንያት ነው አሉ።\n\n12 ፲፪ እናም ላማንና ልሙኤል ታላቅ በመሆናቸው በአባታቸው ላይ አጉረመረሙ። እና ይህንን ያጉረመረሙት የዚያን የፈጠራቸውን አምላክ ሥራዎች ስላላወቁ ነበር።\n\n13 ፲፫ እንደ ነቢያት ቃል ታላቋ ከተማ ኢየሩሳሌም እንደምትጠፋ አላመኑም ነበር። እናም እነርሱ ልክ በኢየሩሳሌም የአባቴን ሕይወት ለማጥፋት እንደፈለጉት አይሁዶች ነበሩ።\n\n14 ፲፬ እናም እንዲህ ሆነ አባቴ በልሙኤል ሸለቆ ውስጥ በመንፈስ በመሞላቱ ምክንያት ሰውነታቸው እስኪንቀጠቀጥ ድረስ በኃይል ተናገራቸው። እናም እርሱን ለማናገር ድፍረት እስኪያጡ ድረስ ዝም አሰኛቸው፤ ስለዚህ እርሱ እንዳዘዛቸው አደረጉ።\n\n15 ፲፭ እናም አባቴ በድንኳን ውስጥ ኖረ።\n\n16 ፲፮ እናም እንዲህ ሆነ እኔ፣ ኔፊ፣ እጅግ ወጣት ነበርኩ፣ ሆኖም በአቋሜ ትልቅ ነበርኩ፣ እናም የእግዚአብሔርን ሚስጥሮች የማወቅ ፍላጎቴ ትልቅ ነበር፣ ስለዚህ፣ ወደ ጌታ ጮህኩ፤ እናም እነሆ እርሱ ጎበኘኝ፣ እኔም አባቴ የተናገራቸውን ቃላት ሁሉ እንዳምን ዘንድ ልቤንም አባባው፤ ስለዚህ፣ እኔ እንደ ወንድሞቼ በእርሱ ላይ አላመፅኩም።\n\n17 ፲፯ እናም ጌታም በቅዱስ መንፈሱ አማካኝነት ለእኔ ስለገለፃቸው ነገሮች እንዲያውቅ በማድረግ ሳምን አነጋገርኩት። እናም እንዲህ ሆነ በእኔ ቃላት አመነ።\n\n18 ፲፰ ነገር ግን እነሆ ላማንና ልሙኤል የእኔን ቃላት አላዳመጡም፤ እናም በልባቸው ጠጣርነት የተነሳ አዝኜ ለእነርሱ ወደ ጌታ ጮህኩ።\n\n19 ፲፱ እናም እንዲህ ሆነ ጌታ እንዲህ ሲል ተናገረኝ፥ በእምነትህ የተነሳ በትሁት ልብህ አጥብቀህ ፈልገኸኛልና አንተ ኔፊ የተባረክህ ነህ።\n\n20 ፳ እና ትዕዛዛቴን እስከጠበቅህ ድረስ ትበለፅጋለህ፣ ወደ ቃል ኪዳንም ምድር፣ አዎን እንዲያውም እኔ ወደ አዘጋጀሁልህ ምድር፣ አዎን ከሌሎች ምድር ሁሉ በላይ ወደተመረጠች ምድር ትመራለህ።\n\n21 ፳፩ እናም ወንድሞችህ በአንተ ላይ እስከዐመፁ ድረስ ከጌታ ፊት ይለያሉ።\n\n22 ፳፪ እናም አንተ ትዕዛዛቴን እስከጠበቅህ ድረስ በወንድሞችህ ላይ አለቃና መምህር ትሆናለህ።\n\n23 ፳፫ እነሆ እነርሱ በእኔ ላይ በሚያምፁበት ጊዜ በከባድ እርግማን እረግማቸዋለሁ፣ እናም እነርሱ በእኔም ላይ ካላመፁ በቀር፣ በዘሮችህ ላይ ምንም ኃይል አይኖራቸውም።\n\n24 ፳፬ እናም እነርሱ በእኔ ላይ የሚያምፁም ከሆነ፣ ለማስታወስ እንዲያነሳሷቸው፣ ለዘርህ የሚያውኩ ጅራፍ ይሆናሉ።\n\n", "1-ne 3": "[center][font_size=26]ምዕራፍ ፫[/font_size][/center]\n\n[i]የሌሂ ወንዶች ልጆች የነሀስ ሰሌዳዎቹን ለማግኘት ወደ ኢየሩሳሌም ተመለሱ—ላባን ሰሌዳዎቹን አልሰጥም አለ—ኔፊ ወንድሞቹን ገሰፀ እና አበረታታ—ላባን ንብረታቸውን ቀማቸው እናም ሊገድላቸውም ሞከረ—ላማንና ልሙኤል ኔፊንና ሳምን መቷቸው፣ እናም መልአክ ገሰፃቸው። ፮፻–፭፻፺፪ ም.ዓ. ገደማ።[/i]\n\n1 ፩ እና እንዲህ ሆነ እኔ፣ ኔፊ፣ ከጌታ ጋር ከተነጋገርኩ በኋላ ወደ አባቴ ድንኳን ተመለስኩ።\n\n2 ፪ እናም እንዲህ ሆነ እርሱ እንዲህ ሲል ተናገረኝ፥ እነሆ ሕልምን አልሜአለሁ፣ በእርሱም ጌታ አንተና ወንድሞችህ ወደ ኢየሩሳሌም እንድትመለሱ አዞኛል።\n\n3 ፫ እነሆም ላባን የአይሁዶችን መዝገብና ደግሞም የቅድመ አባቶቼን የትውልድ ሐረግ መጽሐፍ አለው፣ እናም እነርሱ በነሐስ ሰሌዳ ላይ የተቀረፁ ናቸው።\n\n4 ፬ ስለዚህ አንተና ወንድሞችህ ወደ ላባን ቤት ሄዳችሁ መዝገቦቹን ፈልጋችሁ ወደዚህ ወደ ምድረበዳ እንድታመጡዋቸው ሲል ጌታ አዞኛል።\n\n5 ፭ እናም አሁን እነሆ ወንድሞችህ ከእነርሱ የፈለግሁትን ነገር ከባድ ነው በማለት አጉረመረሙ፣ ነገር ግን እነሆ ይህን ከእነርሱ የፈለኩት እኔ አይደለሁም፣ ነገር ግን ይህ የጌታ ትዕዛዝ ነው።\n\n6 ፮ ስለዚህ ሂድ ልጄ፣ አንተ ስላላጉረመረምክ በጌታ የተደገፍክ ትሆናለህ።\n\n7 ፯ እናም እንዲህ ሆነ እኔ፣ ኔፊ፣ አባቴን እንዲህ አልኩት፥ እሄዳለሁ፣ ጌታ ያዘዘኝንም ነገሮች አደርጋለሁ፣ ምክንያቱም ጌታ ያዘዛቸውን ትዕዛዛት የሚሟሉበትን መንገድ ካላዘጋጀ በቀር ለሰው ልጆች ትዕዛዛትን እንደማይሰጥ አውቃለሁና።\n\n8 ፰ እናም እንዲህ ሆነ አባቴ እነዚህን ቃላት በሰማ ጊዜ እጅግ ተደሰተ፣ እኔም በጌታ መባረኬን አወቋልና።\n\n9 ፱ እና እኔ፣ ኔፊና ወንድሞቼ ድንኳናችንን ይዘን ወደ ኢየሩሳሌም ምድር ለመሄድ በምድረበዳ ጉዞአችንን ጀመርን።\n\n10 ፲ እናም እንዲህ ሆነ፣ ወደ ኢየሩሳሌም ምድር በሄድን ጊዜ እኔና ወንድሞቼ እርስ በእርስ ተመካከርን።\n\n11 ፲፩ እናም ማን ወደ ላባን ቤት መሄድ እንዳለበት ዕጣ ተጣጣልን። እናም እንዲህ ሆነ ዕጣው በላማን ላይ ወደቀ፤ እናም ላማን ወደ ላባን ቤት ሄደ፣ በቤቱም ተቀምጦ ሳለ አናገረው።\n\n12 ፲፪ እና ላባንን በነሐስ ሰሌዳዎች ላይ የተቀረፁትንና የአባቴን ትውልድ ሐረግ የያዙትን መዝገቦች ጠየቀው።\n\n13 ፲፫ እናም እንዲህ ሆነ ላባን ተናደደ፣ እናም ከፊቱም አባረረው፣ እና መዝገቦቹን እንዲወስድ አላደረገውም፣ ስለሆነም አለው፥ እነሆ አንተ ወንበዴ ነህ እናም እገድልሀለሁ።\n\n14 ፲፬ ነገር ግን ላማን ከእርሱ ፊት ሸሸ፣ ላባን ያደረገውንም ነገር ለእኛ ነገረን። እኛም እጅግ አዘንን እና ወንድሞቼ ወደ አባቴ ዘንድ ወደ ምድረበዳው ለመመለስ ተዘጋጁ።\n\n15 ፲፭ ነገር ግን እነሆ እኔ ለእነርሱ እንዲህ አልኳቸው፥ ጌታ ህያው እንደሆነ፣ እኛም እስካለን ድረስ ጌታ ያዘዘንን ሳናከናውን ወደአባታችን ወደ ምድረበዳ አንመለስም።\n\n16 ፲፮ ስለዚህ የጌታን ትዕዛዝ በመጠበቅ ታማኝ እንሁን፣ ስለዚህ ወደ አባታችን ርስት ምድር እንውረድ፣ እነሆ ወርቅን፣ ብርንና ሁሉን ሀብቶችን ትቷልና። እናም ይህን ሁሉ ያደረገው በጌታ ትዕዛዛት ምክንያት ነው።\n\n17 ፲፯ ኢየሩሳሌም በህዝቡ ክፋት ምክንያት መጥፋት እንዳለባት ያውቅ ነበርና።\n\n18 ፲፰ እነሆም እነርሱ የነቢያትን ቃላት አልተቀበሉም፣ ስለዚህ አባቴ ከምድሪቱ እንዲወጣ ከታዘዘ በኋላ በዚያ ሀገር ቢቆይ ኖሮ እነሆ እርሱም ደግሞ ይጠፋ ነበር። ስለዚህ፣ ከምድሪቷ መውጣት ነበረበት።\n\n19 ፲፱ እናም የአባቶቻችንን ቋንቋ ለልጆቻችን እናቆይ ዘንድ እነዚህን መዝገቦች ማግኘታችን የእግዚአብሔር ጥበብ ነው\n\n20 ፳ እናም ደግሞ ዓለም ከተፈጠረች ጀምሮ እስከ አሁን ጊዜ ድረስ በመንፈስና በእግዚአብሔር ኃይል ተሰጥቷቸው በቅዱሳን ነቢያት የተነገሩትን ቃላት ሁሉ እንድንጠብቅላቸው ዘንድ ነው።\n\n21 ፳፩ እናም እንዲህ ሆነ በዚህ አይነት አነጋገር ነበር የእግዚአብሔርን ትዕዛዝ በመጠበቅ ታማኝ እንዲሆኑ አሳመንኳቸው።\n\n22 ፳፪ እናም እንዲህ ሆነ ወደ ርስታችን ምድር ወረድንና ወርቃችንንና፣ ብራችንን፣ እንዲሁም የከበሩ ነገሮቻችንን በአንድነት ሰበሰብን።\n\n23 ፳፫ እና እነዚህን ነገሮች ከሰበሰብን በኋላ ወደ ላባን ቤት ተመልሰን ሄድን።\n\n24 ፳፬ እናም እንዲህ ሆነ ላባን ቤት ገባንና በነሀስ ሰሌዳዎች ላይ የተቀረፁትን መዛግብት እንዲሰጠን ለዚህም ወርቃችንን፣ ብራችንንና፣ ሁሉንም የከበሩ ነገሮቻችንን እንደምንሰጠው ነገርነው።\n\n25 ፳፭ እናም እንዲህ ሆነ ላባን ንብረታችን እጅግ ታላቅ እንደሆነ ባየ ጊዜ ተመኘው፣ በዚህም ምክንያት ወደ ውጪ አባረረንና ንብረታችንን ይወስድ ዘንድ አገልጋዮቹን እንዲገድሉን ላከብን።\n\n26 ፳፮ እናም እንዲህ ሆነ እኛ ከላባን አገልጋዮች ፊት ሸሸን ንብረታችንን ከኋላችን ትተን እንድንሄድ ተገደድን፣ እና ይህም በላባን እጆች ውስጥ ወደቀ።\n\n27 ፳፯ እናም እንዲህ ሆነ ወደ ምድረበዳ ሸሸን፣ የላባን አገልጋዮች ሊይዙን አልቻሉም፣ እናም እራሳችንን በአለት ዋሻ ውስጥ ደበቅን።\n\n28 ፳፰ እናም እንዲህ ሆነ ላማን በእኔም ሆነ በአባቴ ተናደደ፤ ልሙኤልም እንደዛው የላማንን ቃላት አድምጦአልና። ስለዚህ ላማንና ልሙኤልም እኛን ታናናሽ ወንድሞቻቸውን ብዙ አስፈሪ ቃላት ተናገሩን፣ በበትርም መቱን።\n\n29 ፳፱ እናም እንዲህ ሆነ እነርሱ በበትር በመቱን ጊዜ፣ እነሆም የጌታ መልአክ መጥቶ በፊታቸው ቆመ፣ እንዲህም ብሎ ተናገራቸው፥ ለምን ታናሽ ወንድማችሁን በበትር ትመታላችሁ? ጌታ እርሱን በእናንተ ላይ ገዢ ይሆን ዘንድ እንደመረጠውና ይህም በአመፃችሁ ምክንያት እንደሆነ አታውቁምን? እነሆ እንደገና ወደ ኢየሩሳሌም ትመለሳላችሁ፣ እናም ጌታ ላባንን አሳልፎ በእጃችሁ ላይ ይጥለዋል።\n\n30 ፴ እናም መልአኩ ለእኛ ከተናገረ በኋላ ሄደ።\n\n31 ፴፩ እናም መልአኩም ከሄደ በኋላ ላማንና ልሙኤል እንዲህ ሲሉ ማጉረምረም ጀመሩ፣ ጌታ ላባንን አሳልፎ በእጃችን ይጥለው ዘንድ እንዴት ይቻላል? እነሆ እርሱ ሀይለኛ ነው፣ እናም አምሳዎችን ሰዎችን ሊያዝ ይችላል፣ አዎን፣ አምሳዎችንም መግደል ይችላል፣ እኛንስ መግደል እንዴት አይቻለውም?\n\n", "1-ne 4": "[center][font_size=26]ምዕራፍ ፬[/font_size][/center]\n\n[i]ኔፊ በጌታ ትዕዛዝ ላባንን ገደለ፣ እናም የነሀስ ሰሌዳዎቹን በብልሀት አገኘ—ዞራም ወደ ምድረበዳው በመሄድ ከሌሂ ቤተሰብ ጋር መደባለቅን መረጠ። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ ለወንድሞቼ እንዲህ ስል ተናገርኩ፥ ተመልሰን ወደ ኢየሩሳሌም እንሂድ፣ እናም የጌታን ትዕዛዝ በመጠበቅ ታማኝ እንሁን፣ እነሆም እርሱ ከምድር ላይ ካለው ሁሉ ኃያል ነው፣ ከላባንና ከአምሳዎቹ ሰዎች፣ አዎን፣ ወይንም ከአስር ሺዎቹ እንኳ ለምን የበለጠ ኃያል አይሆንምን?\n\n2 ፪ ስለዚህ እንሂድ፣ ልክ እንደ ሙሴ ጠንካሮች እንሁን፣ እነሆ እርሱ በእውነት የቀይ ባሕርን ውሃ ተናገረው፣ ውሃውም ወዲያና ወዲህ ተከፈለ፣ አባቶቻችንም በውስጡ ተሻግረው ከግዛት በደረቅ ምድር ወጡ፣ እናም የፈርዖን ሰራዊት ተከተሉትና፣ በቀይ ባሕር ውሃ ውስጥ ሰጠሙ።\n\n3 ፫ አሁን እነሆ ይህ እውነት እንደሆነ አውቃችኋል፣ እናም ደግሞ መልአክ እንደተናገራችሁ ታውቃላችሁ፣ ስለዚህ፣ ልትጠራጠሩ ትችላላችሁን? እንሂድ ጌታ እኛን እንደአባቶቻችን ሊያድነን ላባንን እንደግብፃውያን ሊያጠፋ ይቻለዋል።\n\n4 ፬ አሁን እነዚህን ቃላት በተናገርኩ ጊዜ፣ እንደተቆጡና አሁንም ማጉረምረማቸውን እንደቀጠሉ ነበር፣ ይሁን እንጂ እስከ ኢየሩሳሌም ግንብ ውጪ እስከደረስን ድረስ ተከተሉኝ።\n\n5 ፭ እና ይህም በምሽት ነበር፤ እራሳቸውን ከግንቡ ውጪ እንዲደብቁ አደረኳቸው። እነርሱም ራሳቸውን ከደበቁ በኋላ እኔ ኔፊ ወደ ከተማው ሾለኩና፣ ወደ ላባን ቤት ሄድኩ።\n\n6 ፮ እናም ማድረግ ያለብኝን ነገሮች ቀድሜ ሳላውቅ በመንፈስ ተመራሁ።\n\n7 ፯ ይሁን እንጂ፣ እኔም ወደፊት ሄድኩ፣ እናም ወደ ላባን ቤት እየቀረብኩ ስሄድ አንድ ሰው አየሁ፣ እና የወይን ጠጅ ጠጥቶ ሰክሮ ስለነበረ ከፊቴ በመሬት ላይ ወድቆ ነበር።\n\n8 ፰ እና ወደ እርሱ በመጣሁ ጊዜ ይህም ላባን እንደሆነ አወቅኩኝ።\n\n9 ፱ የእርሱን ጎራዴ አየሁ፣ ከአፎቱም መዘዝኩት፣ የጎራዴውም መያዣ የተሰራው ከንፁህ ወርቅ ነበር፣ አሰራሩም እጅግ ያማረ ነበር፣ እናም ስለቱ በጣም ከከበረ ብረት መሆኑን አየሁ።\n\n10 ፲ እናም እንዲህ ሆነ ላባንን እገድለው ዘንድ በመንፈስ ተገፋፋሁ፤ ነገር ግን በልቤ፣ በማንኛውም ጊዜ የሰው ደም አፍስሼ አላውቅም አልኩ። እና እኔ ተሸማቀቅሁና፣ እርሱን ላለመግደል ፈለግሁ።\n\n11 ፲፩ እናም መንፈስ በድጋሚ እንዲህ አለኝ፥ እነሆ ጌታ እርሱን በእጆችህ አሳልፎ ሰጥቶሀል። አዎን፣ እኔም ደግሞ ሕይወቴን ሊወስድ እንደፈለገ አውቃለሁ፤ አዎን የጌታን ትዕዛዝ አያዳምጥም፤ እናም ንብረታችንንም ደግሞ ወስዷል።\n\n12 ፲፪ እናም እንዲህ ሆነ መንፈስ ለእኔ እንደገና እንዲህ አለኝ፥ ግደለው፣ ጌታ በእጆችህ አሳልፎ ሰጥቶሀልና፤\n\n13 ፲፫ እነሆ ጌታ ጻድቃዊ ዓላማውን ያሟላ ዘንድ ክፉዎችን ይገድላል። አንድ አገር እምነት በማጣት ከሚመነምንና ከሚሞት አንድ ሰው ቢሞት ይሻላል።\n\n14 ፲፬ እናም አሁን፣ እኔ፣ ኔፊ፣ እነዚህን ቃላት ስሰማ ጌታ በምድረበዳ እንዲህ ብሎ የተናገረኝን ቃላት አስታወስኩ፥ ዘርህ ትዕዛዛቴን እስከጠበቁ ድረስ በቃልኪዳኑ ምድር ላይ ይበለፅጋሉ።\n\n15 ፲፭ አዎን ሕጉ ከሌላቸው በስተቀር በሙሴ ህግ መሰረት የጌታን ትዕዛዛት ሊጠብቁ እንደማይችሉ ደግሞ አሰብኩ።\n\n16 ፲፮ እናም እኔ ደግሞ ህጉ በነሀስ ሰሌዳው ላይ እንደተቀረፀም አውቃለሁ።\n\n17 ፲፯ እናም እንደገና ጌታ በትዕዛዙ መሰረት መዝገቦቹን አገኝ ዘንድ ላባንን በእጄ አሳልፎ የሰጠኝ ለዚህ ምክንያት መሆኑን አወቅሁ።\n\n18 ፲፰ ስለዚህ ለመንፈስም ድምፅ ታዘዝኩ፣ እና ላባንን የራሱን ፀጉር ይዤ በራሱ ጎራዴ አንገቱን ቆረጥኩት።\n\n19 ፲፱ እናም በራሱ ጎራዴ አንገቱን ከቆረጥኩ በኋላ፣ የላባንን ልብስ ወስጄ ለበስኩት፣ አዎን፣ አንድ ነገር ሳይቀር፣ እናም የእርሱን ጥሩር በወገቤ ላይ ታጠቅሁት።\n\n20 ፳ ይህን ካደረግሁ በኋላ ወደ ላባን ግምጃ ቤት ተጓዝኩ። ወደ ላባን ግምጃ ቤት ስሄድ፣ እነሆም የግምጃ ቤቱን ቁልፍ የያዘውን የላባንን አገልጋይ አየሁ። እናም በላባን ድምፅ ወደ ግምጃ ቤቱ ከእኔ ጋር እንዲሄድ አዘዝኩት።\n\n21 ፳፩ እናም እርሱ የላባንን ልብስና ጎራዴውን በወገቤ መታጠቄን በማየቱ የእርሱ አለቃ መሰልኩት።\n\n22 ፳፪ እናም እርሱ አለቃው ላባን ሌሊቱን ከአይሁድ ሽማግሌዎች ጋር መሆኑን ስለሚያውቅ፣ ስለእነርሱ አነጋገረኝ።\n\n23 ፳፫ እናም እኔ ልክ ላባን እንደሆንኩኝ አስመስዬ ከእርሱ ጋር ተነጋገርኩ።\n\n24 ፳፬ እኔ ከግንቡ ውጭ ወደ ሚገኙት ታላላቅ ወንድሞቼ በነሀስ ሰሌዳ ላይ የተቀረፁትን ተሸክሜ መውሰድ እንዳለብኝ ተናገርኩት።\n\n25 ፳፭ እናም እኔ ደግሞ ሊከተለኝ እንደሚገባው አዘዝኩት።\n\n26 ፳፮ እርሱ የተናገርኩት ስለቤተክርስቲያን ወንድሞች መሰለው፣ እና እውነት እኔ የገደልኩትን ላባንን መሰልኩት፣ ስለዚህም ተከተለኝ።\n\n27 ፳፯ እናም እርሱ ከግንቡ ውጭ ወዳሉት ወንድሞቼ ስጓዝ ብዙ ጊዜ አይሁዶች ሽማግሌዎችን በተመለከተ ተናገረኝ።\n\n28 ፳፰ እናም እንዲህ ሆነ ላማን ባየኝ ጊዜ እጅግ ፈራ፣ እንዲሁም ልሙኤልና ሳምም። እናም እነርሱም ላባን ነው ብለው ስላሰቡ እኔንም የገደለኝና የእነርሱንም ህይወት የሚያጠፋ ስለመሰላቸው ከፊቴ ሸሹ።\n\n29 ፳፱ እናም እንዲህ ሆነ እኔም ጠራኋቸው፣ እናም ሰሙኝ፤ ስለዚህ ከፊቴ መሸሻቸውን አቆሙ።\n\n30 ፴ እናም እንዲህ ሆነ የላባን አገልጋይ ወንድሞቼን ሲያይ መንቀጥቀጥ ጀመረና፣ ከእኔ ሸሽቶ ወደ ኢየሩሳሌም ሊመለስ ፈለገ።\n\n31 ፴፩ እናም አሁን እኔ፣ ኔፊ፣ በአቋሜ ግዙፍ በመሆኔና ከጌታም ጥንካሬን በማግኘቴ የላባንን አገልጋይ እንዳይሸሽ ያዝኩት።\n\n32 ፴፪ እናም እንዲህ ሆነ ጌታ ህያው እንደሆነ እኔም እስካለሁ ድረስ የእኔን ቃላት ከሰማ እንዲሁም ቃላታችንን ለመስማት ፈቃደኛ ከሆነ ሕይወቱን እኛ እንደምናተርፍለት ተናገርኩት።\n\n33 ፴፫ እናም እርሱ ከእኛ ጋር ወደ ምድረበዳ የሚሄድ ከሆነ መፍራት እንደሌለበት ልክ እንደ እኛ ነፃ ሰው እንደሚሆን በመሃላ ጭምር ተናገርኩት።\n\n34 ፴፬ እናም እኔ እንዲህ ብዬ ተናገርኩት፥ በእርግጥ ጌታ ይህን እንድናደርግ አዞናል፣ እናም የጌታንስ ትዕዛዛት በመጠበቅ መትጋት የለብንምን? ስለዚህ አንተ ወደ ምድረበዳ ወደ አባቴ የምትወርድ ከሆነ ከእኛ ጋር ትኖራለህ።\n\n35 ፴፭ እናም እንዲህ ሆነ ዞራም እኔ በተናገርኳቸው ቃላት ተበረታታ። ዞራም የአገልጋዩ ስም ነበር፤ እናም እርሱ ወደ ምድረበዳ ወደ አባታችን እንደሚሄድ ቃል ገባ። አዎን፣ ደግሞም ከዚያን ጊዜ ጀምሮ እርሱ ከእኛ ጋር እንደሚቆይ ማለልን።\n\n36 ፴፮ አሁን እርሱ ከእኛ ጋር እንዲቆይ የፈለግንበት ለዚህ ምክንያት ነበር፣ አይሁዶች እኛን እንዳያሳድዱን እናም እንዳያጠፉን በመፍራት ወደ ምድረበዳ መሸሸታችንን እንዳያውቁ ዘንድ ነው።\n\n37 ፴፯ እናም እንዲህ ሆነ ዞራም መሃላ ሲገባልን እርሱን በተመለከተ የነበሩን ፍርሃቶች አቆሙ።\n\n38 ፴፰ እናም እንዲህ ሆነ የነሀስ ሰሌዳዎችንና የላባንን አገልጋይ ወሰድንና፣ ወደ ምድረበዳው ሄድን፣ እንዲሁም ወደ አባታችን ድንኳን ተጓዝን።\n\n", "1-ne 5": "[center][font_size=26]ምዕራፍ ፭[/font_size][/center]\n\n[i]ሳርያ በሌሂ ላይ አጉረመረመች—በወንዶች ልጆቻቸው መመለስ ሁለቱም ተደሰቱ—መስዋዕትም አቀረቡ—የነሀስ ሰሌዳዎቹ የሙሴን እና የነቢያትን ፅህፈቶች ይዘዋል—ሰሌዳዎቹ ሌሂ ከዮሴፍ ትውልድ መሆኑን ያሳያሉ—ሌሂ ስለዘሮቹና ሰሌዳዎቹን ስለመጠበቅ ተነበየ። ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ ወደ አባታችን ወደ ምድረበዳ ከመጣን በኋላ እነሆ እርሱ በደስታ ተሞላ፣ እንዲሁም እናቴ ሳርያም እጅግ ተደሰተች፣ በእውነት በእኛ ምክንያት አዝና ነበርና።\n\n2 ፪ እርሷም እኛ በምድረበዳ ውስጥ እንደጠፋን አስባ ነበር፤ እና እርሷም በአባቴ ላይ እርሱ ባለራዕይ እንደሆነ በመንገር ቅሬታዋን ገልጻ ነበር፤ እንዲህም አለች፥ እነሆ ከርስት ምድራችን መርተህ አውጥተንሀል፣ ወንዶች ልጆቼም ከእንግዲህ የሉም፣ እናም እኛም በምድረበዳ ውስጥ እንጠፋለን።\n\n3 ፫ በእንዲህ ዓይነት አነጋገር ነበር እናቴ በአባቴ ላይ ቅሬታዋን የገለጸችው።\n\n4 ፬ እናም እንዲህ ሆነ አባቴ እንዲህ ብሎ ተናገራት፥ ባለራዕይ ሰው መሆኔን አውቃለሁ፣ የእግዚአብሔርን ነገሮች በራዕይ ባላይ ኖሮ የእግዚአብሔርን ቸርነት አላውቅም ነበር፣ ነገር ግን በኢየሩሳሌም እቆይ ነበር፣ እና ከወንድሞቼ ጋር እጠፋ ነበር።\n\n5 ፭ ነገር ግን እነሆ የቃልኪዳኑን ምድር አገኛለሁ፣ በነዚህም ነገሮች እደሰታለሁ፣ አዎን፣ ጌታ የእኔን ወንዶች ልጆች ከላባን እጅ ነፃ እንደሚያወጣቸው እንዲሁም ወደ እኛ ወደ ምድረበዳው ዳግመኛ እንደሚያመጣቸው አውቃለሁ።\n\n6 ፮ እናም በዚህ ዓይነት አነጋገር ነበር አባቴ ሌሂ እኛ በምድረበዳ ውስጥ ወደ ኢየሩሳሌም ምድር፣ የአይሁዶችን መዝገብ ለማግኘት ስንጓዝ፣ እናቴ ሳርያን እኛን በተመለከተ ያፅናናት።\n\n7 ፯ እናም እኛ ወደ አባቴ ድንኳን ስንመለስ እነሆ የእነርሱ ደስታ የተሟላ ነበር፣ እናቴም ተፅናናች።\n\n8 ፰ እናም እርሷ እንዲህ በማለት ተናገረች፥ ጌታ ባለቤቴን ወደ ምድረበዳው እንዲሸሽ እንዳዘዘው አሁን በእርግጥ አወቅሁ፣ አዎን እንዲሁም ደግሞ ጌታ ወንዶች ልጆቼን እንደጠበቀልኝ እንዲሁም ከላባን እጆች ነፃ እንዳወጣልኝና፣ ጌታ ያዘዛቸውን ነገር ማከናወን እንዲችሉ ኃይልን እንደሰጣቸው በእርግጥ አወቅሁ። በእንዲህ ዓይነት ነበር እርሷ የተናገረችው።\n\n9 ፱ እናም እንዲህ ሆነ እነሱ እጅግ ተደሰቱ፣ መስዋዕት አቀረቡ፣ የሚቃጠል መስዋዕት ለጌታ አቀረቡ፣ እናም የእስራኤል አምላክንም አመሰገኑ።\n\n10 ፲ እናም ለእስራኤል አምላክ ምስጋናውን ካቀረቡ በኋላ፣ አባቴ ሌሂ በነሀስ ሰሌዳዎች ላይ የተቀረፀውን መዝገብ ወሰደው፣ እናም ከመጀመሪያ ጀምሮ መረመራቸው።\n\n11 ፲፩ እናም እርሱም እነርሱ ስለዓለም አፈጣጠር፣ እንዲሁም የመጀመሪያ የእኛ ወላጆች የሆኑትን የአዳምና የሔዋን ታሪክ የሚገልጹትን አምስቱን የሙሴ መፅሐፍት እንደያዙ አየ፤\n\n12 ፲፪ እናም ደግሞ የአይሁዶችን መዝገብ፣ ከመጀመሪያው እስከ የይሁዳ ንጉስ ሴዴቅያስ የንግሥ ዓምት መጀመሪያ ድረስ ይዘው ነበር፤\n\n13 ፲፫ እናም ደግሞ የቅዱሳን ነቢያት ትንቢቶች፣ ከመጀመሪያ እስከ ሴዴቅያስ የንግስ መጀመሪያ ድረስ እንዲሁም ደግሞ በኤርምያስ አፍ የተነገሩ ብዙ ትንቢቶችንም ይዘው ነበር።\n\n14 ፲፬ እናም እንዲህ ሆነ አባቴ ሌሂ ደግሞ በነሀስ ሰሌዳዎቹ ላይ የአባቶቹን የትውልድ ሐረግ ታሪክ አገኘ፤ ስለዚህ እርሱ ከዮሴፍ ትውልድ እንደሆነ አወቀ፤ አዎን፣ በእርግጥ ዮሴፍ የያዕቆብ ልጅ የሆነው ወደግብፅ የተሸጠው፣ እናም እርሱ አባቱን ያዕቆብንና ሁሉንም ቤተሰዎቹን በረሃብ ከመጥፋት ያድናቸው ዘንድ በጌታ እጅ የተጠበቀው ነበር።\n\n15 ፲፭ እናም እነርሱ ደግሞ ከምርኮ ከግብፅ ምድር ከዚህ በፊት በጠበቃቸው አምላክ ተመርተው የዳኑ ናቸው።\n\n16 ፲፮ እናም እንደዚህ ነበር አባቴ፣ ሌሂ፣ የአባቶቹን የትውልድ ሐረግ ያገኘው። ላባንም የዮሴፍ ትውልድ ነበር፣ ስለዚህ እርሱና አባቶቹ መዝገቦችን ጠብቀው አቆዩ።\n\n17 ፲፯ እናም አሁን አባቴ እነዚህን ነገሮች ሁሉ ባየ ጊዜ፣ በመንፈስ ተሞላና፣ ስለዘሮቹ መተንበይ ጀመረ—\n\n18 ፲፰ እነዚህ የነሀስ ሰሌዳዎች የእርሱ ዘሮች ለሆኑት ለሁሉም ሀገሮች፣ ነገዶች፣ ቋንቋዎችና ህዝቦች ሁሉ መሄድ ይኖርባቸዋል።\n\n19 ፲፱ ስለዚህ እነዚህ የነሀስ ሰሌዳዎች በፍፁም መጥፋትም ሆነ ከጊዜ ብዛት ሊደበዝዙም አይገባም አለ። እናም ዘሮቹን በተመለከተ ብዙ ነገሮችን ተነበየ።\n\n20 ፳ እናም እንዲህ ሆነ እስከአሁን እኔና አባቴ ጌታ ያዘዘንን ትዕዛዛት ጠበቅን።\n\n21 ፳፩ እናም እኛ ጌታ እንድናገኝ ያዘዘንን መዝገቦች አግኝተናልና መርምረናቸዋል፣ እነሱም ጠቃሚ እንደሆኑ፣ አዎን፣ የጌታን ትዕዛዛት ለልጆቻችን ማቆየት እስኪቻለን ያህል ለእኛ ትልቅ ዋጋ ያላቸው እንደሆኑ አግኝተናቸዋል።\n\n22 ፳፪ ስለዚህ እኛ ወደ ቃልኪዳኑ ምድር በምድረበዳ ውስጥ ስንጓዝ ከእኛ ጋር ይዘናቸው እንሄድ ዘንድ የጌታ ጥበብ ነበር።\n\n", "1-ne 6": "[center][font_size=26]ምዕራፍ ፮[/font_size][/center]\n\n[i]ኔፊ ስለ እግዚአብሔር ነገሮች ፃፈ—የኔፊ ዓላማ ሰዎችን ወደ አብርሃም አምላክ መጥተው እንዲድኑ ማስረዳት ነው። ከ፮፻–፭፻፺፪ ም.ዓ. ገደማ።[/i]\n\n1 ፩ እና አሁን እኔ፣ ኔፊ፣ የአባቶቼን የትውልድ ሀረግ በዚህ የመዝገቤ ክፍል አልፅፍም፣ በማንኛውም ጊዜ ቢሆን በዚህ በምፅፍበት ሰሌዳ ላይ አልፅፈውም፤ አባቴ ባቆየው መዝገብ ላይ ተፅፏልና፤ ስለዚህ በዚህ ሥራ ውስጥ አልፅፈውም።\n\n2 ፪ እኛ የዮሴፍ ትውልዶች ነን ማለት ብቻ ይበቃኛል።\n\n3 ፫ ሁሉንም የአባቴን ነገሮች በመፃፍ ጥንቁቅ መሆኔ ልዩነት አያመጣም፣ በእነዚህ ሰሌዳ ላይ መፃፍ አይችሉምና፣ እኔ የእግዚአብሔርን ነገሮች ለመፃፍ ቦታውን እፈልገዋለሁና።\n\n4 ፬ ሙሉ አላማዬም ሰዎችን ወደ አብርሃም አምላክ፣ ወደ ይስሀቅ አምላክና፣ ወደ ያዕቆብ አምላክ እንዲመጡና እንዲድኑ ለማሳመን ነውና።\n\n5 ፭ ስለዚህ፣ ለዓለም አስደሳች የሆኑትን ነገሮች እኔ አልፅፍም፣ ነገር ግን ለእግዚአብሔርና ከዓለም ላልሆኑት የሚያስደስቱ ነገሮችን እፅፋለሁ።\n\n6 ፮ ስለዚህ ሰሌዳዎቹን ለሰው ልጆች ዋጋ በሌላቸው ነገሮች እንዳይሞሏቸው ለዘሮቼ ትዕዛዝን እሰጣለሁ።\n\n", "1-ne 7": "[center][font_size=26]ምዕራፍ ፯[/font_size][/center]\n\n[i]የሌሂ ወንዶች ልጆች ወደ ኢየሩሳሌም ተመልሰው እስማኤልንና ቤተሰቦቹን አብረዋቸው እንዲጓዙ ጋበዙአቸው—ላማንና ሌሎቹ አመፁ—ኔፊ ወንድሞቹን በጌታ እምነት እንዲኖራቸው መከራቸው—በገመድ አሰሩት እናም የእርሱን ጥፋት አቀዱ—በእምነት ሀይል እርሱ ነፃ ሆነ—ወንድሞቹ ይቅርታን ጠየቁ—ሌሂና አብረውት የነበሩትም የሚቃጠለውን መስዋዕት አቀረቡ። ከ፮፻–፭፻፺፪ ም.ዓ. ገደማ።[/i]\n\n1 ፩ እና አሁን ይህንን እንድታውቁት እፈልጋለሁ፣ አባቴ፣ ሌሂ፣ ስለ ዘሩ መተንበይን ከጨረሰ በኋላ እንዲህ ሆነ፤ ሌሂ ቤተሰቦቹን ብቻ ወደ ምድረበዳ መውሰድ እንደማይገባው ነገር ግን ወንድ ልጆቹ ሴት ልጆችን ለሚስትነት እንዲወስዱና፣ ለጌታ ዘርን በቃልኪዳኑ ምድር እንዲያሳድጉ ጌታ በድጋሚ ነገረው።\n\n2 ፪ እናም እንዲህ ሆነ እኔ፣ ኔፊና፣ ወንድሞቼ፣ ተመልሰን ወደ ኢየሩሳሌም ምድር መሄድ እንዳለብን፣ እናም እስማኤልንና ቤተሰቡን ወደ ምድረበዳ እንድናመጣቸው ጌታ አዘዘው።\n\n3 ፫ እናም እንዲህ ሆነ እኔ፣ ኔፊ፣ እንደገና ከወንድሞቼ ጋር፣ ወደ ኢየሩሳሌም ለመመለስ ወደ ምድረበዳ ወጣን።\n\n4 ፬ እናም እንዲህ ሆነ ወደ እስማኤል ቤት ድረስ ሄድን፣ በእስማኤልም ፊት ታላቅ ሞገስን በማግኘታችን፣ የጌታን ቃል ለእርሱ ተናገርን።\n\n5 ፭ እናም እንዲህ ሆነ ጌታ የእስማኤልንና የቤተሰዎቹን ልብ ከማራራቱ የተነሳ ወደ ምድረበዳ ወደ አባታችን ድንኳን ከእኛ ጋር ተጓዙ።\n\n6 ፮ እናም በምድረበዳ ስንጓዝ፣ እነሆ ላማንና ልሙኤል፣ ሁለቱ የእስማኤል ሴት ልጆች፣ ሁለቱ የእስማኤል ወንዶች ልጆቹና ቤተሰቦቻቸው በእኛ ላይ አዎን፣ በእኔ፣ በኔፊና፣ በሳም፣ በአባታቸው በእስማኤልና በሚስቱና በሌሎች ሶስት ሴቶች ልጆቹ ላይ አመፁ።\n\n7 ፯ እናም በዚህ በአመፃቸው የተነሳ ወደ ኢየሩሳሌም ምድር ለመመለስ ፈለጉ።\n\n8 ፰ እና አሁን እኔ፣ ኔፊ፣ በልባቸው ጠጣርነት በማዘን፣ እንዲህ ስል ተናገርኳቸው፥ አዎን፣ ለላማንና ለልሙኤልም እንኳ፤ እነሆ እናንተ የእኔ ታላቅ ወንድሞቼ ናችሁ፣ እንዴት በልባችሁ ጠጣር፣ በአዕምሮአችሁ እውር ሆናችሁ፣ እና እኔ ታናሽ ወንድማችሁ ለእናንተ ልናገርና፣ አዎን፣ እና ምሳሌን ላስቀምጥላችሁ ይገባኛልን?\n\n9 ፱ እንዴት ነው የጌታን ቃል ያላዳመጣችሁት?\n\n10 ፲ እንዴት ነው የጌታን መልአክ ማየታችሁን የረሳችሁት?\n\n11 ፲፩ አዎ፣ ጌታ ከላባን እጅ ሲያወጣን፣ እና ደግሞ መዝገቦቹን እንድናገኝ ሲል ምን ታላላቅ ነገሮችን እንዳደረገልንስ እንዴት ረሳችሁት?\n\n12 ፲፪ አዎን፣ ጌታ ለሰዎች ልጆች፣ በእርሱ ታማኝ እስከሆኑ ድረስ፣ ሁሉንም ነገሮች በፈቃዱ ለማድረግ እንደሚችል እንዴት እረሳችሁ? ስለዚህ ለእርሱ ታማኞች እንሁን።\n\n13 ፲፫ እኛም ለእርሱ ታማኞች ከሆንን የቃልኪዳኗን ምድር እናገኛለን፤ እናም ወደ ፊት አንድ ቀን የኢየሩሳሌምን መጥፋት በተመለከተ የጌታ ቃል እንደሚሟላ እናንተ ታውቃላችሁ፤ ሁሉም ስለኢየሩሳሌም መጥፋት ጌታ የተናገራቸው ነገሮች መፈጸም አለባቸውና።\n\n14 ፲፬ እነሆም የጌታ መንፈስ ከእነርሱ ጋር መስራትን በቅርብ ያቆማል፤ እነሆ እነርሱ ነቢያትን ተቃውመዋል፣ ኤርምያስን ወደ ወህኒ ጨምረዋል። እናም ከምድሪቱ እስከማባረር ድረስም የአባቴን ህይወት ለማጥፋት ፈልገዋል።\n\n15 ፲፭ አሁንም እነሆ እላችኋለሁ ወደ ኢየሩሳሌም ብትመለሱ እናንተም ደግሞ ከእነርሱ ጋር ትጠፋላችሁ። አሁንም በምርጫችሁ ወደ ምድሪቱም ሂዱ፣ እናም እኔ ለእናንተ የተናገርኩትን ቃላቶች አስታውሱ፣ የምትሄዱ ከሆነ ትጠፋላችሁ፤ ይህንንም እናገር ዘንድ የጌታ መንፈስ ገፋፍቶኛልና።\n\n16 ፲፮ እናም እንዲህ ሆነ እኔ ኔፊ እነዚህን ቃላት ለወንድሞቼ ስናገር በእኔ ተቆጡ። እነሆም እንዲህ ሆነ በእጃቸው ያዙኝ፣ እነሆ፣ እጅግ ተናደው ነበር፣ እና በምድረበዳ ውስጥ ትተውኝ በዱር አውሬ እንድበላ ዘንድ ህይወቴን ለማጥፋት ስለፈለጉ በገመድም አሰሩኝ።\n\n17 ፲፯ ነገር ግን እንዲህ ሆነ ለጌታ እንዲህ ብዬ ፀለይኩ፥ አቤቱ ጌታ በአንተ ባለኝ እምነት መሰረት ከወንድሞቼ እጅ ታድነኛለህ፤ አዎን የታሰርኩበትንም እስር እበጣጥሰው ዘንድ ጥንካሬን ስጠኝ።\n\n18 ፲፰ እናም እንዲህ ሆነ እነዚህን ቃላት በተናገርኩ ጊዜ እስሩ ከእጆቼና ከእግሬ ላይ ተፈታ፣ እናም ከወንድሞቼ ፊት ቆምኩና፣ እንደገና ተናገርኳቸው።\n\n19 ፲፱ እናም እንዲህ ሆነ እነርሱ እንደገና በእኔ ላይ ተቆጡ፣ እናም እጃቸውን ሊያሳርፉብኝ ፈለጉ፤ ነገር ግን እነሆ ከእስማኤል ሴት ልጆች አንዷ፣ አዎን፣ ደግሞም እናቷና ከእስማኤል ወንዶች ልጆች አንዱ፣ የእኔ ወንድሞች ልባቸው እስኪራራ ድረስ ለመኑዋቸው፤ ህይወቴንም ለማጥፋት መፈለጋቸውን አቆሙ።\n\n20 ፳ እናም እንዲህ ሆነ እነርሱ በክፋታቸው፣ ምክንያት አዘኑ፣ ስለዚህ በእኔ ላይ ባደረጉት ነገር ይቅርታ እንዳደርግላቸው በፊቴ አጎንብሰው ለመኑኝ።\n\n21 ፳፩ እናም እንዲህ ሆነ እነርሱ ባደረጉት ነገር ሁሉ በእውነት ይቅርታ አደረኩላቸው፣ እናም ይቅር ይላቸው ዘንድ ለጌታ ለአምላካቸው እንዲፀልዩ መከርኳቸው። እናም እንዲህ ሆነ እነርሱም እንዲሁ አደረጉ። እናም ወደ ጌታ ከፀለዩ በኋላ እንደገና ወደአባታችን ድንኳን ጉዞአችንን አደረግን።\n\n22 ፳፪ እናም እንዲህ ሆነ ወደ አባታችን ድንኳን ወረድን። እናም እኔና ወንድሞቼና የእስማኤል ቤት ሁሉ ወደ አባቴ ድንኳን ከወረድን በኋላ እነርሱ ለጌታ ለአምላካቸው ምስጋናን አቀረቡ፤ መስዋዕትንና የሚቃጠለውንም መስዋዕት አቀረቡለት።\n\n", "1-ne 8": "[center][font_size=26]ምዕራፍ ፰[/font_size][/center]\n\n[i]ሌሂ ስለ ሕይወት ዛፍ ራዕይ አየ—ከፍሬውም ተካፈለና ቤተሰቦቹም እንደዚያው እንዲያደርጉ ፈለገ—የብረት በትር፣ የጠበበና የቀጠነ መንገድና ሰዎችን የሚጋርደውን የጨለማ ጭጋግ ተመለከተ—ሳርያ፣ ኔፊና፣ ሳም፣ ፍሬውን ተካፈሉ፣ ላማንና ልሙኤል ግን ተቃወሙ። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ ከሁሉም ዓይነት ዘሮች ሁሉንም የእህል ዓይነትና፣ ከሁሉም ዓይነት የፍራፍሬ ዘሮች በአንድነት ሰበሰብን።\n\n2 ፪ እናም እንዲህ ሆነ አባቴ በምድረበዳ በቆየበት ጊዜ እንዲህ ብሎ ተናገረን፥ እነሆ ህልምን አልሜአለሁ፣ ወይም በሌላ አባባል፣ ራዕይን አይቻለሁ።\n\n3 ፫ እናም እነሆ ባየሁት ነገር የተነሳ በኔፊና ደግሞም ስለሳም በጌታ የምደሰትበት ምክንያት አለኝ፣ እና እነርሱና ብዙዎቹ ዘሮቻቸው እንደሚድኑ ለመገመት ምክንያት አለኝ።\n\n4 ፬ ነገር ግን እነሆ ላማንና ልሙኤል፣ በእናንተ ምክንያት እጅግ እፈራለሁ፤ እነሆ በህልሜ ውስጥ ጨለማና የማያስደስት ምድረበዳ ማየቴን ተረዳሁ።\n\n5 ፭ እናም እንዲህ ሆነ አንድ ሰው አየሁ፣ ነጭ ልብስ ለብሶ ነበር፤ እናም መጥቶ በፊቴ ቆመ።\n\n6 ፮ እናም እንዲህ ሆነ እርሱም ተናገረኝ፣ እናም እንድከተለው ጋበዘኝ።\n\n7 ፯ እናም እንዲህ ሆነ እርሱን እንደተከተልኩት ራሴንም በጭለማ እና በማያስደስት ባድማ ውስጥ እንደነበርኩ ተመለከትኩ።\n\n8 ፰ እናም ለብዙ ሰዓታት በጨለማ ውስጥ ከተጓዝኩ በኋላ እንደምህረቱም ብዛት ጌታ በእኔ ላይ ምህረትን ያደርግ ዘንድ ፀለይኩ።\n\n9 ፱ እናም እንዲህ ሆነ ለጌታ ከፀለይኩ በኋላ፣ ትልቅና ሰፊ የሆነን ሜዳ ተመለከትኩ።\n\n10 ፲ እናም እንዲህ ሆነ ፍሬዋ አንድን ሰው ደስተኛ ለማድረግ መልካም የሆነችን ዛፍ ተመለከትኩ።\n\n11 ፲፩ እናም እንዲህ ሆነ ሄጄ ከፍሬዋ ተካፈልኩ፤ ከዚህ በፊት ከቀመስኩት ሁሉ ጣፋጭ እንደሆነች አየሁ። አዎን፣ ፍሬዋም ከዚህ በፊት ካየሁትም ንጣት ሁሉ በላይ ነጭ የሆነች ፍሬ እንደሆነች ተመለከትኩ።\n\n12 ፲፪ ከዚህች ፍሬ ስካፈልም ይህም ነፍሴን በደስታ ሞላው፣ ስለሆነም ቤተሰቦቼም ደግሞ ይካፈሉት ዘንድ መመኘት ጀመርኩ፤ ከሌላው ፍሬ ሁሉ በላይ አስፈላጊ እንደሆነ አውቃለሁና።\n\n13 ፲፫ እናም ቤተሰቤን ደግሞ ማግኘት እችል ዘንድ በዙሪያው ስመለከት፣ የወንዝ ውሃን ተመለከትኩ፤ ይወርድም ነበር፣ እና እኔ ፍሬውን ከበላሁበት ዛፍ አቅራቢያ ነበር።\n\n14 ፲፬ እናም ከየት እንደመጣም ለማየት ተመለከትኩ፣ ትንሽ ራቅ ብሎም ምንጩን አየሁ፤ እናታችሁ ሳርያን፣ ሳምንና፣ ኔፊን፣ በዚያው በምንጩ አየሁ፤ እነርሱም ወዴት መሄድ እንዳለባቸው እንደማያውቁ ሆነው ቆሙ።\n\n15 ፲፭ እናም እንዲህ ሆነ እኔ ጠቆምኳቸው፣ ወደ እኔ እንዲመጡና ከሌሎች ፍሬዎች ሁሉ በላይ መልካም የሆነውን ፍሬ፣ እንዲበሉ በከፍተኛ ድምፅ ነገርኳቸው።\n\n16 ፲፮ እናም እንዲህ ሆነ እነርሱ ወደ እኔ መጡና ደግሞ ፍሬውን በሉ።\n\n17 ፲፯ እናም እንዲህ ሆነ ላማንና ልሙኤልም እንዲመጡና ደግሞ ፍሬውን እንዲበሉ ተመኘሁ፣ ስለሆነም እንዳያቸው ዘንድ አይኖቼን ወደ ወንዙ ምንጭ ጣልኩኝ።\n\n18 ፲፰ እናም እንዲህ ሆነ እኔ አየሁአቸው፣ ነገር ግን እነርሱ ወደ እኔ አልመጡም፣ ፍሬውንም አልበሉም።\n\n19 ፲፱ እናም የብረት በትር ተመለከትኩ፣ በወንዙም ዳርቻ፣ እኔ ወደ ቆምኩበት ዛፍ ድረስ እንዲወስድ የተዘረጋ ነበር።\n\n20 ፳ እናም እኔ ወደ ቆምኩበት ዛፍ ከብረት በትሩ ጋር የሚወስድ የጠበበና የቀጠነ መንገድ ተመለከትኩ፣ ይህም ደግሞ በፏፏቴውም ምንጭ፣ ዓለምን ወደሚመስለው ትልቅና ሰፊ ሜዳ ያመራል።\n\n21 ፳፩ ስፍር ቁጥር የሌላቸው ሰዎችን አየሁ፣ እኔ ወደ ቆምኩበት ዛፍ የሚያደርሰውን መንገድ ለማግኘት አብዛኞቹ ወደፊት ይገፉ ነበር።\n\n22 ፳፪ እናም እንዲህ ሆነ መጡ፣ እና ወደዛፉ በሚያመራው መንገድ ወደፊት ተጓዙ።\n\n23 ፳፫ እናም እንዲህ ሆነ የጨለማ ጭጋግ ተነሳ፣ አዎን በመንገዱ ጉዞ የጀመሩት መንገዳቸውን እስኪስቱና ተንከራተው እስኪጠፉ ድረስ እጅግ ታላቅ የጨለማ ጭጋግ ተነሳ።\n\n24 ፳፬ እናም እንዲህ ሆነ ሌሎች ደግሞ ወደፊት ሲጋፉ አየሁ፣ እናም እነርሱም ወደፊት መጡና የብረት በትሩን ጫፍ ያዙ፣ የብረቱን በትር ተጠግተው በጨለማው ጭጋግ ውስጥ ወደፊት መጥተው የዛፉን ፍሬ እስኪካፈሉ ድረስ ወደፊት ገፉ።\n\n25 ፳፭ እናም ከዛፉ ፍሬ ከተካፈሉ በኋላ ያፈሩ በመምሰል አይኖቻቸውን ወደ እዚህና ወደ እዚያ ጣሉ።\n\n26 ፳፮ እኔም ደግሞ አይኖቼን በዙሪያው ጣልኩኝ፣ እና ከውሃው ወንዝ ባሻገር፣ ትልቅና ሰፊ ህንፃን ተመለከትኩ፤ ከምድር ከፍ ብሎ በአየር ላይ የቆመ ይመስል ነበር።\n\n27 ፳፯ እናም በአረጋውያን ጎልማሳም፣ በወንድም በሴትም ሰዎች ተሞልቶ ነበር፣ አለባበሳቸውም እጅግ ያማረ ነበር፤ ፍሬውንም መጥተው ወደበሉት ላይ እጃቸውን እየጠቆሙና እየተሳለቁባቸው ነበር።\n\n28 ፳፰ በእነዚያ በሚያላገጡባቸውም ምክንያት፣ ፍሬውን ከቀመሱ በኋላ አፈሩ፤ ወደተከለከለውም መንገድ ገቡና ጠፉ።\n\n29 ፳፱ እና አሁን እኔ፣ ኔፊ፣ የአባቴን ቃላት በሙሉ አልናገርም።\n\n30 ፴ ነገር ግን፣ ፅሁፉን ለማሳጠር፣ እነሆ ብዙ ሌሎችም ወደፊት ሲጋፉ አየ፤ መጥተው የብረት በትሩን ጫፍ ያዙ፣ እና ወደፊት መጥተው እስኪወድቁና የዛፉን ፍሬ እስኪካፈሉና እስኪወድቁ ድረስ መንገዳቸውን ወደፊት በመቀጠል ያለማቋረጥም የብረቱን በትር አጥብቀው ያዙ።\n\n31 ፴፩ እና ደግሞ ሌሎችም ብዙዎች ወደትልቁና ሰፊው ህንፃ መንገዳቸውን ሲያቀኑ አየ።\n\n32 ፴፪ እናም እንዲህ ሆነ ብዙዎች ወደ ፏፏቴው ጥልቅ ሲመጡ፤ እና ብዙዎች ደግሞ በማይታወቅ መንገድ ገብተው ሲቅበዘበዙ ከዕይታው ጠፉ።\n\n33 ፴፫ እና ወደ ማይታወቀው ህንፃ የገቡት ታላቅ ብዛት ነበራቸው። ወደ ህንፃው ከገቡም በኋላ በእኔና ፍሬውን ይካፈሉ በነበሩት ላይ ደግሞ የፌዝ ጣታቸውን ይጠቁሙ ነበር፤ ነገር ግን እኛ አላደመጥናቸውም።\n\n34 ፴፬ እነዚህ የአባቴ ቃላት ነበሩ፥ ያደመጡዋቸው በሙሉ ጠፍተዋል።\n\n35 ፴፭ እና አባቴ ላማንና ልሙኤል ፍሬውን አልተካፈሉም አለ።\n\n36 ፴፮ እናም እንዲህ ሆነ አባቴ ብዙ የነበሩትን የህልሙን ወይንም የራዕዩን ቃላት ከተናገረ በኋላ፣ ለእኛ እንዲህ አለን፣ በራዕዩ ባየው ነገር የተነሳ፣ ለላማንና ለልሙኤል በእጅጉ ፈራላቸው፣ አዎ፣ ከጌታ ፊት እንዳይጣሉ ፈራላቸው።\n\n37 ፴፯ እና ምናልባት ጌታ ለእነርሱም መሐሪ እንዲሆንላቸውና እንዳይጥላቸው ዘንድ፣ የእርሱን ቃላት እንዲሰሙ በአፍቃሪ ወላጅ ሙሉ ስሜት መከራቸው፤ አዎን፣ አባቴ ለእነርሱ ሰበከላቸው።\n\n38 ፴፰ እናም ለእነርሱ ከሰበከላቸውና፣ ብዙ ነገሮችን ለእነርሱ ከተነበየላቸው በኋላ፣ የጌታን ትዕዛዛት እንዲጠብቁ አዘዛቸው፣ እናም ለእነርሱ መናገርን አቆመ።\n\n", "1-ne 9": "[center][font_size=26]ምዕራፍ ፱[/font_size][/center]\n\n[i]ኔፊ በሁለት የተካፈሉ መዝገቦችን ሰራ—እያንዳንዳቸው የኔፊ ሰሌዳዎች ይባላሉ—ትልልቆቹ ሰሌዳዎች አለማዊውን ታሪክ ይዘዋል፤ ትንንሾቹም ቅዱሳን ነገሮችን። ፮፻–፭፻፺፪ ም.ዓ. ገደማ።[/i]\n\n1 ፩ እና አባቴ በልሙኤል ሸለቆ፣ ውስጥ በድንኳን ሲኖር፣ እነዚህን ነገሮች ሁሉና፣ በእነዚህ ሰሌዳዎች ላይ ሊፃፉ የማይችሉትን፣ ብዙ ትላልቅ ነገሮችን አየ፣ እንዲሁም ሰማ፣ ተናገረም።\n\n2 ፪ እናም አሁን፣ እነዚህን ሰሌዳዎች በተመለከተ እንደተናገርኩት፣ እነሆ እነርሱ የህዝቤን ታሪክ በሙሉ የፃፍኩባቸው ሰሌዳዎች አይደሉም፤ የእኔን ህዝቦች ታሪክ በሙሉ የፃፍኩባቸው ሰሌዳዎች ኔፊ የሚል ስም ሰጥቻቸዋለሁ፤ ስለዚህ፣ እነርሱ በእኔ ስም የኔፊ ሰሌዳዎች ተብለው ይጠራሉ፤ እናም እነዚህ ሰሌዳዎች ደግሞ የኔፊ ሰሌዳዎች ተብለው ይጠራሉ።\n\n3 ፫ ሆኖም፣ እኔ ለተለየ ዓላማ ስለህዝቦቼ አገልግሎት ታሪክ በእነዚህ ሰሌዳዎች በመቅረፅ እንድፅፍ ከጌታ ትዕዛዝ ተቀብያለሁ።\n\n4 ፬ በሌሎቹም ሰሌዳዎች ላይ የንጉሶቹን የንግስ ታሪክ፣ እናም የጦርነትና የእኔ ህዝቦች ፀብ መቀረፅ አለበት፤ ስለዚህ እነዚህ ሰሌዳዎች በይበልጥ ስለአገልግሎት የሚቀረጹበት፤ እናም ሌሎች ሰሌዳዎች ስለንጉሶቹ ንግስና የእኔ ህዝቦች ፀብና ጦርነቶች የሚቀረጹበት ናቸው።\n\n5 ፭ ስለዚህ ጌታ እነዚህ ሰሌዳዎች ለብልህ ዓላማው እንድሰራው አዘዘኝ፣ ይህንም አላማ እኔ አላውቀውም።\n\n6 ፮ ነገር ግን ጌታ ሁሉንም ነገሮች ከመጀመሪያ ጀምሮ ያውቃል፤ ስለዚህ፣ ሁሉንም የእርሱን ስራዎች በሰው ልጆች መካከል ለመፈፀም መንገድ ያዘጋጃል፤ እነሆም፣ የእርሱ ቃላት በሙሉ የሚያሟላበት ሁሉም ኃይል አለው። እናም ይህ ነው። አሜን።\n\n", "1-ne 10": "[center][font_size=26]ምዕራፍ ፲[/font_size][/center]\n\n[i]ሌሂ አይሁዶች በባቢሎናውያን በምርኮ እንደሚወሰዱ ተነበየ—ከአይሁዶች መካከል መሲህ፣ አዳኝና፣ መድኃኒት እንደሚመጣ ተናገረ—እንዲሁም ሌሂ የእግዚአብሔርን በግ የሚያጠምቀው እንደሚመጣ ተናገረ—ሌሂ የመሲሁን ሞትና ትንሣኤ ተናገረ—እርሱም የእስራኤልን መበተንና መሰባሰብ ከወይራ ዛፍ ጋር አነፃፀረ—ኔፊ ስለእግዚአብሔር ልጅ፣ ስለመንፈስ ቅዱስ ስጦታና፣ ስለፅድቅ አስፈላጊነት ተናገረ። ከ፮፻–፭፻፺፪ ም.ዓ. ገደማ።[/i]\n\n1 ፩ እና አሁን እኔ፣ ኔፊ፣ በእነዚህ ሰሌዳዎች ላይ የእኔን ድርጊትና ንግስና አገልግሎት ታሪኬን በመፃፍ እቀጥላለሁ፤ ስለዚህ፣ በእኔ ታሪክ ለመቀጠል፣ የአባቴን ደግሞም የወንድሞቼን ነገሮች በመጠኑ መናገር አለብኝ።\n\n2 ፪ እነሆም፣ እንዲህ ሆነ አባቴ ስለህልሙ መናገሩን፣ እናም እነርሱን በሙሉ ትጋት መምከር ከጨረሰ በኋላ፣ አይሁዶችን በተመለከተ ተናገራቸው—\n\n3 ፫ እነርሱም ከጠፉ በኋላ፣ እንዲሁም ያቺ ታላቂቷ ከተማ ኢየሩሳሌምና ብዙዎች ሕዝቦቿ በምርኮ ወደ ባቢሎን ከተወሰዱ በኋላ፣ ጌታ በጊዜው መሰረት እንደገና ይመለሳሉ፣ አዎን፣ ከምርኮ ወጥተው ይመለሳሉ፤ እናም ከምርኮም ወጥተው ከተመለሱ በኋላ፣ እንደገናም የርስት ምድራቸው ባለቤት ይሆናሉ።\n\n4 ፬ አዎን፣ አባቴ ኢየሩሳሌምን ከለቀቀ ከስድስት መቶ ዓመታት በኋላ፣ ጌታ እግዚአብሔር ከአይሁዶች መካከል ነቢይን፣ እንዲሁም መሲሁን ወይም በሌላ አነጋገር የዓለምን መድኃኒት ያስነሳል።\n\n5 ፭ እናም፣ ደግሞ እርሱ ነቢያትን በተመለከተ፣ እርሱ ስለተናገረበት መሲህን ወይም ይህ የአለም አዳኝን በሚመለከት ስለእነዚህ ነገሮች እንዴት ታላቅ ቁጥር ያላቸው እንደመሰከሩ ተናገረ።\n\n6 ፮ ስለዚህ በዚህ መድሐኒት ካልታመኑ በስተቀር ሁሉም የሰው ዘር በመሳትና በውድቀት ላይ ነበሩ፣ እናም ለዘለአለምም ይሆናሉ።\n\n7 ፯ እናም ደግሞ እርሱ ከመሲሁ፣ በፊት የጌታን መንገድ ለማቅናት ስለሚመጣው ነቢይ ተናገረ—\n\n8 ፰ አዎን፣ ወደ ምድረበዳው ሄዶ እንዲህ በማለት ይጮሃል፥ የጌታን መንገድ አቅኑ፣ ጥርጊያውንም አዘጋጁ፣ እናንተ የማታውቁት አንዱ ከመካከላችሁ ቆሟልና፤ እናም እርሱም የጫማውን ጠፍር ለመፍታት ብቁ ያልሆንኩ ከእኔ የበረታ ነው። እናም ይህንን ነገር በተመለከተ አባቴ ብዙ ተናገረ።\n\n9 ፱ እናም አባቴ ከዮርዳኖስ ባሻገር ቤተ ባራ ውስጥ እርሱ እንደሚያጠምቅ ተናገረ፣ ደግሞም እርሱ በውሃ እንደሚያጠምቅ ተናገረ፤ መሲሁንም ቢሆን በውሃ ያጠምቀዋል።\n\n10 ፲ እናም እርሱ መሲሁን በውሃ ካጠመቀ በኋላ፣ የዓለምን ኃጢያት የሚያስወግደውን የእግዚአብሔርን በግ ማጥመቁን እርሱ እንዲሁም ይመሰክራል።\n\n11 ፲፩ እናም እንዲህ ሆነ አባቴ እነዚህን ቃላት ከተናገረ በኋላ በአይሁዶች መካከል ስለሚሰበከው ወንጌል፣ ደግሞም ስለአይሁዶች እምነት በማጣት መመንመን ለወንድሞቼ ነገራቸው። እናም ዳግም የሚመጣውን መሲሕ ከገደሉ በኋላና እርሱም ከተገደለ በኋላ፣ ከሞት ይነሳል፣ እናም እራሱን በመንፈስ ቅዱስ ለአህዛብ ይገልጣል።\n\n12 ፲፪ አዎን፣ አባቴ አህዛቦችን በሚመለከትና የእስራኤልን ቤት በሚመለከት፣ እነርሱንም ልክ ቅርንጫፎቹ እንደወደበቁት ወይራ ዛፍ በመነፃፀረና በምድር ላይ ሁሉ መበታተን እንደሚገባቸው ብዙ ተናገረ።\n\n13 ፲፫ የጌታ ቃል ይፈፀም ዘንድ፣ በምድር ላይ ሁሉ መበተን አለብን፣ ስለዚህ እኛ ወደ ቃልኪዳኑ ምድር በአንድነት ሆነን መሔድ እንደሚያስፈልገን ተናገረ።\n\n14 ፲፬ እናም የእስራኤል ቤቶች ከተበተኑ በኋላ እንደገና በአንድ ላይ መሰብሰብ አለባቸው፤ ወይም አህዛብ የወንጌልን ሙሉነት ከተቀበሉ በኋላ፣ የወይራው ዛፍ ተፈጥሮአዊ ቅርንጫፎች፣ ወይም በአጠቃላይ የእስራኤል ቤት ቅሪት ይጣበቃሉ፣ ወይም የእነርሱ መድሐኒትና ጌታ ወደሆነው እውነተኛ መሲሕ እውቀት ይመጣሉ።\n\n15 ፲፭ እናም አባቴ በዚህ አይነት አነጋገር ተነበየ፣ እንዲሁም ለወንድሞቼና በዚህ መፅሐፍ ላይ ያልጻፍኳቸውን ሌሎች ብዙ ነገሮች ተናገረ፣ እኔ ግን ለእኔ የሚያስፈልጉኝን ነገሮች በሌላኛው የራሴ መፅሐፍ ፅፌአለሁ።\n\n16 ፲፮ እናም እነዚህ ሁሉ እኔ የተናገርኳቸው ነገሮች የተደረጉት አባቴ በልሙኤል ሸለቆ በድንኳን ተቀምጦ ሳለ ነበር።\n\n17 ፲፯ እናም እንዲህ ሆነ እኔ፣ ኔፊ የአባቴን ቃላት ሁሉ ከሰማሁ በኋላ፣ እርሱ በራዕይ ስላያቸው ነገሮችና ደግሞ በእግዚአብሔር ልጅ ባለው እምነት በተቀበለው መንፈስ ቅዱስ ኃይል ስለተናገራቸው ነገሮች፤ እናም የእግዚአብሔር ልጅ የሚመጣው የእግዚአብሔር ልጅ መሲሁ ነው፤ እኔም፣ ኔፊ ደግሞ በትጋት እርሱን ለፈለጉት ሁሉ እንደ ጥንት ጊዜው አሁንም ቢሆን እራሱን ለሰው ልጆች በሚገልጥበት በእግዚአብሔር ስጦታ በመንፈስ ቅዱስ ኃይል እነዚህን ነገሮች እመለከት እንዲሁም እሰማና አውቅ ዘንድ ፈለግሁ።\n\n18 ፲፰ እርሱ ትናንትም ዛሬም እስከዘለዓለም ያው ነውና፤ ንስሀ የሚገቡና ወደ እርሱ የሚመጡ ከሆነ፣ መንገዱ ከዓለም መፈጠር ጀምሮ ለሰዎች ሁሉ ተዘጋጅቷል።\n\n19 ፲፱ በትጋት የሚፈልግ ያገኛልና፣ የእግዚአብሔር ሚስጥሮች ለእነርሱ እንደጥንቱም ጊዜ ቢሆን በሚመጡትም ጊዜያት በመንፈስ ቅዱስ ኃይል ይገለጥላቸዋል፣ ስለዚህ፣ የጌታ መንገድ አንድ ዘለዓለማዊ ዙሪያ ነው።\n\n20 ፳ ስለዚህ የሰው ልጅ ሆይ፣ አስታውስ፣ ለሥራህ ሁሉ ወደፍርድ ትቀርባለህና።\n\n21 ፳፩ ስለዚህ በሙከራ ዘመንህ መጥፎ ነገሮችን ማድረግ ከፈለግህ በእግዚአብሔር የፍርድ ወንበር ፊት ሳትፀዳ ትገኛለህ፣ እናም ምንም እርኩስ ነገር ከእግዚአብሔር ጋር ሊኖር አይቻለውም፣ ስለዚህ ለዘለዓለም ትጣላለህ።\n\n22 ፳፪ እናም መንፈስ ቅዱስ እነዚህን ነገሮች እናገርና እንዳልደብቃቸው ዘንድ ስልጣን ሰጥቶኛል።\n\n", "1-ne 11": "[center][font_size=26]ምዕራፍ ፲፩[/font_size][/center]\n\n[i]ኔፊ የጌታን መንፈስ አየ እና የህይወት ዛፍ በራዕይ ታየው—እርሱም የእግዚአብሔርን ልጅ እናት አየ እናም ስለእግዚአብሔር ትህትና ተማረ—እርሱም የእግዚአብሔርን በግ ጥምቀት አገልግሎትና ስቅለት አየ—እናም ደግሞ የአስራ ሁለቱን የበጉን ሐዋርያት ጥሪና አገልግሎት አየ። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ አባቴ ያየውን ነገሮች ለማወቅ ከፈለግሁ በኋላ፣ እናም ጌታ ሊያሳውቀኝ እንደሚችል በማመን በልቤ እያሰላሰልኩ ተቀምጬ ሳለሁ በጌታ መንፈስ፣ አዎን፣ በፊት አይቼው ወደማላውቀውና ከዚህ በፊት በእግሮቼ ቆሜበት ወደማላውቀው እጅግ ከፍ ያለ ተራራ ተወሰድኩ።\n\n2 ፪ እነሆ መንፈስ፣ ምን ትፈልጋለህ? አለኝ።\n\n3 ፫ እና እኔም አልሁ፥ አባቴ ያያቸውን ነገሮች ማየት እፈልጋለሁ።\n\n4 ፬ እና መንፈስም አለኝ—አባትህ የተናገረውን ዛፍ እንዳየ ታምናለህን?\n\n5 ፭ እናም እኔ አልኩ—አዎን፣ የአባቴን ቃላት በሙሉ እንደማምን አንተ ታውቃለህ።\n\n6 ፮ እናም እነዚህን ቃላት ስናገር መንፈስ በታላቅ ድምፅ እንዲህ ሲል ጮኸ፥ ሆሳዕና ለጌታ ለልዑል እግዚአብሔር፤ እርሱ በምድር ሁሉ ላይ፣ አዎን፣ ከሁሉም በላይ አምላክ ነው። እናም አንተ፣ ኔፊ፣ የተባረክህ ነህ፣ ምክንያቱም አንተ በልዑል እግዚአብሔር ልጅ አምነሀልና፣ ስለዚህ የተመኘሀቸውን ነገሮች ታያለህ።\n\n7 ፯ እና እነሆ እነዚህ ነገሮች ለአንተ ለምልክት ይሰጡሀል፣ አባትህ የቀመሰውን ፍሬ የሚሰጠውን ዛፍ ካየህ በኋላ ደግሞም አንድ ሰው ከሰማይ ሲወርድ ታያለህ፣ እናም አንተ እርሱን ታያለህ፤ እናም ካየኸውም በኋላ የእግዚአብሔር ልጅ እንደሆነ ትመሰክራለህ።\n\n8 ፰ እናም እንዲህ ሆነ መንፈስ እንዲህ አለኝ—ተመልከት! ተመለከትኩና ዛፍን አየሁ፤ አባቴም እንዳየው አይነት ዛፍ ነበር፤ ውበቱም አዎን ከሁሉም ውብ ነገር የላቀ ነበር፤ ንጣቱም ከሚገፋው በረዶ ንጣት የላቀ ነበር።\n\n9 ፱ እናም እንዲህ ሆነ ዛፉን ካየሁ በኋላ፣ ለመንፈሱ፥ ከሁሉ በላይ የከበረውን ዛፍ እንዳሳየኸኝ ተመለከትኩ አልኩት።\n\n10 ፲ እናም እርሱ፥ አንተ ምን ትፈልጋለህ? አለኝ።\n\n11 ፲፩ እናም እኔ ለእርሱ፥ ትርጓሜውን ለማወቅ ነው አልኩት—እኔም ሰው እንደሚናገረው ለእርሱ ተናገርኩት፤ ምክንያቱም እርሱ በሰው አምሳል እንደነበር ስለተመለከትኩ ነው፤ ይሁን እንጂ፣ የጌታ መንፈስ መሆኑን አውቅ ነበር፣ እናም ሰው ከሌላ እንደሚነጋገር እርሱ እኔን ተናገረኝ።\n\n12 ፲፪ እናም እንዲህ ሆነ እርሱ እኔን፥ ተመልከት! አለኝ፣ እኔም እርሱን ለመመልከት ዞርኩ እናም አላየሁትም ከእኔ ዘንድ ሄዶ ነበርና።\n\n13 ፲፫ እናም እንዲህ ሆነ እኔ ተመለከትኩ፣ እናም ታላቂቷን የኢየሩሳሌም ከተማ፣ ደግሞም ሌሎች ከተሞችን አየሁ። የናዝሬትንም ከተማ ተመለከትኩ፣ በናዝሬትም ከተማ አንዲት ድንግል ተመለከትኩ፣ እርሷም እጅግ ውብና ያማረች ነበረች።\n\n14 ፲፬ እናም እንዲህ ሆነ ሰማያት ሲከፈቱ አየሁ፤ እናም አንድ መልአክ ወረደና በፊቴ ቆመ፤ እንዲህም አለኝ፥ ኔፊ፣ ምን ትመለከታለህ?\n\n15 ፲፭ እናም አንዲት ከድንግሎች ሁሉ በላይ መልካም፣ በጣም ቆንጆ ድንግል፣ በማለት ተናገርኩት።\n\n16 ፲፮ እናም የእግዚአብሔርን ትህትና ታውቃለህ? አለኝ።\n\n17 ፲፯ እናም እርሱ ልጆቹን እንደሚወድ አውቃለሁ፣ ይሁን እንጂ፣ የሁሉን ነገሮች ትርጉም አላውቅም አልኩት።\n\n18 ፲፰ እነሆ የተመለከትካት ድንግል በስጋ የእግዚአብሔር ልጅ እናት ናት አለኝ።\n\n19 ፲፱ እናም እንዲህ ሆነ፣ እርሷ በመንፈስ እንደተወሰደች ተመለከትኩ፤ እና ለጥቂት ጊዜ በመንፈስ ከተወሰደች በኋላ መልአኩ እንዲህ ሲል ተናገረኝ፥ ተመልከት!\n\n20 ፳ እናም በድጋሚ ድንግሊቷ፣ በክንዷ ልጅ ይዛ አየሁ፣ እንዲሁም ተመለከትኩ።\n\n21 ፳፩ እናም መልአኩ እንዲህ አለኝ፥ እነሆ የእግዚአብሔር በግ፣ አዎን እንዲያውም የዘላለማዊው አባት ልጅ! አባትህ ያየውን ዛፍ ትርጉም ታውቃለህ?\n\n22 ፳፪ እናም እንዲህ ስል መለስኩለት፤ አዎን፣ ይህ በሰው ልጆች ልብ ውስጥ ሁሉ ራሱን በስፋት የሚያፈስ የእግዚአብሔር ፍቅር ነው፤ ስለዚህ ከሁሉ ነገሮች በላይ መልካም ነው።\n\n23 ፳፫ እርሱም፣ አዎን፣ ለነፍስም በጣም ደስ የሚያሰኝ ነው አለኝ።\n\n24 ፳፬ እነዚህንም ነገሮች ካለ በኋላ፣ እንዲህ አለኝ—ተመልከት! እናም የእግዚአብሔር ልጅ በሰው ልጆች መካከል ሲሄድ ተመለከትኩ፤ ብዙዎችም በእግሩ ስር ሲወድቁና ሲሰግዱለት ተመለከትኩ።\n\n25 ፳፭ እናም እንዲህ ሆነ አባቴ ያየው የብረት በትር፣ ወደ ህይወት ውሃዎች ምንጭ፣ ወይንም ወደ ህይወት ዛፍ፣ የሚመራው የእግዚአብሔር ቃል እንደሆነ ተመለከትኩ፤ ውሃዎቹም የእግዚአብሔር ፍቅር ምልክት ናቸው፤ ደግሞም የህይወት ዛፉም የእግዚአብሔር ፍቅር ምልክት መሆኑን አየሁ።\n\n26 ፳፮ እናም መልአኩ እንደገና እንዲህ አለኝ—የእግዚአብሔርን ትህትና እይ እንዲሁም ተመልከት አለኝ።\n\n27 ፳፯ እናም እኔ ተመለከትኩና አባቴ የተናገረለትንም የዓለም መድኃኒት ተመለከትኩ፣ ደግሞም ከእርሱ በፊት መንገዱን የሚያዘጋጀውን ነቢይ ተመለከትኩ። የእግዚአብሔርም በግ ሄዶ በእርሱ ተጠመቀ፣ ከተጠመቀም በኋላ፣ ሰማያት ሲከፈቱና መንፈስ ቅዱስ ከሰማይ ሲወርድና በእርግብ አምሳል በእርሱ ላይ ሲያርፍ ተመለከትኩ።\n\n28 ፳፰ እናም እርሱ ህዝቡን በኃይልና በታላቅ ክብር እያገለገለ ሲሄድ ተመለከትኩ፤ ብዙ ህዝብም ሊያዳምጡት ተሰበሰቡ፤ ከመካከላቸው ሲያስወጡትም ተመለከትኩ።\n\n29 ፳፱ እናም ደግሞ ሌሎች አስራ ሁለት ሲከተሉት ተመለከትኩ። እናም እንዲህ ሆነ ከፊቴ በመንፈስ ተወሰዱም ተሰወሩብኝም።\n\n30 ፴ እናም እንዲህ ሆነ መልአኩ በድጋሚ እንዲህ አለኝ፣ ተመልከት! እናም ተመለከትኩና፣ ሰማያት እንደገና ሲከፈቱ ተመለከትኩ፣ መላዕክትም በሰው ልጆች ላይ ሲወርዱ አየሁ፤ እነርሱንም አገለገሏቸው።\n\n31 ፴፩ እንደገናም እንዲህ ሲል ተናገረኝ፥ ተመልከት! እኔም ተመለከትኩ፣ እናም የእግዚአብሔር በግ በሰው ልጆች መካከል ሲሄድ ተመለከትኩ። ብዛት ያላቸው የታመሙ እና በብዙ በሽታዎች፣ በአጋንንትና በርኩሳን መናፍስት የሚሰቃዩ ሰዎችንም ተመለከትኩ፣ መልአኩም እነዚህን ሁሉ ነገሮች ለእኔ ተናገረም አሳየኝም። እነርሱም በእግዚአብሔር በግ ኃይል ተፈወሱ፣ እናም አጋንንትና ርኩሳን መናፍስትም ወጥተዋል።\n\n32 ፴፪ እናም እንዲህ ሆነ መልአኩ በድጋሚ እንዲህ ሲል ተናገረ—ተመልከት! እኔም የእግዚአብሔር በግ በሰዎች ሲወሰድ ተመለከትኩ፣ አዎን፣ የዘለዓለማዊው እግዚአብሔር ልጅ በዓለም ተፈረደበት፤ እኔም አየሁ፣ ምስክርም ሰጠሁ።\n\n33 ፴፫ እናም እኔ ኔፊ፣ ለዓለም ኃጢያት በመስቀል ላይ ሲሰቀልና ሲገደል ተመለከትኩ።\n\n34 ፴፬ እናም እርሱ ከተገደለ በኋላ የምድሪቱ ሰዎች የበጉን ሐዋርያት ለመዋጋት ሲሰበሰቡ ተመለከትኩ፣ ምክንያቱም እንደዚህ ነበር አስራ ሁለቱ በጌታ መልአክ የተጠሩት።\n\n35 ፴፭ እናም ብዙ የምድሪቱ ሰዎች በአንድነት ተሰበሰቡ፤ አባቴም እንዳየው ህንፃ አይነት ትልቅና ሰፊ ህንፃ ውስጥ እንደነበሩ ተመለከትኩ። እናም የጌታ መልአክ እንዲህ ሲል እንደገና ተናገረኝ፥ እነሆ ዓለምና በውስጧ ያለው ጥበብ፣ አዎን፣ እነሆ የእስራኤል ቤት የበጉን አስራ ሁለት ሐዋርያት ለመዋጋት በአንድነት ተሰበሰቡ።\n\n36 ፴፮ እናም እንዲህ ሆነ ትልቁና ሰፊው ህንፃ የዓለም ኩራት መሆኑን አየሁ፣ መሰከርኩም፤ ይህም ወደቀ፣ ውድቀቱም እጅግ ታላቅ ነበር። በድጋሚም የጌታ መልአክ እንዲህ ሲል ተናገረኝ፥ አስራ ሁለቱን የበጉን ሐዋርያት የሚዋጉ ሀገሮች፣ ነገዶች፣ ቋንቋዎችና ህዝቦች ሁሉ ውድቀት እንዲህ ይሆናል።\n\n", "1-ne 12": "[center][font_size=26]ምዕራፍ ፲፪[/font_size][/center]\n\n[i]ኔፊ የቃልኪዳኑን ምድር፣ የነዋሪዎችዋን ጻድቅነት፣ ኃጢያት እና ጥፋትን፤ የእግዚአብሔርን በግ በእነርሱ መካከል መምጣትን፤ አስራ ሁለቱ ደቀመዛሙርት እና አስራ ሁለቱ ሐዋርያት እስራኤልን እንዴት እንደሚፈርዱ፣ እና በእምነት ማጣት የመነመኑትን አሰቃቂና መጥፎ ሁኔታ በራዕይ አየ። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ መልአኩ እንዲህ አለኝ፥ ተመልከት፣ እነሆ ያንተን ዘሮች፣ ደግሞም የወንድሞችህን ዘሮች እይ። እኔም ተመለከትኩና የቃል ኪዳንን ምድር አየሁ፤ አዎን፣ ቁጥራቸው እንደባህር አሸዋ እንደሆነ ያህል ብዛት ያላቸውን ህዝቦች ተመለከትኩ።\n\n2 ፪ እናም እንዲህ ሆነ ብዛት ያላቸው ህዝቦች እርስ በእርስ ለመዋጋት በአንድነት ተሰባስበው አየሁ፤ እናም በህዝቦቼ መካከል ጦርንና የጦር ወሬን፣ እና በጎራዴ ታላቅ የሆኑ ግድያዎችን አየሁ።\n\n3 ፫ እናም እንዲህ ሆነ በፀብና በጦርነት ሁኔታ ውስጥ በምድሪቱ ብዙ ትውልድ ሲያልፍ አየሁ፤ እናም፣ አዎን፣ ብዙ ያልቆጠርኳቸውን ከተማዎችን እንኳን ተመለከትኩ።\n\n4 ፬ እናም እንዲህ ሆነ በቃልኪዳኑ ምድር ላይ የጨለማ ጭጋግን ተመለከትኩ፤ መብረቅንም አየሁ፣ የነጎድጓድንም ድምፅ፣ የመሬት መንቀጥቀጥና የተለያዩ አሰቃቂ የሆኑ ድምፆችን ሁሉ ሰማሁ፤ ምድርና አለቶች ሲሰነጠቁም አየሁ፤ ተራሮች እየተሸረፉ ሲንከባለሉም አየሁ፣ ለጥ ያሉ የምድር ሜዳዎች ሲሰባበሩም አየሁ፤ የሰመጡ ብዙ ከተሞችም አየሁ፣ በእሳት የተቃጠሉ ብዙዎችንም አየሁ፤ በመሬት መንቀጥቀጥ ምክንያት የፈረሱ ብዙዎችንም አየሁ።\n\n5 ፭ እናም እንዲህ ሆነ እነዚህን ነገሮች ሁሉ ካየሁ በኋላ፣ የጨለማ ጭጋግ ከምድር ገፅ ሲጠፋ አየሁ፣ እናም እነሆ በጌታ ታላቅና አስፈሪ ፍርድ ምክንያት ያልጠፉ ብዙዎችን ተመለከትኩ።\n\n6 ፮ እናም ሰማያት ሲከፈቱና የእግዚአብሔር በግ ከሰማይ ሲወርድ አየሁ፣ እርሱም ወረደና እራሱን አሳያቸው።\n\n7 ፯ እናም መንፈስ ቅዱስ በሌሎች አስራ ሁለት ላይ እንደወረደም ተመለከትኩም፣ እመሰክራለሁም፤ እነርሱም በእግዚአብሔር የተሾሙና የተመረጡ ነበሩ።\n\n8 ፰ እናም መልአኩ እንዲህ ሲል ተናገረኝ—እነሆ የአንተን ዘር እንዲያገለግሉ የተመረጡትን አስራ ሁለቱን የበጉን ደቀመዛሙርት ተመልከት።\n\n9 ፱ እናም እርሱ እንዲህ አለኝ—የበጉን አስራ ሁለት ሐዋሪያት ታስታውሳለህን? እነሆ የእስራኤል አስራ ሁለቱን ነገዶች የሚፈርዱት እነርሱ ናቸው፤ ስለዚህ እናንተ ከእስራኤል ቤት ናችሁና አስራ ሁለቱ የዘርህ አገልጋዮች በእነርሱ ይፈረዳሉ።\n\n10 ፲ እናም ያየሀቸው እነዚህ አስራ ሁለቱ አገልጋዮች በዘርህ ላይ ይፈርዳሉ። እናም እነሆ ለዘለዓለም ፃድቃን ናቸው፤ በእግዚአብሔር በግ ባላቸው እምነት ምክንያት ልብሳቸው በደሙ ነፅቶአልና።\n\n11 ፲፩ መልአኩም አለኝ—ተመልከት! እኔም ተመለከትኩ፣ እናም እነሆ ሶስት ትውልዶች በፅድቅ ሲያልፉ ተመለከትኩ፤ ልብሳቸውም እንደ እግዚአብሔር በግ ነጭ ነበር። መልአኩም አለኝ—እነዚህ በእርሱ ባላቸው እምነት ምክንያት በበጉ ደም ነፅተዋል።\n\n12 ፲፪ እናም እኔ ኔፊ ደግሞ በፅድቅ ያለፉትን የአራት ትውልዶች ብዙዎችን ተመለከትኩ።\n\n13 ፲፫ እናም እንዲህ ሆነ የምድር ብዙዎች በአንድ ላይ ተሰብስበው አየሁ።\n\n14 ፲፬ መልአኩም እንዲህ አለኝ—ዘርህን፣ እንዲሁም ደግሞ የወንድሞችህን ዘሮች ተመልከት።\n\n15 ፲፭ እናም እንዲህ ሆነ እነሆ የእኔ ዘር የሆኑትን በብዛት በወንድሞቼ ዘር ላይ በአንድ ላይ ተሰብስበው ተመለከትኩ፣ እናም እነርሱ በአንድ ላይ ለመዋጋት ተሰብስበው ነበር።\n\n16 ፲፮ መልአኩምም እንዲህ ብሎ ተናገረኝ—እነሆ አባትህ ያየው መጥፎ ውሃ ምንጭ፣ አዎን፣ የተናገረው ወንዙ፤ የእዚህም ጥልቀት እንደ ሲኦል ጥልቅ ነው።\n\n17 ፲፯ ዐይኖችንም የሚያሳውሩና የሰው ልጆችን ልብ የሚያጠጥሩ፣ እና እንዲስቱና እንዲጠፉ ወደ ሰፊው ጎዳና እነርሱን የሚመሩ የጨለማው ጭጋጋት የዲያብሎስ ፈተናዎች ናቸው።\n\n18 ፲፰ እናም አባትህ ያየው ትልቁና ሰፊው ህንፃ የሰው ልጆች ከንቱ ሀሳብና ኩራት ነው። እናም ትልቅ አስፈሪ ገደል፣ አዎን፣ እንዲሁም የዘለዓለማዊው አምላክ ፍትህ ቃል፣ መንፈስ ቅዱስ ከዓለም መጀመሪያ ጀምሮ እስከ አሁንና፣ ከዚህ ጊዜ ጀምሮ ለዘለአለም የሚመሰክርለት፣ የእግዚአብሔር በግ የሆነው መሲህ ይለያቸዋል።\n\n19 ፲፱ መልአኩም እነዚህን ቃላት ሲናገር፣ መልአኩ ይሆናሉ ብሎ እንደተናገረው የወንድሞቼ ዘር ከእኔ ዘር ጋር ሲቃረን አየሁ፤ በእኔ ዘር ኩራትና በዲያብሎስ ፈተናዎች ምክንያት የወንድሞቼ ዘር የእኔን ዘር ህዝቦች ሲያሸንፉ አየሁ።\n\n20 ፳ እናም እንዲህ ሆነ የእኔን ዘር ያሸነፉትን የወንድሞቼን ዘር ህዝቦች ተመለከትኩ፣ አየሁም፤ እነርሱም በምድር ላይ በብዛት ሆነው ሄዱ።\n\n21 ፳፩ እናም እነርሱ በብዛት በአንድ ላይ ተሰብስበው ተመለከትኩ፤ በእነርሱም መካከል ጦርነትና የጦርነት ወሬዎችን ተመለከትኩ፤ በጦርነትና በጦርነት ወሬዎችም ብዙ ትውልዶች ሲያልፉ ተመለከትኩ።\n\n22 ፳፪ እናም መልአኩ እንዲህ አለኝ—እነርሱ እምነት በማጣት ይመነምናሉ።\n\n23 ፳፫ እናም እንዲህ ሆነ እነሆ እነርሱ እምነት በማጣት ከመነመኑ በኋላ ስራፈትና በሁሉም አይነት ርኩሰቶች የተሞሉ፣ የጠቆሩና፣ አፀያፊና መጥፎ ሰዎች ሆኑ።\n\n", "1-ne 13": "[center][font_size=26]ምዕራፍ ፲፫[/font_size][/center]\n\n[i]ኔፊ በአህዛቦች መካከል የዲያብሎስ ቤተክርስቲያን መቋቋምን፣ የአሜሪካ መገኘትና ቅኝ መያዝን፣ የመፅሐፍ ቅዱስ ብዙ የተከበሩና ግልፅ ክፍሎች መጥፋትን፣ የእዚህም ውጤት የሆነውን የአሕዛብ ክህደት ሁኔታን፣ የወንጌል መመለስን፣ የኋለኛው ቀን ቅዱስ መፅሐፍት መምጣትን፣ እና የፅዮንን ግንባታ በራዕይ አየ። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ መልአኩ እንዲህ ሲል ተናገረኝ—ተመልከት! እናም እኔ ብዙ ሀገሮችንና መንግስታትን ተመለከትኩ።\n\n2 ፪ መልአኩም ምን አየህ? አለኝ፣ እናም ብዙ ሀገሮችና መንግስታትን ተመለከትኩ አልኩት።\n\n3 ፫ እናም እርሱ እነዚህ የአህዛብ ሀገሮችና መንግስታት ናቸው አለኝ።\n\n4 ፬ እናም እንዲህ ሆነ በአሕዛብ ሀገሮች መካከል ትልቅ ቤተክርስቲያን ሲቋቋም አየሁ።\n\n5 ፭ መልአኩም አለኝ፣ ከሌሎች ቤተክርስቲያኖች ሁሉ በላይ የርኩሰቱን ቤተክርስቲያን አመሰራረት ተመልከት፣ ይኸውም የእግዚአብሔርን ቅዱሳን የሚገድለውን፣ አዎን፣ ያስራቸዋልም፣ ያሰቃያቸዋልም፣ በብረት ቀንበርም ይጠምዳቸዋል፣ በኃይልም ይማርካቸዋል።\n\n6 ፮ እናም እንዲህ ሆነ ይህን ታላቋና የርኩሰቱን ቤተክርስቲያን ተመለከትኩ፤ መስራቹም ዲያብሎስ እንደሆነም አየሁ።\n\n7 ፯ ደግሞም ወርቅ፣ ብር፣ ሐርና፣ ቀይ ግምጃዎች እናም የተፈተለ ጥሩ በፍታ፣ እንዲሁም ሁሉም አይነት የከበሩ ልብሶችን አየሁ፤ ብዙ ጋለሞታዎችንም አየሁ።\n\n8 ፰ መልአኩም እንዲህ ሲል ተናገረኝ—እነሆ ወርቁና፣ ብሩና፣ ሐሩና፣ ቀይ ግምጃዎችና፣ የተፈተለ ጥሩ በፍታን፣ እንዲሁም የከበሩት ልብሶችና ጋለሞታዎች፣ የዚህ ታላቋና የርኩሰት ቤተክርስቲያን ፍላጎቶች ናቸው።\n\n9 ፱ እናም ደግሞ ለዓለም ምስጋና ሲሉ የእግዚአብሔርን ቅዱሳን ያጠፋሉ፣ ወደ ምርኮም ያመጧቸዋል።\n\n10 ፲ እናም እንዲህ ሆነ እነሆ ተመለከትኩና ብዙ ውኃዎችን አየሁ፤ እናም እነርሱም አህዛቦችን ከወንድሞቼ ዘር ያለያያሉ።\n\n11 ፲፩ እናም እንዲህ ሆነ መልአኩ አለኝ፣ እነሆ የእግዚአብሔር ቁጣ በወንድሞችህ ዘር ላይ ነው።\n\n12 ፲፪ እናም ከወንድሞቼ ዘር በብዙ ውሀዎች ተለይተው ከነበሩ አህዛብ መካከል አንድ ሰው አየሁና ተመለከትኩ፤ የእግዚአብሔር መንፈስ ወርዶ በሰውየው ላይ ሲሰራም አየሁ፤ እናም የወንድሞቼ ዘር ወዳለበት ወደ ቃልኪዳኑ ምድር እንኳን በብዙ ውኃዎች ላይ ሄደ።\n\n13 ፲፫ እናም እንዲህ ሆነ የእግዚአብሔርን መንፈስ በሌሎች አህዛቦች ላይ እንደሰራ ተመለከትኩ፣ እናም እነርሱ ከምርኮ ወጥተው በብዙ ውኃዎች ላይ ተጓዙ።\n\n14 ፲፬ እናም እንዲህ ሆነ ከአህዛብ ብዙ ሰዎችን በቃልኪዳኑ ምድር ላይ ተመለከትኩ፤ የእግዚአብሔርም ቁጣ በወንድሞቼ ዘር ላይ እንደነበረ ተመለከትኩ፣ እነርሱም በአህዛቦች ፊት የተበተኑ፣ እና የተመቱም ነበሩ።\n\n15 ፲፭ እናም የጌታ መንፈስ በአህዛቦች ላይ እንደነበረ ተመለከትኩ፣ እነርሱም በለፀጉ፣ ምድሪቱንም ለርስታቸው ያዙ፤ እነርሱም የነጡና ልክ ከመገደላቸው በፊት እንደነበሩት እንደ ህዝቦቼ እጅግ ያማሩ እንደነበሩ ተመለከትኩ።\n\n16 ፲፮ እናም እንዲህ ሆነ እኔ ኔፊ ከምርኮ ወጥተው የሄዱት አህዛቦች በጌታ ፊት እራሳቸውን እንዳዋረዱ ተመለከትኩ፣ እናም የጌታ ኃይልም ከእነርሱ ጋር ነበር።\n\n17 ፲፯ እናም የአህዛቦች እናት ሀሮች በውኃዎቹ ላይ እንዲሁም ደግሞ በምድሩ ላይ ከእነርሱ ጋር ለመዋጋት በአንድ ላይ ተሰብስበው እንደነበር አየሁ።\n\n18 ፲፰ እናም የእግዚአብሔር ኃይል ከእነርሱ ጋር እንደነበር፣ ደግሞም የእግዚአብሔር ቁጣ እነርሱን ለመዋጋት በአንድ ላይ በተሰበሰቡት ላይ ሁሉ እንደነበር ተመለከትኩ።\n\n19 ፲፱ እናም እኔ ኔፊ ከምርኮ የወጡት አህዛብ ከሌሎች ሀገሮች እጆች በእግዚአብሔር ኃይል የዳኑ እንደሆነ አየሁ።\n\n20 ፳ እናም እንዲህ ሆነ እኔ ኔፊ በምድሪቱ እነርሱ በልፅገው አየሁ፣ እናም መጽሐፍን አየሁ፤ በመካከላቸውም ይዘውት እየሄዱም ነበር።\n\n21 ፳፩ እናም መልአኩ እንዲህ አለኝ—የመፅሐፉን ትርጉም ታውቃለህን?\n\n22 ፳፪ እናም አላውቀውም አልኩት።\n\n23 ፳፫ እርሱም አለ—እነሆ ይህ ከአይሁድ አፍ የወጣ ነው። እኔ ኔፊም ተመለከትኩ፤ እርሱም እንዲህ አለኝ—አንተ ያየኸው መፅሐፍ የአይሁዶች መዝገብ ነው፤ ይህም እርሱ ከእስራኤል ቤት ጋር ያደረገውን የጌታን ቃልኪዳኖች የያዘ ነው፤ እናም ደግሞ የቅዱሳን ነቢያትን ብዙ ትንቢቶች የያዘ ነው፤ ይህም ብዙ ትንቢቶች ካለመኖራቸው በስተቀር ልክ በነሀስ ሰሌዳዎች ላይ እንደተቀረፁት አይነት መዝገብ ነው፤ ሆኖም ጌታ ለእስራኤል ቤት የገባውን ቃልኪዳኖች ይዘዋል፤ ስለዚህ እነርሱ ለአህዛብ ታላቅ ዋጋ አላቸው።\n\n24 ፳፬ የጌታ መልአክም አለኝ—ከአይሁድ አፍ የወጣውን መፅሐፍ ተመልክተሀል፤ እናም ከአይሁድ አፍ በወጣ ጊዜ አስራ ሁለቱ ሐዋርያት የመሰከሩለትን የጌታን ወንጌል ሙሉነት ይዟል፤ እነርሱም በእግዚአብሔር በግ ውስጥ ባለው እውነታ መሰረት መሰከሩ።\n\n25 ፳፭ ስለዚህ እነዚህ ነገሮች በእግዚአብሔር ውስጥ ባለው እውነታ መሰረት ከአይሁዶች ወደ አህዛብ በንፅህና ይተላለፋሉ።\n\n26 ፳፮ እናም ከአይሁዶች ወደ አህዛብ በአስራ ሁለቱ የበጉ ሐዋርያት እጆች ከተላለፈ በኋላ ከሌሎች ሁሉ ቤተክርስቲያኖች በላይ የበለጠ የረከሰውን ታላቋና የርኩሰቱን ቤተክርስቲያን መመስረት ተመልክተሀል፤ እነሆም እነርሱ ከበጉ ወንጌል ግልፅና እጅግ የከበሩትን ብዙ ክፍሎች ወስደዋል፤ ደግሞም ብዙ የጌታን ቃል ኪዳኖች አጥፍተዋል።\n\n27 ፳፯ እናም ይህን ሁሉ ነገር ያደረጉት የጌታን መንገድ ያጣምሙ ዘንድ፣ የሰው ልጆች ዐይናቸውን ያሳውሩና፣ ልባቸውን ያጠጥሩ ዘንድ ነበር።\n\n28 ፳፰ ስለዚህ መፅሐፉ በታላቋና በርኩሰቱ ቤተክርስቲያን እጆች ውስጥ ካለፉ በኋላ የእግዚአብሔር በግ መፅሐፍ ከሆነው መፅሐፍ ውስጥ ብዙ ግልፅና የከበሩ ነገሮች መወሰዳቸውን ተመልክተሀል።\n\n29 ፳፱ እናም እነዚህ ግልፅና የከበሩ ነገሮች ከተወሰዱ በኋላ ወደ አህዛቦች ሀገሮች ሁሉ ተወሰዷል፤ ለሁሉም የአህዛብ ሀገሮች፣ አዎን፣ እንዲሁም በብዙ ውኃዎች አቋርጠው ሲሄዱ አንተ ካየሀቸው ከምርኮ ከወጡት ከአህዛብ ጋር ከተወሰደ በኋላ—ይኸውም በእግዚአብሔር በግ ውስጥ በሆነው ግልፅነት መሰረት ለሰው ልጆች ግንዛቤ ግልፅ የነበሩት ብዙ ግልፅና የከበሩ ነገሮች ከመፅሐፉ በመወሰዳቸው ምክንያት—ከበጉ ወንጌል እነዚህ ነገሮች በመወሰዳቸው ምክንያት እጅግ ታላቅ ብዙዎችም፣ አዎን፣ ሰይጣንም እንኳን በእነርሱ ላይ ትልቅ ኃይል እስኪያገኝ ድረስ ተሰናከሉ።\n\n30 ፴ ሆኖም ከምርኮ የወጡትን አህዛብ ጌታ እግዚአብሔር ከአባትህ ጋር ዘሮቹ የርስት ምድር ይኖራቸው ዘንድ ቃል ኪዳን የገባለት ምድር በሆነው፣ ከሌሎች ምድር ሁሉ በላይ በመረጠው የምድር ገፅ ላይ በእግዚአብሔር ሀይል ከሌሎች ሀገሮች ሁሉ በላይ ጠንካራ እንደተደረጉ ተመልክተሃል፤ ስለዚህ ጌታ እግዚአብሔር ከወንድሞችህ ዘሮች ጋር የተቀላቀሉትን ያንተን ዘሮች አህዛብ ፈፅሞ እንዲያጠፏቸው አንደማይፈቅድም አይተሀል።\n\n31 ፴፩ አህዛብም የወንድሞችህን ዘር እንዲያጠፉ እርሱ አይፈቅድም።\n\n32 ፴፪ ጌታ እግዚአብሔር አህዛብ፣ ይኸውም የነበሩበትን እንደተመለከትከው፣ ግልፅና እጅግ የከበረው የበጉ ወንጌል ክፍል ሲሰራ ባየኸው በርኩሰቱ ቤተክርስቲያን ወደኋላ በመያዛቸው ምክንያት፣ በዚያ አስቃቂ በሆነው እውርነት ለዘለዓለም እንዲቀሩም አይፈቅድም።\n\n33 ፴፫ ስለዚህ የእግዚአብሔር በግ አለ—የእስራኤልን ቤት ቅሪት በታላቅ ፍርድ በመጎብኘት ለአህዛብ ምህረትን አደርጋለሁ።\n\n34 ፴፬ እናም እንዲህ ሆነ የጌታ መልአክ እንዲህ ሲል ተናገረኝ—እነሆ የእግዚአብሔር በግ አለ፣ የእስራኤልን ቤት ቅሪት ከጎበኘኋቸው በኋላ፤ እናም እኔ የተናገርኩት ይህ ቅሪት የአባትህ ዘር ነው—ስለዚህ እነርሱንም በፍርድ ከጎበኘኋቸው በኋላና በአህዛብም እጅ ከመታኋቸው በኋላ፣ እንዲሁም ይበልጥ ግልፅና የከበሩ የበጉ ወንጌል ክፍሎችን የጋለሞታዎች እናት በሆነችው የርኩሰት ቤተክርስቲያን በመወሰዳቸው ምክንያት አህዛብ እጅግ ከተሰናከሉ በኋላ ይላል በጉ፤ በዚያን ቀን ለአህዛብ መሀሪ እሆናለሁ፣ በዚህም ለእነርሱ በእኔ ኃይል ግልፅና የከበረ የሚሆነውን ብዙውን ወንጌሌን ለእነርሱ አመጣለሁ ይላል በጉ።\n\n35 ፴፭ እነሆም በጉ አለ—እኔ ራሴን ለዘሮችህ እገልፃለሁ፣ እነርሱም የማስተምረውን ግልፅና የከበሩ ነገሮች ይፅፋሉ፣ የአንተም ዘሮች ከጠፉና እምነት በማጣት ከመነመኑ በኋላ፣ ደግሞም የወንድሞችህ ዘሮች እምነት በማጣት ከመነመኑ በኋላ፣ እነሆ እነዚህ ነገሮች ለአህዛብ በበጉ ስጦታና ኃይል ይገለጡ ዘንድ ይደበቃሉ።\n\n36 ፴፮ እናም በጉ በእነዚህ ነገሮች ውስጥ የእኔ ወንጌልና፣ አለትና ደህንነት ይጻፋሉ አለ።\n\n37 ፴፯ በእዚያም ቀን የእኔን ፅዮን ለማምጣት የፈለጉት የተባረኩ ናቸው፣ እነርሱም የመንፈስ ቅዱስ ኃይልና ስጦታ ይኖራቸዋልና፤ እንዲሁም እስከ መጨረሻ የሚፀኑ ከሆነ በመጨረሻው ቀን ከፍ ይደረጋሉ፣ በዘለአለማዊው የበጉ መንግስት ውስጥ ይድናሉም፤ እናም ሰላምን የሚያወሩ፣ አዎን የመልካምንም ወሬ የምስራች የሚናገሩ፣ በተራሮች ላይ እንዴት ያማሩ ይሆናሉ።\n\n38 ፴፰ እናም እንዲህ ሆነ የወንድሞቼ ዘር ቅሪት የሆኑትን እናም ደግሞ ከአይሁድ አንደበት የወጣው የእግዚአብሔር በግ መጽሐፍን፣ ይህም ለወንድሞቼ ዘር ቅሪት ከአህዛብ እንደመጣ ተመለከትኩ።\n\n39 ፴፱ እናም ይህም ለእነሱ ከመጣ በኋላ፣ አህዛብን፣ የወንድሞቼን ዘር ቅሪት፣ ደግሞም በምድር ገፅ ላይ የተበተኑት አይሁዶችን ሁሉ፣ የነቢያት መዝገቦችና የበጉ አስራ ሁለት ሐዋርያት እውነት እንደሆኑ ለማሳመን በበጉ ኃይል ከአህዛብ ለእነሱ ሌሎች መጽሐፎች ሲመጡ አየሁ።\n\n40 ፵ እናም መልአኩ እንዲህ ሲል ተናገረኝ—ከአህዛቦች መካከል ያየሀቸው እነዚህ የመጨረሻው መዝገቦች፣ ከበጉ አስራ ሁለት ሐዋርያት የሆኑትን የመጀመሪያውን እውነት ያረጋግጣሉ፤ ከእነርሱ የተወሰዱትን ግልፅና የከበሩ ነገሮች እንዲታወቁም ያደርጋሉ፤ የእግዚአብሔርም በግ የዘለአለማዊው አባት ልጅና የአለም አዳኝ እንደሆነ፣ እንዲሁም ሁሉም ሰዎች ወደ እርሱ መምጣት እንዳለባቸው ወይም መዳን እንደማይችሉ ለሁሉም ነገዶች፣ ቋንቋዎችና ህዝቦች እንዲታወቁ ያደርጋሉ።\n\n41 ፵፩ እናም እነርሱ በበጉ በተመሰረቱት ቃላት መሰረት መምጣት አለባቸው፣ የበጉም ቃላት በአንተ ዘሮች መዝገቦች ውስጥ፣ እንዲሁም በአስራ ሑለቱ የበጉ ሐዋሪያት መዝገቦች ውስጥ ይታወቃሉ፤ ስለዚህ ሁለቱም በአንድነት ይመሰረታሉ፤ በምድር ላይ ሁሉ አንድ አምላክ እና አንድ እረኛ አለና።\n\n42 ፵፪ እናም ለሁሉም ሀገር፣ ለአይሁዶችና ደግሞ ለአህዛብ፣ እራሱን የሚገልጥበት ጊዜ ይመጣል፣ እርሱም እራሱን ለአይሁዶችና ደግሞ ለአህዛብ ከገለፀ በኋላ እራሱን ለአህዛብና ደግሞ ለአይሁዶች ይገልፃል፣ እንዲሁም የኋለኞች ፊተኞች፣ ፊተኞችም ኋለኞች ይሆናሉ።\n\n", "1-ne 14": "[center][font_size=26]ምዕራፍ ፲፬[/font_size][/center]\n\n[i]መልአክ በአህዛብ ላይ ስለሚመጡት በረከቶችና እርግማን ለኔፊ ነገረው—ሁለት ቤተክርስቲያናት ብቻ አሉ፥ የእግዚአብሔር በግ ቤተክርስቲያን እና የዲያብሎስ ቤተክርስቲያን—በሁሉም ሀገሮች ውስጥ የእግዚአብሔር ቅዱሳን በታላቋና በርኩሰት ቤተክርስቲያን ተሰድደዋል—ሐዋርያው ዮሐንስ ስለ ዓለም መጨረሻ ይፅፋል። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ይሆናል፣ የእግዚአብሔርን በግ የማሰናከያውን ድንጋይ በመውሰድ እራሱን በቃል፣ ደግሞም በሀይል፣ እንዲሁም በስራው፣ ለእነርሱ በሚገልፅበት ጊዜ አህዛብ እርሱን ካዳመጡ—\n\n2 ፪ እናም በአባትህ ዘሮች መካከል እንዲቆጠሩ ዘንድ በእግዚአብሔር በግ ላይ ልባቸውን ካላጠጠሩ፣ አዎን፣ ከእስራኤልም ቤት መካከልም ይቆጠራሉ፤ እነርሱም በቃልኪዳኑ ምድር ለዘለአለም የተባረኩ ህዝቦች ይሆናሉ፤ ከዚህ ወዲያም ወደምርኮ አይመጡም፤ ከዚህም ወዲያ የእስራኤል ቤት ከሌሎች ህዝቦች ጋር አይደባለቁም።\n\n3 ፫ እናም በዲያብሎስና በልጆቹ በተቋቋመው በታላቋና በርኩሰቱ ቤተክርስቲያን የሰዎችን ነፍስ ወደ ሲኦል ይወስድበት ዘንድ የተቆፈረው ትልቁ ጉድጓድ—አዎን፣ ሰዎችን ለማጥፋት የተቆፈረው ታላቁ ጉድጓድ በፍጹም እንዲጠፉ ዘንድ በቆፈሩት ይሞላል ይላል የእግዚአብሔር በግ፤ መጨረሻ ወደሌለው ወደዚያ ሲኦል ካልጣላቸው በሰተቀር፣ የነፍስ መጥፋት አይደለም።\n\n4 ፬ እነሆም ይህ በዲያብሎስ ምርኮ፣ እናም ደግሞ በእግዚአብሔር ፍትህ መሰረት በእርሱ ፊት ኃጢያትንና እርኩሰትን ባደረጉት ላይ ሁሉ ነው።\n\n5 ፭ እናም እንዲህ ሆነ መልአክ እንዲህ ብሎ ለእኔ ለኔፊ ተናገረኝ—አንተ አህዛብ ንስሀ ከገቡ መልካም እንደሚሆንላቸው አይተሀል፣ አንተም ደግሞ ጌታ የእስራኤልን ቤት በተመለከተ የገባውን ቃል ኪዳን ታውቃለህ፣ እናም ማንም ንስሀ የማይገባ መጥፋት እንዳለበት ሰምተሀል።\n\n6 ፮ ስለዚህ፣ በእግዚአብሔር በግ ላይ ልባቸውን ቢያጠጥሩ ለአህዛብ ወየው።\n\n7 ፯ በአንድም መንገድ ይሁን በሌላ ዘለዓለማዊ በሚሆነው ስራ—እነርሱ ሰላምንና ዘለዓለማዊ ህይወትን እንዲመርጡ፣ ወይም እነርሱን ልባቸው በማጣጠርና አዕምሮአቸው በማሳወር ወደ ምርኮ፣ እናም ደግሞ እኔ በተናገርኩት በዲያብሎስ ምርኮ መሰረት እነርሱን ወደጊዜያዊና መንፈሳዊ ጥፋት እንዲሰጡ በሚያደርገው ስራ፣ እኔ ታላቅና ድንቅ ስራን በሰው ልጆች መካከል የምሰራበት ጊዜው ይመጣል፣ ይላል የእግዚአብሔር በግ።\n\n8 ፰ እናም እንዲህ ሆነ መልአኩ እነዚህን ቃላት ከተናገረ በኋላ እንዲህ አለኝ፥ አብ ለእስራኤል ቤት የገባውን ቃልኪዳኖች ታስታውሳለህን? እኔም አዎን አልኩት።\n\n9 ፱ እናም እንዲህ ሆነ፣ እንዲህ አለኝ—የኃጢኣት እናትን፣ መስራቿ ዲያብሎስ የሆነውን ታላቋና የርኩሰት እናት የሆነችው የርኩሰት ቤተክርስቲያን ተመልከት።\n\n10 ፲ እርሱም እንዲህ አለኝ—እነሆ ሁለት ቤተክርስቲያናት ብቻ አሉ፤ አንዷ የእግዚአብሔር በግ ቤተክርስቲያን ናት፣ ሌላዋም የዲያብሎስ ቤተክርስቲያን ናት፤ ስለዚህ ማንኛውም የእግዚአብሔር በግ ቤተክርስቲያን አባል ያልሆነ የርኩሰት እናት ከሆነችው የታላቂቷ ቤተክርስቲያን አባል ይሆናል፤ እናም እርሷ የምድር ሁሉ ጋለሞታ ነች።\n\n11 ፲፩ እናም እንዲህ ሆነ የምድርን ሁሉ ጋለሞታ አየሁና ተመለከትኩ፣ እርሷም በብዙ ውኃዎች ላይ ተቀምጣ ነበር፤ እናም እርሷ በሁሉም ሀገሮች፣ ነገዶች፣ ቋንቋዎችና ህዝቦች መካከል በምድር ላይ ሁሉ ትገዛለች።\n\n12 ፲፪ እናም እንዲህ ሆነ የእግዚአብሔር በግ ቤተክርስቲያንን ተመለከትኩ፣ እናም በብዙ ውኃዎች ላይ በተቀመጠችው ጋለሞታ ክፋትና ርኩሰቶች ምክንያት ቁጥሯ ጥቂት ነበሩ፤ ይሁን እንጂ የእግዚአብሔር ቅዱሳን የሆኑት የበጉ ቤተክርስቲያን አባላቶቿም ደግሞ በምድር ገፅ ላይ ሁሉ እንደነበሩ ተመለከትኩ፤ እናም በተመለከትኳት ትልቅ ጋለሞታ ክፋት ምክንያት በምድር ገፅ ላይ የሚገዙት ቦታዎች ትንሽ ነበሩ።\n\n13 ፲፫ እናም እንዲህ ሆነ ታላቂቱ የርኩሰት እናት ከእግዚአብሔር በግ ጋር ለመዋጋት በምድር ገፅ ላይ ሁሉ ከሁሉም የአህዛብ ሀገሮች መካከል ብዛትን በአንድ ላይ እንደሰበሰበች ተመለከትኩ።\n\n14 ፲፬ እናም እንዲህ ሆነ እኔ ኔፊ በበጉ ቤተክርስቲያን ቅዱሳንና በምድር ገፅ ላይ ሁሉ በተበተኑት የጌታ የቃል ኪዳን ህዝቦች ላይ የእግዚአብሔር በግ ኃይል ሲወርድ ተመለከትኩ፤ እነርሱም ፅድቅንና የእግዚአብሔርን ኃይል በታላቅ ክብር የታጠቁ ነበሩ።\n\n15 ፲፭ እናም እንዲህ ሆነ የእግዚአብሔር ቁጣ በታላቋና በርኩሰት ቤተክርስቲያን ላይ ፈስሶ በዚያም በምድር ባሉ ሀገሮችና ነገዶች ሁሉ መካከል ጦርነቶችና የጦርነት ወሬዎች እንደነበሩ ተመለከትኩ።\n\n16 ፲፮ እናም ጦርነቶችና የጦርነት ወሬዎች በሁሉም የርኩሰት እናት በሆነችው በሚመሩት ሀገሮች መካከል ሲጀመር መልአኩ እንዲህ ሲል ተናገረኝ—እነሆ የእግዚአብሔር ቁጣ በጋለሞታዎች እናት ላይ ነው፣ እናም እነሆ እነዚህን ነገሮች ሁሉ ትመለከታለህ—\n\n17 ፲፯ እናም የእግዚአብሔር ቁጣ በጋለሞታዎች እናት፣ በምድር ሁሉ ታላቋና በተረኮሰች በዲያብሎስ በተመሰረተች ቤተክርስቲያን ላይ የሚፈስበት ቀን ሲመጣ፣ ከዚያም በእዚያ ቀን የእስራኤል ቤት ለሆኑት ለህዝቦቹ የገባውን ቃል ኪዳኖች ለማሟላት መንገድን በማዘጋጀት የአብ ስራ ይጀምራል።\n\n18 ፲፰ እናም እንዲህ ሆነ መልአኩ እንዲህ ሲል ተናገረኝ፥ ተመልከት!\n\n19 ፲፱ እናም ተመለከትኩና፣ አንድ ሰው አየሁ፣ እርሱም ነጭ ካባ ለብሶ ነበር።\n\n20 ፳ እናም መልአኩ አለኝ፥ እነሆ ከበጉ አስራ ሁለት ሐዋርያት አንዱ።\n\n21 ፳፩ እነሆ እርሱ ከእነዚህ ነገሮች ቀሪዎቹን ይመለከታል፣ እንዲሁም ይፅፋል፣ አዎን፣ ደግሞም ብዙ ነገሮችን ተመልክቶም ይፅፋል።\n\n22 ፳፪ እናም ደግሞ እርሱ ስለ ዓለም ፍፃሜ ይፅፋል።\n\n23 ፳፫ ስለዚህ እርሱ የሚፅፋቸው ነገሮች ትክክልና እውነት ናቸው፤ እናም እነሆ እነርሱ ከአይሁድ አፍ ሲወጡ በተመለከትካቸው መፅሐፉ ውስጥ የፃፉት ናቸው፣ ከአይሁድም አፍ በወጡበት ጊዜ ወይም መፅሐፉ በአይሁድ አፍ በወጡበት ጊዜ የተፃፉት ነገሮች ግልፅና የጠሩ እንዲሁም እጅግ የከበሩና ለሰዎች ሁሉ ለመረዳት ቀላል ነበሩ።\n\n24 ፳፬ እናም እነሆ ይህ የበጉ ሐዋርያ የሚፅፋቸው ነገሮች አንተ ያየሀቸው ብዙ ነገሮች ናቸው፤ እነሆ ቀሪዎቹን አንተም ትመለከታለህ።\n\n25 ፳፭ ነገር ግን ከዚህ በኋላ የምታያቸውን ነገሮች እንዳትፅፍ፤ የእግዚአብሔር በግ ሐዋርያ የሆነው መፃፍ እንዳለበት ጌታ እግዚአብሔር ሾሞታልና።\n\n26 ፳፮ እናም ደግሞ ለነበሩም ሌሎች ሁሉንም ነገሮች አሳይቶአቸዋል፣ እነርሱም ፅፈዋቸዋል፤ እንዲሁም በጉ ውስጥ ካሉት እውነታ መሰረት፣ ጌታ በፈቀደ ጊዜ ለእስራኤል ቤት በንፅህና ይመጡ ዘንድ ታትመዋል።\n\n27 ፳፯ እናም እኔ ኔፊ በመልአኩ ቃል መሰረት የበጉ ሐዋርያ ስም ዮሐንስ መሆኑን ሰምቼአለሁም እመሰክራለሁም።\n\n28 ፳፰ እናም እነሆ እኔ ኔፊ፣ የተቀሩትን ያየሁአቸውንና የሰማሁአቸውን ነገሮች እንዳልፅፍ ተከልክዬአለሁ፣ ስለዚህ እኔ የፃፍኳቸው ነገሮች በቂ ናቸው፤ እናም እኔ ካየሁአቸው ጥቂት ነገሮች ብቻ ጽፌአለሁ።\n\n29 ፳፱ እኔም አባቴ ያያቸውን ነገሮች እንዳየሁ እመሰክራለሁ፣ እናም የጌታ መልአክ እንዳውቃቸው አደረገኝ።\n\n30 ፴ አሁንም እኔ በመንፈስ በተወሰድኩ ጊዜ ስላየኋቸው ነገሮች መናገሬን አቆማለሁ፤ እናም ምንም እንኳን ያየሁአቸው ነገሮች ሁሉ ባይፃፉም የፃፍኳቸው ነገሮች እውነት ናቸው፣ እናም ይህ ነው። አሜን።\n\n", "1-ne 15": "[center][font_size=26]ምዕራፍ ፲፭[/font_size][/center]\n\n[i]የሌሂ ዘሮች በኋለኛው ቀናት ከአህዛብ ወንጌልን ይቀበላሉ—የእስራኤልም መሰባሰብ የተፈጥሮ ቅርንጫፎቹ መልሰው እንደሚጣበቁ የወይራ ዛፍ ጋር ይመሳሰላል—ኔፊ የህይወት ዛፍን ራዕይ ተረጎመ እናም እግዚአብሔር ኃጢአተኛን ከፃድቅ ስለሚለያይበት ፍትህ ተናገረ። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ እኔ፣ ኔፊ፣ በመንፈስ ከተወሰድኩና እነዚህን ሁሉ ነገሮች ካየሁ በኋላ ወደአባቴ ድንኳን ተመለስኩ።\n\n2 ፪ እናም እንዲህ ሆነ ወንድሞቼን ተመለከትኩ፣ እነርሱም አባቴ ለእነርሱ የተናገራቸውን ነገሮች በተመለከተ እርስ በእርሳቸው እየተከራከሩ ነበር።\n\n3 ፫ ሰው ጌታን ካልጠየቀ በቀር ለመረዳት የሚያስቸግሩ ብዙ ታላቅ ነገሮችንም ነበር በእውነት ለእነርሱ ነግሯቸዋልና፤ እነርሱ በልቦቻቸው መጠጠር የተነሳ ማድረግ እንደነበረባቸው ወደጌታ አልተመለከቱም።\n\n4 ፬ እናም አሁን እኔ ኔፊ በልባቸው ጠጣርነት፣ ደግሞም ባየሁአቸው ነገሮች ምክንያትና በሰዎች ልጆች ታላቅ ኃጢያት ምክንያት ሊወገዱ በማይችሉ መምጣት እንዳለባቸው ስላወቅሁ እጅግ አዘንኩ።\n\n5 ፭ እናም እንዲህ ሆነ በራሴ ሀዘን ምክንያት ተሸነፍኩ፣ ምክንያቱም ውድቀታቸው እንዴት እንደሚሆን ስለተመለከትኩ፣ በህዝቤ ጥፋት ምክንያት የእኔ ሀዘን ከማንኛውም በላይ ታላቅ እንደነበር ተሰማኝ።\n\n6 ፮ እናም እንዲህ ሆነ ጥንካሬን ካገኘሁ በኋላ ወንድሞቼን የክርክራቸው ምክንያት ምን እንደነበር ለማወቅ ተናገርኳቸው።\n\n7 ፯ እናም እነሆ የተፈጥሮ ወይራ ዛፍን ቅርንጫፎችና፣ ደግሞም አህዛብን በተመለከተ አባታችን የተናገራቸውን ነገሮች ለመረዳት አንችልም አሉ።\n\n8 ፰ እናም እንዲህ አልኳቸው፥ እናንተ ጌታን ጠይቃችኋልን?\n\n9 ፱ እናም እንዲህ አሉኝ—አልጠየቅንም፣ ምክንያቱም ጌታ እኛን እንዲህ ያሉ ነገሮችን አያሳውቀንም።\n\n10 ፲ እነሆ እነርሱን አልኳቸው—እንዴት ነው እናንተ የጌታን ትዕዛዝ የማትጠብቁት? እንዴት ነው በልባችሁ ጠጣርነት የተነሳ የምትጠፉት?\n\n11 ፲፩ ጌታ የተናገራቸውን ነገሮች አታስታውሱምን?—ልባችሁን ባታጠጥሩ እናም መልስ እንደምታገኙም በማመን ትዕዛዛቴን ለመጠበቅ በመትጋት በእምነት ብትጠይቁኝ፣ በእርግጥ እነዚህ ነገሮች ለእናንተ ግልፅ ይሆናሉ።\n\n12 ፲፪ እነሆ እላችኋለሁ የእስራኤል ቤት ከወይራው ዛፍ ጋር የተመሳሰለው በአባታችን ውስጥ በነበረው በጌታ መንፈስ ነበር፤ እናም እነሆ እኛ ከእስራኤል ቤት የተሰበርን አይደለንምን? ደግሞስ የእስራኤል ቤት ቅርንጫፎች አይደለንምን?\n\n13 ፲፫ እናም አሁን በአህዛብ ሙላት የተፈጥሮ ቅርንጫፎች መጣበቅ በተመለከተ አባታችን የተናገረው ነገር በኋለኛው ቀናት ዘሮቻችን እምነት በማጣት ሲመነምኑ፣ አዎን፣ ለብዙ ዓመታት፣ እንዲሁም መሲሁ ለሰዎች ልጆች እራሱን ከገለፀ ከብዙ ትውልዶች በኋላ፣ ከዚያም የመሲህ ወንጌል ሙሉነት ለአህዛብ፣ ከአህዛብም ወደ ዘሮቻችን ቅሪት ይመጣል—\n\n14 ፲፬ እናም በዚያ ቀን የዘሮቻችን ቅሪት ከእስራኤል ቤት መሆናቸውን፣ እነርሱም የጌታ የቃል ኪዳን ህዝቦች መሆናቸውን ያውቃሉ፤ ከዚያም እነርሱ ቅድመ አባቶቻቸው ወደማወቅ፣ ደግሞም በእርሱ አባቶቻቸው የተማሩትን የመድኃኒታቸውን ወንጌል ያውቃሉም፣ ለእውቀትም ይደርሳሉ፤ ስለዚህ እነርሱ ወደ መድኃኒታቸው እውቀትና፣ ወደእርሱ እንዴት እንደሚመጡና እንደሚድኑ ያውቁ ዘንድ ወደ ትምህርቱ እያንዳንዱ ነጠቦች በእውቀትም ይደርሳሉ።\n\n15 ፲፭ በዚያም ቀን አይደሰቱምን እና አለታቸውና አዳኛቸው ለሆነው ለዘለአለማዊው አምላክ ምስጋናን አያቀርቡምን? አዎን፣ በዚያ ቀን እነርሱ ከእውነተኛው ወይን ጥንካሬንና ጥቅም አያገኙምን? አዎን፣ ወደ እውነተኛው የእግዚአብሔር በረት አይመጡምን?\n\n16 ፲፮ እነሆ እላችኋለሁ፣ አዎን፣ እነርሱ በድጋሚ በእስራኤል ቤት መካከል ይታወሳሉ፤ ምክንያቱም የወይራ ዛፍ የተፈጥሮ ቅርንጫፎች በመሆናቸው ከእውነተኛው የወይራ ዛፍ ጋር ይጣበቃሉና።\n\n17 ፲፯ አባታችንም ይህን ማለቱ ነው፤ እንዲሁም በአህዛብ እስከሚበተኑም ድረስ አይሆንም ማለቱ ነው፤ እና ማለቱም ጌታ ለአህዛብ ኃይሉን ያሳያቸው ዘንድ፣ ይህም በአህዛቦች አማካኝነት ይመጣል፣ ምክንያቱም በአይሁዶች ወይም እስራኤል ቤት ተቀባይነት አያገኝምና።\n\n18 ፲፰ ስለዚህ አባታችን ስለ እኛ ዘር ብቻ ሳይሆነ ነገር ግን ስለ እስራኤል ቤት ሁሉ ተናግሯል፣ በኋለኛው ቀን የሚፈፀመውን ቃል ኪዳን አመልክቷል፤ ይኸውም ጌታ ለአባታችን አብርሃም እንዲህ በማለት የገባው ቃል ኪዳን ነው፥ በዘርህ የምድር ወገኖች ሁሉ ይባረካሉ።\n\n19 ፲፱ እናም እንዲህ ሆነ እኔ ኔፊ ለእነርሱ እነዚህን ነገሮች በተመለከተ ብዙ ተናገርኩ፤ አዎን፣ በኋለኛው ቀናት ስለአይሁዶች በዳግም መመለስን በሚመለከትም ለእነርሱ ተናገርኩ።\n\n20 ፳ እናም ለእነርሱ ስለ አይሁዶች ወይም ስለ እስራኤል ቤት መመለስ ኢሳይያስ የተናገረውን ቃል፣ እንዲሁም እነርሱ ከተመለሱ በኋላ ከሌሎች ህዝቦች ጋር እንደማይቀላቀሉ፣ በድጋሚም እንደማይበተኑ አስረዳኋቸው። እናም እንዲህ ሆነ ለወንድሞቼ እንዲረጋጉና በጌታ ፊት እራሳቸውን ትሁት እንዲያደርጉ ብዙ ቃል ነገርኳቸው።\n\n21 ፳፩ እናም እንዲህ ሆነ በድጋሚ እንዲህ ሲሉ ተናገሩኝ—አባታችን በህልሙ ያየው ይህ ነገር ምን ማለት ነው? እርሱ ያየው ዛፍስ ምን ማለት ነው?\n\n22 ፳፪ እናም አልኳቸው—እሱ የህይወት ዛፍ ምልክት ነበር።\n\n23 ፳፫ እናም እንዲህ አሉኝ—ወደዛፉ የሚመራን አባታችን ያየው የብረት በትር ምን ማለት ነው?\n\n24 ፳፬ ይህም የእግዚአብሔር ቃል ነበር አልኳቸው፤ እናም የእግዚአብሔርን ቃል የሚሰሙ ሁሉና፣ እርሱን አጥብቆ የያዘ በፍፁም አይጠፋም፤ ፈተናዎችና የጠላት ክፉ ፍላፃ እነርሱን ወደጥፋት ለመውሰድ በማሳወር ሊያሸንፏቸው አይችሉም።\n\n25 ፳፭ ስለዚህ እኔ ኔፊ የጌታን ቃል በጥብቅ እንዲያዳምጡ አበረታታኋቸው፤ አዎን፣ በውስጤ ባለው ኃይል ሁሉ እናም ባለኝ ችሎታ ሁሉ የጌታን ቃል በጥብቅ ያዳምጡ ዘንድ እንዲሁም በሁሉም ነገሮች ሁል ጊዜ ትዕዛዛቱን በመጠበቅ እንዲያስታውሱት መከርኳቸው።\n\n26 ፳፮ እናም ተናገሩኝ—አባታችን የተመለከተው የወንዙ ውሃ ምን ማለት ነው?\n\n27 ፳፯ እናም አባቴ ያየው ውኃ ርኩሱን ነገር ነበር አልኳቸው፤ አእምሮውም ሌሎች ነገሮችን በማሰብ የተሞላ ስለነበር የውሀውን ርኩስነት ልብ አላለውም ነበር።\n\n28 ፳፰ እናም ኃጢአተኞችን ከህይወት ዛፍ፣ እናም ደግሞ ከእግዚአብሔር ቅዱሳን የሚለያይ አሰቃቂ ገደል ነበር አልኳቸው።\n\n29 ፳፱ እናም ይህ የአሰቃቂው ሲኦል ምልክት ነበር፣ እርሱም መልአኩ እንደነገረኝ ለኃጢኣተኞች የተዘጋጀ ነበር አልኳቸው።\n\n30 ፴ እናም አባታችን የእግዚእብሔር ፍትህ ደግሞ ኃጢአተኞችን ከፃድቃን እንደሚለይ እንዳየ፣ ድምቀቱም በመቀጠል ለዘለዓለም ወደ እግዚአብሔር እንደሚመጣና መጨረሻ እንደሌለው ልክ እንደነበልባል እሳት ደምቆ እንደነበር ነገርኳቸው።\n\n31 ፴፩ እናም እነርሱ ለእኔ አሉኝ—ይህ ነገር በምድር የሙከራ ጊዜያችን በሟች የሰውነታችን ስቃይ ማለት ነው፣ ወይስ ይህ ከጊዜያዊው ሰውነት ሞተ በኋላ የመጨረሻው የነፍስ ሁኔታ ማለት ነው፣ ወይስ የሚናገረው ነገር ጊዜያዊ ስለሆኑት ነገሮች ነው?\n\n32 ፴፪ እናም እንዲህ ሆነ እንዲህ አልኳቸው—ይህ ለጊዜያዊና ለመንፈሳዊ ነገሮች ምልክት ነበር፣ በስራዎቻቸው አዎን፣ እንዲሁም በሙከራ ጊዜያቸው በሟች ሰውነታቸው በተደረጉት ስራዎች፣ ሊፈረድባቸው ይገባል።\n\n33 ፴፫ ስለዚህ በኃጢኣታቸው የሚሞቱ ከሆኑ፣ ከፅድቅነት ጋር ከተገናኙ መንፈሳዊ ነገሮች መገለል ደግሞ ይገባቸዋል፤ ስለዚህ በስራቸው እንዲፈረድባቸውም በእግዚአብሔር ፊት ለመቆም መምጣት አለባቸው፤ እናም ስራቸው የረከሰ ከሆነ እነርሱም የረከሱ መሆን አለባቸው፤ የረከሱ ከሆኑም ደግሞ በእግዚአብሔር መንግስት ውስጥ መኖር አይችሉም፤ እንዲህም ከሆነ፣ የእግዚአብሔር መንግስት ደግሞ የረከሰ መሆን አለበት።\n\n34 ፴፬ ነገር ግን እነሆ እላችኋለሁ የእግዚአብሔር መንግስት የረከሰ አይደለም፣ እናም ማንኛውም እርኩስ ነገር ወደ እግዚአብሔር መንግስት ሊገባ አይችልም፤ ስለዚህ ርካሽ ለሆነው የተዘጋጀ የረከሰ ቦታ ሊኖር ይገባዋል።\n\n35 ፴፭ እናም የተዘጋጀ ቦታ፣ አዎን፣ እንዲሁም የተናገርኩት አሰቃቂው ገሀነም አለ፣ የዚህም አዘጋጅም ዲያብሎስ ነው፤ ስለዚህ የሰዎች ነፍሶች የመጨረሻ ሁኔታ በእግዚአብሔር መንግስት ውስጥ መኖር፣ ወይም በተናገርኩት ፍትህ ምክንያት ወደውጭ መጣል ነው።\n\n36 ፴፮ ስለዚህ ኃጢአተኞች ከፃድቃን ጋር እናም ደግሞ ፍሬው እጅግ ያማረና ከሌሎች ፍሬዎች በላይ እጅግ ተፈላጊ ከሆነው የህይወት ዛፍ ይለያሉ፤ አዎን፣ ይህ ከእግዚአብሔር ስጦታዎች ሁሉ የበለጠ ነው። እንደዚህም ነበር ለወንድሞቼ የተናገርኩት። አሜን።\n\n", "1-ne 16": "[center][font_size=26]ምዕራፍ ፲፮[/font_size][/center]\n\n[i]ኃጢአተኞች እውነትን ለመቀበል አስቸጋሪ ይሆንባቸዋል—የሌሂ ወንዶች ልጆች የእስማኤልን ሴቶች ልጆች አገቡ—ሊያሆናው በምድረበዳ ውስጥ መንገዳቸውን መራቸው—ከጌታ የመጡ መልዕክቶች በተለያዩ ጊዜዎች በሊያሆናው ላይ ይፃፉ ነበር—እስማኤል ሞተ፣ ቤተሰቦቹም በስቃዮች ምክንያት አጉረመረሙ። ከ፮፻–፭፻፺፪ ም.ዓ. ገደማ።[/i]\n\n1 ፩ እናም እንዲህ ሆነ እኔ ኔፊ፣ ወንድሞቼን ማነጋገር ከጨረስኩኝ በኋላ፣ እነሆ እነርሱ አንተ እኛ ልንጸናው ከምንችለው የበለጠ አስቸጋሪ ነገሮችን ነገርከን አሉኝ።\n\n2 ፪ እናም እንዲህ ሆነ እውነትን በተመለከተ ለኃጢአተኞች የተናገርኳቸው ነገሮች አስቸጋሪ እንደሆኑ አውቃለሁ አልኩ፤ እናም ፃድቃን ከጥፋት ነፃ መሆናቸውን ተናገርኩ፣ በመጨረሻውም ቀን ከእግዚአብሔር ጋር ከፍ እንደሚደረጉም መሰከርኩ፤ ስለዚህ ጥፋተኞች እውነትን ከባድም አድርገው ይወስዱታል፣ ከመሀከላቸው ይለያቸዋልና።\n\n3 ፫ እናም ወንድሞቼ፣ አሁን እናንተ ፃድቃን እንዲሁም እውነትን ለማዳመጥ ፈቃደኞች ብትሆኑ ኖሮ፣ በእግዚአብሔርም ፊት በቅንነት ትራመዱ ዘንድ በጥብቅ ከተከተላችሁት፣ በእውነት ምክንያት አታጉረመርሙም፣ ከባድ ነገሮችን በእኛ ላይ ትናገራለህ አትሉም።\n\n4 ፬ እናም እንዲህ ሆነ እኔ ኔፊ ወንድሞቼ የጌታን ትዕዛዛት እንዲጠብቁ በሙሉ ትጋት አበረታታኋቸው።\n\n5 ፭ እናም እንዲህ ሆነ፤ እነርሱ በፅድቅ ጎዳና ይራመዱ ዘንድ ደስታና ታላቅ ተስፋ እስኪኖረኝ ድረስ በጌታ ፊት እራሳቸውን ዝቅ አደረጉ።\n\n6 ፮ አሁን እነዚህ ነገሮች ሁሉ የተባሉትና የተደረጉት አባቴ ልሙኤል ብሎ በጠራው ሸለቆ በድንኳን በነበረበት ጊዜ ነው።\n\n7 ፯ እናም እንዲህ ሆነ እኔ ኔፊ ከእስማኤል ሴቶች ልጆች አንዷን ለማግባት ወሰድኳት፤ እናም ደግሞ ወንድሞቼ የእስማኤልን ሴቶች ልጆች ለማግባት ወሰዱ፤ ደግሞም ዞራም የእስማኤልን ትልቋን ሴት ልጅ ለማግባት ወሰደ።\n\n8 ፰ አባቴም የተሰጡትን የጌታን ትዕዛዛት በሙሉ ፈፀመ። እናም ደግሞ እኔ፣ ኔፊ፣ በጌታ እጅግ ተባረክሁ።\n\n9 ፱ እናም እንዲህ ሆነ የጌታ ድምፅ አባቴን በምሽት ተናገረው፣ እናም በማግስቱ ወደ ምድረበዳው መጓዝ እንዳለበት አዘዘው።\n\n10 ፲ እናም እንዲህ ሆነ አባቴ በጠዋት ተነሳ፣ እናም ወደ ድንኳኑ በር ሄደ፣ በመሬቱ ላይ በጥበብ የተሰራውን ክብ ኳስ በአድናቆት ተመለከተ፤ ይህም የተሰራው ከንፁህ ነሐስ ነበር። በኳሱም ላይ ሁለት እንዝርቶች ነበሩ፤ እናም አንደኛው በምድረበዳ ውስጥ መሄድ ያለብንን አቅጣጫ ይጠቁማል።\n\n11 ፲፩ እናም እንዲህ ሆነ ወደ ምድረበዳ መሸከም የሚያስፈልገንና ማንኛውንም ነገሮች፣ እናም ጌታ የሰጠንን ቀሪ ቀለብ ሁሉ በአንድ ላይ ሰበሰብን፤ እንዲሁም ከሁሉም ዓይነት ዘሮች ወደ ምድረበዳው መሸከም የምንችለውን ወሰድን።\n\n12 ፲፪ እናም እንዲህ ሆነ ድንኳናችንን ይዘን የላማንን ወንዝ በማቋረጥ ወደ ምድረበዳው ሄድን።\n\n13 ፲፫ እናም እንዲህ ሆነ ለአራት ቀን በስተደቡብ በደቡብ-ምስራቅ አቅጣጫ ተጓዝን፣ እናም እንደገና ድንኳናችንን ተከልን፤ ቦታውንም ሻዘር ብለን ጠራነው።\n\n14 ፲፬ እናም እንዲህ ሆነ ለቤተሰቦቻችን ምግብ የዱር እንስሳቶችን ለማደን ቀስቶቻችንንና ደጋኖቻችንን ወስደን ወደ ምድረበዳ ተጓዝን፤ ለቤተሰቦቻችንም ምግብ ካደንን በኋላ በምድረበዳ ውስጥ በድጋሚ ወደቤተሰቦቻችን ሻዘር ወደሚባለው ቦታ ተመለስን። እናም በድጋሚ በምድረበዳ ውስጥ ያንኑ አቅጣጫ በመከተል በምድረበዳው ይበልጥ ለም በሆነው በቀይ ባህር ዳርቻ አጠገብ ተጓዝን።\n\n15 ፲፭ እናም እንዲህ ሆነ ለብዙ ቀናት ለምግብ የዱር አውሬዎችን በቀስቶቻችንና፣ በደጋኖቻችንና፣ በድንጋይ እንዲሁም በወንጭፋችን በመግደል ተጓዝን።\n\n16 ፲፮ እናም የኳሱን አቅጣጫ ተከተልን፣ እርሱም በምድረበዳ ይበልጥ ለም ወደሆነው ስፍራዎች የሚመራን ነበር።\n\n17 ፲፯ እናም ለብዙ ቀናት ከተጓዝን በኋላ፣ እራሳችንን ለማሳረፍና ለቤተሰቦቻችንም ምግብ ማግኘት እንድንችል ለጊዜው ድንኳኖቻችንን ተከልን።\n\n18 ፲፰ እናም እንዲህ ሆነ እኔ ኔፊ ምግብ ለማደን ስሄድ፤ እነሆ፣ ከንፁህ ብረት የተሰራውን ደጋኔን ሰበርኩ፤ እናም ደጋኔን ከሰበርኩ በኋላ፣ ምግብ ስላላገኘን እነሆ ደጋኔን በመስበሬ ወንድሞቼ በእኔ ተናድደው ነበር።\n\n19 ፲፱ እናም እንዲህ ሆነ፣ ያለምንም ምግብ ወደቤተሰቦቻችን ተመለስን፣ እናም በጉዞአቸው ምክንያት በጣም ደክሟቸው፣ በምግብ ፍላጎት ምክንያት የበለጠም ተሰቃዩ።\n\n20 ፳ እናም እንዲህ ሆነ፣ ላማንና ልሙኤል እንዲሁም የእስማኤል ወንዶች ልጆች በምድረበዳ ውስጥ በስቃያቸውና በመከራቸው ምክንያት እጅግ ማጉረምረም ጀመሩ፤ እናም ደግሞ አባቴ በጌታ አምላኩ ላይ ማጉረምረም ጀመረ፤ አዎን ሁሉም እጅግ አዝነው ነበር፤ በጌታም ላይ እንኳን አጉረምርመው ነበር።\n\n21 ፳፩ አሁን እንዲህ ሆነ፣ እኔ ኔፊ፣ ቀስቴን በማጣቴ ከወንድሞቼ ጋር ተሰቃየሁ፣ እናም ቀስታዎቻቸውም መለጠጥ ባለመቻላቸው እጅግ አስቸጋሪ፣ አዎን ምግብ ማግኘት እስከማይቻለን ድረስም ሆነ።\n\n22 ፳፪ እናም እንዲህ ሆነ፣ እኔ ኔፊ፣ እነርሱ በጌታ አምላካቸው ላይ በማጉረምረም እንኳን ልባቸውን እንደገና በማጠጠራቸው ምክንያት፣ ወንድሞቼን ብዙ ተናገርኳቸው።\n\n23 ፳፫ እናም እንዲህ ሆነ፣ እኔ ኔፊ፣ ከእንጨት ቀስት እናም ቀጥ ካለ ዱላ ደጋንን ሰራሁ፣ ስለዚህ በቀስትና ደጋን፣ በወንጭፍና በድንጋይ ታጠቅሁ። አባቴንም ምግብ ለማግኘት ወዴት ልሂድ? አልኩት።\n\n24 ፳፬ እናም እንዲህ ሆነ፣ በእኔ ቃላት ምክንያት እራሳቸውን ትሁት በማድረግ፣ ጌታን ጠየቀ፤ እኔም ብዙ ነገሮችን በነፍሴ ኃይል ሁሉ ተናገሬአቸው ነበርና።\n\n25 ፳፭ እናም እንዲህ ሆነ፣ የጌታ ድምፅ ወደአባቴ መጣ፤ እናም እርሱ በጌታ ላይ በማጉረምረሙ በእውነት ተገሰፀ፣ ስለዚህም እጅግ ሀዘን ተሰማው።\n\n26 ፳፮ እናም እንዲህ ሆነ፣ የጌታ ድምፅ፣ ወደኳሱ ተመልከት፣ እናም የተፃፉትን ነገሮች አስተውል አለው።\n\n27 ፳፯ እናም እንዲህ ሆነ፣ አባቴ በኳሱ ላይ የተፃፉትን ነገሮች ሲያስተውል እርሱ፣ እናም ደግሞ ወንድሞቼና የእስማኤል ወንዶች ልጆች እንዲሁም ሚስቶቻችን፣ እጅግ ፈሩና ተንቀጠቀጡ።\n\n28 ፳፰ እናም እንዲህ ሆነ፣ እኔ ኔፊ በኳሱ ላይ ያሉት አመልካቾች የሚሰሩት፣ ለእነርሱ በምንሰጣቸው እምነት፣ እናም ትጋትና፣ ትኩረት እንደሆነ ተመለከትኩ።\n\n29 ፳፱ እናም ደግሞ በእነርሱ ላይ ለማንበብ ግልፅ የነበሩ፤ የጌታን መንገድ በተመለከተም ግንዛቤን የሚሰጡ አዲስ ፅሁፎች ተፅፎ ነበር፣ ለእርሱም በምንሰጠው እምነትና ትጋት መሰረት ከጊዜ ወደ ጊዜ ይጻፋልም ይለወጣልም። በዚህም እኛ በቀላል ዘዴ ጌታ ትላልቅ ነገሮችን ለማምጣት እንደሚችል እናያለን።\n\n30 ፴ እናም እንዲህ ሆነ እኔ ኔፊ በኳሱ ላይ በተሰጠው አቅጣጫ መሰረት፣ ወደተራራው ጫፍ ሄድኩ።\n\n31 ፴፩ እናም እንዲህ ሆነ የዱር እንስሳትን በመግደል ለቤተሰቦቻችን ምግብ አገኘሁ።\n\n32 ፴፪ እናም እንዲህ ሆነ፣ ወደ ድንኳናችን የገደልኳቸውን እንስሳት ተሸክሜ ተመለስኩ፤ እናም አሁን እነርሱ ምግብ ማግኘቴን በተመለከቱ ጊዜ ደስታቸው ምን ያህል ነበር! እናም እንዲህ ሆነ፣ እነርሱ በጌታ ፊት እራሳቸውን ዝቅ አደረጉና ምስጋናን ለእርሱ አቀረቡ።\n\n33 ፴፫ እናም እንዲህ ሆነ፣ እንደገና ተጓዝን፣ በመጀመሪያ እንደተጓዝነው በዚያው አቅጣጫ አቅራቢያ ተጓዝን፤ እናም ለአጭር ጊዜ ቆይታ እናደርግ ዘንድ ለብዙ ቀናት ከተጓዝን በኋላ እንደገና ድንኳናችንን ተከልን።\n\n34 ፴፬ እናም እንዲህ ሆነ እስማኤል ሞተ፤ እናም ናሆም ተብሎ በሚጠራም ቦታ ተቀበረ።\n\n35 ፴፭ እናም እንዲህ ሆነ፣ የእስማኤል ሴት ልጆች አባታቸውን በማጣታቸውና በምድረበዳ ውስጥ በመሰቃየታቸው የተነሳ እጅግ አዘኑ፤ እናም ከኢየሩሳሌም እንዲወጡ ስላደረገ በአባቴ ላይ አጉረመረሙ፣ እንዲህም አሉ—አባታችን ሞቷል፤ አዎን፣ በምድረበዳ ውስጥ ብዙ ተንከራተትን፣ እንዲሁም በብዙ መከራ፣ ረሃብ፣ ጥማትና ድካም ተሰቃየን፤ ከእነዚህ ሁሉ ስቃዮች በኋላም በረሃብ የተነሳ በምድረበዳ ውስጥ እንጠፋለን።\n\n36 ፴፮ እናም እነርሱ በአባቴ ላይና ደግሞ በእኔ ላይ አጉረመረሙ፣ ወደ ኢየሩሳሌም እንደገና ለመመለስም ፈለጉ።\n\n37 ፴፯ እናም ላማን ለልሙኤል ደግሞም ለእስማኤል ወንዶች ልጆች እንዲህ ሲል ተናገራቸው፥ እነሆ አባታችንን፣ እናም ደግሞ እራሱን በእኛ በታላላቅ ወንድሞቹ ላይ ገዢ እንዲሁም አስተማሪ ያደረገውን ወንድማችን ኔፊን እንግደላቸው።\n\n38 ፴፰ አሁን ኔፊ ጌታ ከእርሱ ጋር መነጋገሩን እናም ደግሞ መላዕክቶች እንደጎበኙትና እንዳስተማሩት ተናግሯል። ነገር ግን እነሆ እርሱ እንደዋሸን እናውቃለን፤ እነዚህንም ነገሮች የሚነገረንና፣ በብልህ ዘዴዎቹ ብዙ ነገሮችን ያደረገው፣ እኛንም እንዲያሞኘን ዘንድ፣ ምናልባትም እኛን እንግዳ ወደ ሆነው ምድረበዳ ሊመራን እንዲችል በማሰብ ነው፤ እናም በእኛ ላይ ማንኛውንም በፍላጎቱና በሚያስደስተው መሰረት ያደርግ ዘንድ እኛን ከወሰደ በኋላ በእኛ ላይ እራሱን ንጉስና ገዢ ለማድረግ አስቦአል። በዚህም መንገድ ወንድሜ ላማን በእነርሱ ልብ ቁጣን አነሳሳ።\n\n39 ፴፱ እናም እንዲህ ሆነ፣ ጌታ ከእኛ ጋር ነበር፤ አዎን የጌታ ድምፅ መጣ፣ ብዙ ቃላትም ተናገራቸው፣ እናም በብርቱ ገሰፃቸው፤ በጌታም ድምፅ ከተገሰፁ በኋላ ቁጣቸውን አቆሙና፣ ለኃጢአታቸው ንስሀ ገቡ፣ በዚህም ጌታ እንደገና ምግብ ማግኘት እንድንችል ባረከን፣ ስለዚህ አልጠፋንም።\n\n", "1-ne 17": "[center][font_size=26]ምዕራፍ ፲፯[/font_size][/center]\n\n[i]ኔፊ መርከብ እንዲሰራ ታዘዘ—ወንድሞቹ ተቃወሙት—ከእስራኤል ጋር እግዚአብሔር ያደረገውን ታሪክ በመንገር አበረታታቸው—ኔፊ በእግዚእብሔር ኃይል ተሞላ—ወንድሞቹ እንዳይነኩት ተከለከሉ፣ አለበለዚያ ልክ እንደደረቀ ሸንበቆ ይኮማተራሉ። ከ፭፻፺፪–፭፻፺፩ ም.ዓ. ገደማ።[/i]\n\n1 ፩ እናም እንዲህ ሆነ እንደገና በምድረበዳ ውስጥ ጉዟችንን አደረግን፤ እናም ከዚያ ጊዜ በኋላ ወደ ምስራቅ አቅጣጫ ተጓዝን። በምድረበዳው ውስጥም በብዙ ስቃይ ተገፋን፤ ሴቶቻችንም በምድረበዳ ውስጥ ልጆችን ወለዱ።\n\n2 ፪ እናም የጌታ በረከት በእኛ ላይ ታላቅ ስለነበር በምድረበዳ ውስጥ ለመኖር ስንል ጥሬ ስጋ ብንበላም ሴቶቻችን ልጆቻቸውን በበቂ ሁኔታ አጠቡአቸው፣ እነርሱም ጠንካራ አዎን፣ ልክ እንደወንዶችም ነበሩ፣ ካለምንም ማጉረምረም ጉዞአቸውን መታገስ ጀመሩ።\n\n3 ፫ በዚህም የእግዚአብሔር ትዕዛዛት መፈፀም እንዳለባቸው ተመለከትን። እናም የሰዎች ልጆች የእግዚአብሔርን ትዕዛዝ ከጠበቁ እርሱ ይመግባቸዋል፣ ያበረታታቸዋልም፣ እንዲሁም እርሱ ያዘዛቸውን ነገር መፈፀም የሚችሉበትን ዘዴ ያቀርብላቸዋል፤ ስለዚህ እኛ በምድረበዳ በተቀመጥን ጊዜ እርሱ የሚያስፈልጉንን ነገሮች አቀረበልን።\n\n4 ፬ እናም እኛ ለብዙ አመታት፣ አዎን፣ ለስምንት ዓመታትም በምድረበዳ ውስጥ ተቀመጥን።\n\n5 ፭ እናም በበርካታ ፍራፍሬዎቹና በዱር ማሩ ምክንያት ለጋስ ብለን ወደጠራነው ምድር መጣን፤ እነዚህ ነገሮች ሁሉ በጌታ የተዘጋጁልን እንዳንጠፋ ነበሩ። እናም ባህርን ተመለከትን፣ ኢሬአንቱም ብለን ጠራነው፣ ትርጓሜውም ብዙ ውኃዎች ማለት ነው።\n\n6 ፮ እናም እንዲህ ሆነ በባህሩ ዳርቻ ድንኳኖቻችንን ተከልን፤ እናም በብዙ መከራና ችግሮች ብንሰቃይም፣ አዎን፣ ብዙ ሆነው ሁሉንም እንኳን መፃፍ ባንችልም፣ ወደ ባህሩ ዳርቻ ስንመጣ እጅግ ደስተኞች ነበርን፤ እናም በብዙ ፍሬዎቹ ምክንያት ቦታውን ለጋስ ብለን ጠራነው።\n\n7 ፯ እናም እንዲህ ሆነ እኔ ኔፊ፣ በለጋሱ ምድር ለብዙ ቀናት ከቆየሁ በኋላ የጌታ ድምፅ ወደእኔ መጥቶ እንዲህ አለኝ—ተነስ እናም ወደ ተራራው ውጣ። እናም እንዲህ ሆነ ተነስቼ ወደ ተራራው ወጣሁ፣ እናም ወደጌታ ጮህኩ።\n\n8 ፰ እናም እንዲህ ሆነ ጌታ እንዲህ ሲል ተናገረኝ—ህዝብህን በዚህ ውኃ ላይ አሻግረው ዘንድ እኔ በማሳይህ ቅርፅና ዘዴ መርከብ ስራ።\n\n9 ፱ እናም አልኩ—ጌታ ሆይ፣ መርከቡን አንተ ባሳየኸኝ ቅርፅና ዘዴ ለመስራት መሳሪያዎችን እሰራበት እንድችል ዘንድ የማቀልጠው የብረት አፈር ለማግኘት ወዴት ልሂድ?\n\n10 ፲ እናም እንዲህ ሆነ መሳሪያዎችን እሰራበት ዘንድ የብረት አፈሩን ለማግኘት ወዴት መሄድ እንዳለብኝ ጌታ ነገረኝ።\n\n11 ፲፩ እናም እንዲህ ሆነ እኔ ኔፊ እሳት ለማቀጣጠል ከዱር እንስሳት ቆዳ ወናፍ ሰራሁ፤ እናም እሳቱን ለማቀጣጠል የምችልበት ወናፉን ከሰራሁ በኋላ፣ እሳት አገኝ ዘንድ ሁለት ድንጋዮችን በአንድ ላይ አጋጨሁ።\n\n12 ፲፪ በምድረበዳ ውስጥ በምንጓዝበት ከዚህ ጊዜ በፊት ጌታ ይህንን ያህል እሳት እንድናቀጣጥል አልፈቀደም ነበር፤ እንዲህም አለ—ምግባችሁን እኔ ስለማጣፍጥላችሁ ይህን ማብሰል አያስፈልጋችሁም፤\n\n13 ፲፫ እናም በምድረበዳ ውስጥ እኔ ብርሃን እሆናችኋለሁ፤ እናም ትዕዛዛቴን ከጠበቃችሁ መንገዱን በፊታችሁ አዘጋጅላችኋለሁ፤ ስለዚህ ትዕዛዛቴን እስከጠበቃችሁ ድረስ ወደ ቃልኪዳኑ ምድር ትመራላችሁ፤ እናም የተመራችሁት በእኔ እንደሆነም ታውቃላችሁ።\n\n14 ፲፬ አዎን፣ እናም ደግሞ ጌታ እንዲህ አለ—ወደ ቃልኪዳኑ ምድር ከደረሳችሁ በኋላ፣ እኔ ጌታ እግዚአብሔር መሆኔን ታውቃላችሁ፤ እናም እኔ ጌታ ከጥፋት አዳንኳችሁ፤ አዎን ከኢየሩሳሌም ምድርም አወጣኋችሁ።\n\n15 ፲፭ ስለዚህ እኔ ኔፊ የጌታን ትዕዛዛት ለመጠበቅ ተጋሁ፣ እናም ወንድሞቼን ታማኝና ትጉ እንዲሆኑ አበረታታኋቸው።\n\n16 ፲፮ እናም እንዲህ ሆነ ከድንጋይ ባቀለጥኩት የብረት አፈር መሳሪያዎችን ሰራሁ።\n\n17 ፲፯ እናም ወንድሞቼ መርከብ ለመስራት ዕቅዴን ባዩ ጊዜ በእኔ ላይ እንዲህ ብለው ማጉረምረም ጀመሩ፥ ወንድማችን ሞኝ ነው፣ መርከብ ለመስራት ያስባልና፤ አዎን እናም ደግሞ ይህንን ታላቅ ውሃዎች ማቋረጥ ይችላል ብሎ ያስባል።\n\n18 ፲፰ እናም ወንድሞቼ በእኔ ላይ ተማረሩ፣ እናም ለመስራት አልፈለጉም ነበር፣ ምክንያቱም እኔ መርከብ መስራት በመቻሌ እምነት አልነበራቸውም፤ እናም በጌታ ታዝዤ እንደነበርኩም አላመኑም ነበርና።\n\n19 ፲፱ እናም አሁን እንዲህ ሆነ እኔ ኔፊ በልባቸው ጠጣርነት ምክንያት እጅግ አዝኜ ነበር፤ እናም አሁን ማዘኔን በተመለከቱ ጊዜ በልባቸው ደስተኞች ነበሩ፣ እንዲህም ሲሉ በእኔ ላይ ተሳለቁ፥ መርከብ መስራት እንደማትችል እናውቃለን፣ ምክንያቱም ሚዛናዊነት እንደሌለህ እናውቃለን፤ ስለዚህ አንተ እንደዚህ ያለ ታላቅ ስራ ለማከናወን አትችልም።\n\n20 ፳ እና አንተ ልክ በከንቱ የልቡ ሀሳብ እንደተሳሳተ እንደ አባታችን ነህ፤ አዎን፣ እርሱ ከኢየሩሳሌም ምድር መርቶ አስወጣን፤ እናም በምድረበዳው ውስጥ ለእነዚህ በርካታ ዓመታት ተንከራተትን፤ እናም ሴቶቻችንም እርጉዝ በነበሩበት ጊዜ ለፉ፣ እናም በምድረበዳ ውስጥ ልጆችን ወለዱ፣ እናም ከሞት በስተቀር በሁሉም ነገሮች ተሰቃዩ፤ እናም በእነዚህ ነገሮች ከመሰቃየት ከኢየሩሳሌም ሳይወጡ ቢሞቱ ይሻል ነበር።\n\n21 ፳፩ እነሆ በንብረታችን እና በውርስ ምድራችን ደስተኞች መሆን፣ አዎን እንዲሁም በሀሴት ልንኖር፣ በምንችልባቸው በእነዚህ በርካታ ዓመታት በሙሉ በምድረበዳ ተሰቃየን።\n\n22 ፳፪ እናም በኢየሩሳሌም ምድር የነበሩ ሕዝቦች ፃድቅ ሕዝቦች እንደነበሩ እናውቃለን፤ ምክንያቱም እነርሱ የጌታን ህግና ውሳኔ እንዲሁም በሙሴ ህግ መሰረት ሁሉንም ትዕዛዛት ጠብቀዋልና፤ ስለዚህ እነሱ ፃድቅ ሕዝቦች እንደሆኑ አወቅን፤ እናም አባታችን ፈረደባቸው፣ እናም እኛ ቃላቱን ስለምንሰማ እንድንወጣ አደረገ፣ አዎን ወንድማችንም ልክ እንደ እርሱ ነው። እናም በእንደዚህ አይነት አነጋገር ነበር ወንድሞቼ ያጉረመረሙትና በእኛ የተማረሩት።\n\n23 ፳፫ እናም እንዲህ ሆነ እኔ ኔፊ እንዲህ ስል ተናገርኳቸው—የእስራኤል ልጆች የነበሩት አባቶቻችን፣ የጌታን ቃላት ባይሰሙ ኖሮ ከግብፃውያን እጅ ይወጡ ነበር ብላችሁ ታምናላችሁን?\n\n24 ፳፬ አዎን፣ ጌታ ሙሴን እነርሱን ከባርነት እንዲያወጣቸው ባያዘው ኖሮ ከባርነት ይወጣሉ ብላችሁ ትገምቱ ነበርን?\n\n25 ፳፭ አሁን የእስራኤል ልጆች በባርነት እንደነበሩ ታውቃላችሁ፤ እናም ለመጽናት አስቸጋሪ የሆኑ ስራዎችን እንደተሸከሙ ታውቃላችሁ፤ ስለዚህ ከባርነት መውጣታቸው ለእነርሱ የሚያስፈልግ ጥሩ ነገር እንደነበርም ታውቃላችሁ።\n\n26 ፳፮ አሁን ሙሴ ያንን ታላቅ ስራ እንዲሰራ በጌታ መታዘዙን ታውቃላችሁ፤ እናም በእርሱ ቃል የቀይ ባህር ውሃ ወዲህና ወዲያ ተከፍሎ እንደነበርና፣ በደረቁ መሬት እንደተጓዙ ታውቃላችሁ።\n\n27 ፳፯ ነገር ግን የፈርዖን ወታደሮች የሆኑት ግብፃውያን በቀይ ባህር ውስጥ እንደሰጠሙ ታውቃላችሁ።\n\n28 ፳፰ እናም እነርሱ በምድረበዳ ውስጥ መና እንደበሉ ደግሞ ታውቃላችሁ።\n\n29 ፳፱ አዎን እናም ሙሴ በእርሱ ያለውን የእግዚአብሔር ኃይል በመጠቀም ቃል እንደተናገረ፣ ድንጋዩን እንደመታና የእስራኤል ልጆች ጥማታቸውን ማርካት እንዲችሉ ውሃን እንዳወጣላቸው ታውቃላችሁ።\n\n30 ፴ እናም በጌታ አምላካቸው መድኃኒታቸው ቢመሩም፣ ከፊታቸው በመሄድ በቀን ቢመራቸውም፣ እናም በጨለማም ብርሃን ቢሰጣቸው፣ እናም ሰዎች እንዲቀበሉት አስፈላጊ የሆኑትን ሁሉንም መልካም ነገሮችን ቢሰራም ልባቸውን አጠጠሩበት፣ እንዲሁም አእምሮአቸውን አሳወሩ፣ እናም በሙሴ ላይ እንዲሁም በእውነተኛውና በህያው እግዚአብሔር ላይ ክፉ ተናገሩ።\n\n31 ፴፩ እናም እንዲህ ሆነ እንደቃሉ አጠፋቸው፤ እናም እንደቃሉ መራቸው፣ እናም እንደቃሉ ሁሉንም ነገሮች ለእነርሱ አደረገ፤ እናም እንደቃሉ ያልሆነን በስተቀር የተደረገ ምንም ነገር አልነበረም።\n\n32 ፴፪ እናም የዮርዳኖስን ወንዝ ካቋረጡ በኋላ በምድሪቱ ያሉትን ልጆች እንዲያስወጡ፣ አዎን፣ እነርሱን እንዲያጠፉአቸውና እንዲበትኑአቸው ብርቱ አደረጋቸው።\n\n33 ፴፫ እናም አሁን በአባቶቻችን እንዲወጡ የተደረጉት፣ በቃልኪዳኑ ምድር ውስጥ ይኖሩ የነበሩት የዚህ ምድር ልጆች፣ ፃድቃን ናቸው ብላችሁ ትገምታላችሁን? እነሆ እኔ አይደሉም እላችኋለሁ።\n\n34 ፴፬ እነርሱ ፃድቃን ቢሆኑ አባቶቻችን ከእነርሱ የበለጠ የተመረጡ ይሆናሉ ብላችሁ ታስባላችሁን? እኔ አይሆኑም እላችኋለሁ።\n\n35 ፴፭ እነሆ ጌታ ሁሉንም ሕዝብ በአንድ ዐይን ይመለከታል፤ ፃድቅ የሆነ በእግዚአብሔር የተወደደ ነው። ነገር ግን እነሆ እነዚህ ሕዝቦች የእግዚአብሔርን ማንኛውንም ቃል አልተቀበሉም፣ እናም እነርሱ ሙሉ በሙሉ በኃጢያት ጠውልገው ነበር፤ እናም የእግዚአብሔር የቁጣው ሙላት በእነርሱ ላይ ነበር፤ እናም ጌታ ምድሪቷን በእነርሱ ላይ ረገማት፣ እንዲሁም ለአባቶቻችን ባረካት፤ አዎን፣ እነርሱ ይጠፉ ዘንድ በእነርሱ ላይ ረገማት፣ እናም አባቶቻችን በእርሷ ላይ ኃይል ይኖራቸው ዘንድ ባረከላቸው።\n\n36 ፴፮ እነሆ ጌታ ሰዎች መኖር እንዲችሉባት ምድርን ፈጠረ፤ እናም ልጆቹ የእነርሱ ያደርጓት ዘንድ ፈጠራቸው።\n\n37 ፴፯ እናም ፃድቃን የሆኑትን ሀገሮች ያስነሳል፤ እናም ኃጢኣተኞች የሚኖሩባትን ሀገር አጠፋ።\n\n38 ፴፰ እናም ፃድቃንን በጣም አስፈላጊ ወደሆነው ምድር መራ፤ እናም ኃጢአተኞችን አጠፋቸው፣ እንዲሁም እነርሱ ባደረጓቸው ነገሮች ምድሪቱን ረገማት።\n\n39 ፴፱ በላይ በሰማይ ይገዛል፣ ምክንያቱም ሰማይ ዙፋኑ ነው፣ እናም ይህቺ ምድር መርገጫው ናት።\n\n40 ፵ እናም አምላካቸው አድርገው የሚቀበሉትን ይወዳቸዋል። እነሆ እርሱ አባቶቻችንን ወደዳቸው፣ እናም ከእነርሱ ጋር ቃል ኪዳን ገብቷል፣ አዎን፣ ለአብርሃም፣ ለይስሀቅ፣ እና ለያዕቆብ እንኳን፤ እናም የገባቸውን ቃልኪዳኖች አስታወሰ፤ ስለዚህ እነርሱን ከግብፅ ምድር አወጣቸው።\n\n41 ፵፩ እናም ልክ እንደ እናንተ ልባቸውን ስላጠጠሩ፤ በምድረበዳ ውስጥ በበትሩ ቀጣቸው፤ እናም በክፋታቸው ምክንያት ጌታ ቀጣቸው። የሚበሩ መርዛምን እባብ በመካከላቸው ላከ፤ እናም ከተነደፉ በኋላም ይድኑ ዘንድ መንገዱን አዘጋጀ፤ እናም ማድረግ ያለባቸው ነገር መመልከት ብቻ ነበር፤ እናም በድርጊቱ ቀላልነት የተነሳ ብዙዎች የጠፉ ነበሩ።\n\n42 ፵፪ እናም እነርሱ በተለያዩ ጊዜያት ልባቸውን አጠጠሩ፣ እናም በሙሴ ላይ እንዲሁም ደግሞ በእግዚአብሔር ላይ ክፉን ተናገሩ፤ ሆኖም ወደር በሌለው በእርሱ ኃይል ወደቃልኪዳኑ ምድር እንደተመሩ እናንተ ታውቃላችሁ።\n\n43 ፵፫ እናም አሁን ከእነዚህ ሁሉ ነገሮች በኋላ ክፉ የሆኑበት ጊዜ መጣ፣ አዎን፣ እስኪጠወልጉም ድረስ፤ እናም እንደማስበው በዚህ ቀን ሊጠፉ የተቃረቡ ናቸው፣ ጥቂቶች በምርኮ ከሚወሰዱ በስተቀር እነርሱ የሚጠፉበት ቀን በእርግጥ እንደሚመጣ አውቃለሁ።\n\n44 ፵፬ ስለዚህ ጌታ አባቴን ወደ ምድረበዳው መሄድ እንዳለበት አዘዘው፤ እናም አይሁዶች ሊገድሉት ሞከሩ፤ አዎን እናንተም ደግሞ ልትገድሉት ሞከራችሁ፤ ስለዚህ እናንተ ህይወቱን ለማጥፋት ፈለጋችሁ፣ ስለሆነም እናንተ በልባችሁ ገዳዮች ናችሁ፣ እናም ልክ እንደ እነርሱ ናችሁ።\n\n45 ፵፭ እናንተ ክፉን ለማድረግ ፈጣን፣ ግን ጌታ አምላካችሁን ለማስታወስ የምትዘገዩ ናችሁ። መልአክን አይታችኋል፣ እናም ተናግሯችኋል፤ አዎን ድምፁንም በየጊዜው ሰምታችኋል፤ እናም በትንሽ ለስላሳ ድምፅ ተናግሯችኋል፣ ነገር ግን እናንተ ደንዝዛችኋል፣ ስለዚህ ቃሉ ሊሰማችሁ አልቻለም፤ ስለዚህ እርሱ ሲናገራችሁ ድምፁ ልክ መሬትን እንደምትሰነጠቅ አይነት እንድትናወጥ እንዳደረጋት ነጎድጓድ ነበር።\n\n46 ፵፮ እናም ደግሞ ጌታ ኃያል በሆነው ቃሉ ኃይል መሬት ከእንግዲህ ወዲህ እንዳትኖር ማድረግ እንደሚችል ታውቃላችሁ፤ አዎን እናም በቃሉ ጠማማውን ማቃናት እንደሚችል ታውቃላችሁ፣ እናም የተቃናው ቦታ ይሰበራል። አቤቱ፣ ለምን እናንተ በልባችሁ ደንዳኖች ትሆናላችሁ?\n\n47 ፵፯ እነሆ በእናንተ ምክንያት ነፍሴ ተጨነቀች፣ እንዲሁም ልቤ ቆስሏል፤ ለዘለዓለም እናንተ እንዳትጣሉ እፈራለሁ። እነሆ በእግዚአብሔር መንፈስ በመሞላቴ ሰውነቴም ጥንካሬ የለውም።\n\n48 ፵፰ እናም አሁን እንዲህ ሆነ እነዚህን ቃላት ስናገር እነርሱ በእኔ ተቆጥተው ነበር፣ እና ወደባህር ጥልቅ ሊወረውሩኝ ፈለጉ፤ እናም ሊይዙኝ ወደእኔ ሲመጡ እንዲህ በማለት ተናገርኳቸው—ሁሉን በሚገዛው በእግዚአብሔር ስም እንዳትነኩኝ አዛችኋለሁ፣ ስጋዬ እስከሚበላ ድረስ በእግዚአብሔር ኃይል ተሞልቻለሁና፤ እና ማንኛውም እጁን በላዬ ላይ ያደረገ እንደደረቀ ሸንበቆ ይኮማተራል፣ እንዲሁም በእግዚአብሔር ኃይል ፊት እንደከንቱ ነገር ይሆናል፣ እግዚአብሔር ይቀጣዋልና።\n\n49 ፵፱ እናም እንዲህ ሆነ እኔ ኔፊ፣ በአባታቸው ላይ ከእንግዲህ ማጉረምረም እንደሌለባቸው፣ ከእኔ ጋር ለመስራት መቃወም እንደሌለባቸው ተናገርኳቸው፤ ምክንያቱም እግዚአብሔር መርከብ እንድሰራ አዞኛልና።\n\n50 ፶ እናም እንዲህ አልኳቸው—እግዚአብሔር ሁሉንም ነገሮች እንድሰራ ካዘዘኝ፣ መስራት እችላለሁ። እርሱ ይህንን ውሃ ወደ ምድር ተለወጥ እንድለው ካዘዘኝ ውሃውም ምድር ይሆናል፤ እናም ይህንንም ካልኩት እንዳዘዝኩት ይሆናል።\n\n51 ፶፩ እናም አሁን ጌታ ይህን ያህል ታላቅ ኃይል ካለው፣ እንዲሁም በሰዎች ልጆች መካከል ብዙ ተዓምራትን ካደረገ፣ እኔም መርከቡን መስራት እንድችል ማስተማር እንዴት አይቻለውም?\n\n52 ፶፪ እናም እንዲህ ሆነ እኔ ኔፊ ለወንድሞቼ ብዙ ነገሮችን ስለተናገርኳቸው ዝም አሉ፣ እናም ከእኔ ጋር መከራከር አልቻሉም፤ ለብዙ ቀናትም እጃቸውን በእኔ ላይ መጫንም ሆነ በጣቶቻቸው ሊነኩኝ አልደፈሩም። አሁን፣ የእግዚአብሔር መንፈስ እጅግ ኃይለኛ ስለነበረ፣ ይህን ለማድረግ ያልደፈሩትም፣ በእኔ ፊት እንዳይኮማተሩ ፈርተው ነው፤ እናም እንደዚህም በእነርሱ ላይ ተፅዕኖ ነበረው።\n\n53 ፶፫ እናም እንዲህ ሆነ፣ ጌታ እንዲህ አለኝ—በወንድሞችህ ላይ እንደገና እጅህን ዘርጋ እናም እነርሱ በአንተ ፊት አይኮማተሩም፣ ነገር ግን አንቀጠቅጣቸዋለሁ፣ እናም ይህንን የማደርገው አለ ጌታ፣ እኔ እግዚአብሔር መሆኔን ያውቁ ዘንድ ነው።\n\n54 ፶፬ እናም እንዲህ ሆነ፣ በወንድሞቼ ላይ እጄን ዘረጋሁ፣ እናም እነርሱ አልተኮማተሩም ነበር፤ ነገር ግን ጌታ ልክ እንደተናገረው አንቀጠቀጣቸው።\n\n55 ፶፭ እናም ከዚያ ጌታ ከአንተ ጋር መሆኑን በእርግጥ እናውቃለን፣ የጌታ ኃይልም እኛን እንዳንቀጠቀጠን እናውቃለንና አሉ። እናም በፊቴ ወደቁ፣ እና እኔን ለማምለክ ሞክሩ፣ ነገር ግን እኔን እንዲያመልኩ አልፈቀድኩላቸውም፣ እንዲህም አልኩ—እኔ ወንድማችሁ ነኝ፣ አዎን፣ ታናሽ ወንድማችሁ፤ ስለዚህ ጌታ አምላካችሁን አምልኩ፣ እናም አባትና እናታችሁን አክብሩ፣ ጌታ አምላካችሁ በሚሰጣችሁ ምድር እድሜያችሁ እንዲረዝም።\n\n", "1-ne 18": "[center][font_size=26]ምዕራፍ ፲፰[/font_size][/center]\n\n[i]መርከቡ ተጠናቀቀ—የያዕቆብና የዮሴፍ መወለድ ተጠቀሰ—ህዝቡም ወደ ቃልኪዳኑ ምድር ተጓዙ—የእስማኤል ወንዶች ልጆችና ሚስቶቻቸው በፈንጠዚያውና በአመፃው ተቀላቀሉ—ኔፊ ታሰረ፣ እናም መርከቡ በኃይለኛ አውሎ ነፋስ ወደኋላ ተነዳች—ኔፊ ተፈታ፣ እናም በእርሱ ፀሎት ማዕበሉ ቆመ—ህዝቡም ወደ ቃልኪዳኑ ምድር ደረሱ። ከ፭፻፺፩–፭፻፹፱ ም.ዓ. ገደማ።[/i]\n\n1 ፩ እናም እንዲህ ሆነ እነርሱ ጌታን አመለኩና ከእኔ ጋር ሄዱ፤ እና ልዩ አይነት አሰራር ባለው እንጨት ስራ ሰራን። ጌታም የመርከቡን እንጨቶች እንዴት መስራት እንዳለብኝ በየጊዜው ያሳየኝ ነበር።\n\n2 ፪ አሁን እኔ ኔፊ ይህንን እንጨት የቀረፅኩት ከሰው በተማርኩት መልኩ አልነበረም፣ መርከቡንም ቢሆን የሰራሁት በሰዎች መንገድ አልነበረም፤ ነገር ግን ጌታ ለእኔ ባሳየኝ መንገድ ነበር የሰራሁት፤ ስለዚህ ይህም በሰዎች መንገድ የተመሰረተ አልነበረም።\n\n3 ፫ እና እኔ ኔፊ ወደተራራው ሁልጊዜ እሄድ ነበር፣ እና እኔ ሁልጊዜ ወደጌታ እፀልይ ነበር፤ ስለዚህ ጌታ ለእኔ ታላቅ ነገሮችን አሳየኝ።\n\n4 ፬ እናም እንዲህ ሆነ የጌታን መመሪያ በመከተል መርከቡን ከጨረስኩ በኋላ ወንድሞቼ ጥሩ እንደሆነና አሰራሩም እጅግ ረቂቅ እንደሆነ ተመለከቱ፤ ስለዚህ እንደገና ራሳቸውን በጌታ ፊት ዝቅ አደረጉ።\n\n5 ፭ እናም እንዲህ ሆነ፣ ተነስተን ወደ መርከቡ እንድንወርድ፣ የጌታ ድምፅ ወደአባቴ መጣ።\n\n6 ፮ እናም እንዲህ ሆነ በማግስቱ ከምድረበዳ ብዙ ፍሬዎችን፣ ስጋን፣ በቂ ማር፣ ጌታ እንደአዘዘን ስንቅና ሁሉን ነገሮች ካዘጋጀን በኋላ ከሁሉም ጭነታችንና ዘሮቻችን እናም ከእኛ ጋር ያመጣናቸውን ነገሮች በሙሉ ይዘን፣ እያንዳንዱ እንደ እድሜው ወደመርከቡ ወረድን፣ ስለዚህ ሁላችንም ከሚስቶቻችንና ከልጆቻችን ጋር ወደመርከቡ ወረድን።\n\n7 ፯ እና አሁን አባቴ ሁለት ልጆች በምድረበዳ ወልዷል፤ ታላቁ ያዕቆብ፣ ታናሹ ዮሴፍ ይባሉ ነበር።\n\n8 ፰ እናም እንዲህ ሆነ ሁላችንም የታዘዝነውን ከያዝንና ስንቃችንን ይዘን ወደመርከቡ ውስጥ ከወረድን በኋላ በባህሩ ጉዞን ጀመርን፣ እናም በነፋሱ ፊት ወደ ቃልኪዳኑ ምድር ተገፋን።\n\n9 ፱ እናም ለብዙ ቀናት በነፋሱ ከተመራን በኋላ፣ እነሆ ወንድሞቼ እና የእስማኤል ልጆች እናም ሚስቶቻቸው መደሰት፣ መጨፈርና መዝፈን እንዲሁም ብዙ መጥፎ ነገር መናገር ጀመሩ፣ አዎን፣ በምን ኃይል ወደዚያ ቦታ እንደመጡ እንኳን ረሱት፤ አዎን ክፋታቸውም እጅግ ታላቅ ሆነ።\n\n10 ፲ እናም እኔ ኔፊ በኃጢኣታችን ምክንያት ጌታ እንዳይቆጣንና እንዳይቀጣን በባህርም ጥልቅ ውስጥ እንዳንሰምጥ እጅግ መፍራት ጀመርኩ፤ ስለዚህ እኔ ኔፊ በጥሞና እናገራቸው ጀመርኩ፤ ነገር ግን እነሆ እነርሱ በእኔ ተቆጡ፣ እንዲህም አሉ—ታናሽ ወንድማችን በእኛ ላይ መሪ እንዲሆን አንፈቅድም።\n\n11 ፲፩ እናም እንዲህ ሆነ ላማንና ልሙኤል ወስደው በገመድ አሰሩኝ፣ በጣም አጎሳቆሉኝ፤ ይሁን እንጂ ስለኃጥአን የተናገረው ቃል በሙሉ ይፈፀም ዘንድ ኃይሉን ሊያሳይ ስለፈለገ ጌታ ይህን ፈቀደ።\n\n12 ፲፪ እናም እንዲህ ሆነ መነቃነቅ እስኪያቅተኝ ካሰሩኝ በኋላ በጌታ የተዘጋጀው አቅጣጫ ጠቋሚ መስራቱን አቆመ።\n\n13 ፲፫ ስለዚህ መርከቧንም ወዴት መምራት እንዳለባቸው አላወቁም፣ በዚህም ምክንያት ታላቅ ማዕበል አዎን ታላቅና አስፈሪ አውሎ ንፋስ ተነሳ፣ እናም ለሶስት ቀናት ያህል ወደ ኋላ ተነዳን፣ እናም በባህር ውስጥ እንዳይሰምጡ መፍራት ጀመሩ፤ ይሁን እንጂ እኔን አልፈቱኝም።\n\n14 ፲፬ እናም ወደ ኋላ ስንነዳ በነበርንበት በአራተኛው ቀን ማዕበሉ እጅግ በረታ።\n\n15 ፲፭ እናም እንዲህ ሆነ ወደ ባህሩ ጥልቅ ልንሰጥም ነበር። እናም ለአራት ቀን በባህሩ ላይ ወደ ኋላ ከተነዳን በኋላ ወንድሞቼ የጌታ ፍርድ በእነርሱ ላይ መሆኑንና ከኃጢኣታቸው ንስሀ ካልገቡ በስተቀር እንደሚጠፉ መገንዘብ ጀመሩ፤ ስለዚህ ወደ እኔ መጡና የታሰርኩበትን ከክንዶቼ ላይ ፈቱ፣ እነርሱም አብጠው ነበር፤ እናም ደግሞ ቁርጭምጭሚቶቼም እጅግ አብጠው ነበር፣ ሁለቱም እጅግ ቆስለው ነበር።\n\n16 ፲፮ ይሁን እንጂ ወደ አምላኬ ተመለከትኩ፣ እናም ቀኑን ሙሉ እርሱን አመሰገንኩ፤ እናም በመከራዬ የተነሳ በጌታ ላይ አላጉረመረምኩም።\n\n17 ፲፯ አሁን አባቴ ሌሂ እነርሱን እናም ደግሞ የእስማኤልን ወንድ ልጆች ብዙ ነገሮች ተናገሯቸው ነበር፤ ነገር ግን እነሆ ስለእኔ የሚናገርን ማንንም ሰው በብዙ ማስፈራሪያ ተናግረው ነበር፤ እና ወላጆቼ በእርጅና በመያዝና በልጆቻቸው ምክንያት በሀዘን በብርቱ ስለተሰቃዩ ደካማ ሆኑ፣ አዎን አልጋቸው ላይም በበሽታ ወደቁ።\n\n18 ፲፰ በሀዘናቸው ብዛትና በወንድሞቼ ኃጢያት የተነሳ ከዚህ ህይወት ወደሚወሰዱበትና አምላካቸውን ወደሚገናኙበት ደርሰው ነበር፣ አዎን ያረጀ ሰውነታቸውም በአፈር ውስጥ ሊወድቁ እየደረሱ ነበሩ፤ አዎን በሀዘን ወደ ውኃማው መቃብር የሚጣሉበት ጊዜ እየቀረበ ነበር።\n\n19 ፲፱ እናም ያዕቆብና ዮሴፍ ልጆች እንደመሆናቸው ብዙ እንክብካቤ ይፈልጉ ስለነበር፣ በእናታቸው ስቃይ ምክንያት አዝነው ነበር፤ ደግሞም የባለቤቴና የልጆቼ እንባና ፀሎት ይፈቱኝ ዘንድ የወንድሞቼን ልብ አላራራም።\n\n20 ፳ እና በጥፋት ካስፈራራቸው የእግዚአብሔር ኃይል በስተቀር ልባቸውን የሚያራራ ምንም ነገር አልነበረም፤ ስለዚህ በባህሩ ጥልቅ ሊዋጡ እንደሆነ ባዩ ጊዜ ለሰሩት ስራ ንስሀ ገቡ፣ በዚህም ምክንያት እኔን ፈቱኝ።\n\n21 ፳፩ እናም እንዲህ ሆነ እኔን ከፈቱኝ በኋላ አቅጣጫ ጠቋሚውን ወሰድኩት፣ እንደፈለኩትም ሰራ። እናም እንዲህ ሆነ እኔ ለጌታ ፀለይኩ፤ ከፀለይኩም በኋላ ነፋሱም፣ ማዕበሉም ቆመ፣ ታላቅ ፀጥታም ሆነ።\n\n22 ፳፪ እናም እንዲህ ሆነ እኔ ኔፊ መርከቡን መራሁ፣ እንደገናም ወደቃልኪዳኑ ምድር ተጓዝን።\n\n23 ፳፫ እናም እንዲህ ሆነ ለብዙ ቀናት ከተጓዝን በኋላ፣ በቃልኪዳኑ ምድር ደረስን፤ እናም በምድሩ ላይ ሄድንና፣ ድንኳኖቻችንን ተከልን፤ የቃልኪዳኑ ምድር ብለንም ጠራነው።\n\n24 ፳፬ እናም እንዲህ ሆነ መሬቱን ማረስ ጀመርን፣ ዘሮችንም መዝራት ጀመርን፤ አዎን ከኢየሩሳሌም ያመጣናቸውን ዘሮች በሙሉ ዘራናቸው። እናም እንዲህ ሆነ ዘሮቹ እጅግ አደጉ፤ ስለዚህ በብዙ ተባረክን።\n\n25 ፳፭ እናም እንዲህ ሆነ በቃል ኪዳን ምድር ውስጥ በምድረበዳው በተጓዝን ጊዜ ሁሉም አይነት እንስሳት ላም፣ በሬ፣ እና አህያና ፈረስ፣ እናም ፍየልና የዱር ፍየል፣ እንዲሁም ሁሉም አይነት ለሰው ጥቅም የሚውሉ የዱር እንስሳት በጫካው ውስጥ እንደነበሩ አገኘን። እንዲሁም ሁሉም አይነት የወርቅ፣ የብርና፣ የመዳብ የብረት አፈር አገኘን።\n\n", "1-ne 19": "[center][font_size=26]ምዕራፍ ፲፱[/font_size][/center]\n\n[i]ኔፊ ሰሌዳዎችን ከብረት አፈር ሠርቶ የህዝቡን ታሪክ መዘገበ—የእስራኤል አምላክ ሌሂ ኢየሩሳሌምን ከለቀቀበት ከስድስት መቶ ዓመት በኋላ ይመጣል—ስለእርሱ መከራና ስቅለት ኔፊ ተናገረ—አይሁዶች ይጠላሉ፣ እናም ወደጌታ እስከሚመለሱ እስከ ኋለኞቹ ቀናት ድረስ ይበተናሉ። ከ፭፻፹፰–፭፻፸ ም.ዓ. ገደማ።[/i]\n\n1 ፩ እናም እንዲህ ሆነ ጌታ አዘዘኝ፣ ስለዚህ የህዝቤን ታሪክ እፅፍባቸው ዘንድ ሰሌዳዎችን ከብረት አፈር ሰራሁ። እናም በሰሌዳዎቹ ላይ የአባቴን ታሪክ፣ ደግሞም የምድረበዳ ጉዞአችንንና የአባቴን ትንቢቶች ፃፍኩባቸው፤ ደግሞም ብዙዎቹን የእኔን ትንቢቶች ፃፍኩባቸው።\n\n2 ፪ እናም እነርሱንም በሰራሁ ጊዜ እነዚህን ሰሌዳዎች እንድሰራ ከጌታ እንደምታዘዝ አላወቅሁም ነበር፤ ስለዚህ የአባቴን ታሪክና የአባቶቹን የትውልድ ሐረግ፣ እናም በምድረበዳ የነበሩትን አብዛኞች ገጠመኞቻችን የተፃፉት በእነዚያ እኔ ባልኳቸው የመጀመሪያ ሰሌዳዎች ላይ ነው፤ ስለዚህ እኔ እነዚህን ሰሌዳዎች ከመስራቴ በፊት የተከሰቱት ነገሮች በይበልጥም በመጀመሪያዎቹ ሰሌዳዎች በእውነትም ተጠቅሰዋል።\n\n3 ፫ እናም እነዚህን ሰሌዳዎች በትዕዛዝ ከሰራሁ በኋላ፣ እኔ ኔፊ፣ አገልግሎትና ትንቢቶችን ግልፅና አስፈላጊ የሆኑትን ክፍሎች፣ በእነዚህ ሰሌዳዎች ላይ እንድፅፍ ትዕዛዝ ተቀበልኩ፤ እና የሚፃፉት ነገሮች ይህችን ምድር ለሚይዙት ህዝቦቼ መመሪያ ይሆኑ ዘንድ፣ ደግሞም እኔ ለማላውቀው፣ ጌታ ለሚያውቀው፣ ለመልካም ዓላማው ይሆኑ ዘንድ ይጠበቃሉ።\n\n4 ፬ ስለዚህ እኔ ኔፊ፣ በሌሎች ሰሌዳዎች ላይ የህዝቦቼን ጦርነት፣ ፀብ፣ እና ጥፋትን ታሪክ፣ ወይም የተዘረዘረ ታሪክ መዘገብኩ። እናም ይህን አደረኩ፣ ህዝቤንም እኔ ስሄድ ምን ማድረግ እንዳለባቸውና፣ ከጌታ ተጨማሪ ትዕዛዝ እስከሚመጣ ድረስ፣ እነዚህ ሰሌዳዎች ከአንዱ ትውልድ ወደሌላው ወይም ከአንዱ ነቢይ ወደሌላው መተላለፍ እንደሚገባቸው አዘዝኩኝ።\n\n5 ፭ እነዚህን ሰሌዳዎች እንዴት እንደሰራሁ ከዚህ በኋላ ይነገራል፣ እናም እነሆ እንደተናገርኩት እቀጥላለሁ፤ ይህንንም የማደርገው እጅግ የተቀደሱትን ነገሮች ህዝቦቼ ያውቁት ዘንድ እንዲጠብቁ ነው።\n\n6 ፮ ይሁን እንጂ ቅዱስ ናቸው ብዬ የማስባቸውን ካልሆነ በስተቀር ምንም ነገር በሰሌዳዎቹ ላይ አልፅፍም። እና አሁን ስህተት ብሰራ፣ የጥንቶቹም ቢሆኑ ስህተት ሰርተዋል፤ በሌሎች ሰዎች ስህተት ግን ራሴን አላመካኝም፣ ነገር ግን በስጋ መሰረት በውስጤ ባለው ደካማነት ራሴ አመካኛለሁ።\n\n7 ፯ አንዳንድ ሰዎች ለስጋም፣ ለነፍስም ታላቅ ዋጋ አለው ብለው የሚያስቡትን ነገሮች ሌሎች ይንቁታል፣ በእግራቸውም ይረግጡታል። አዎን የእስራኤልንም አምላክ እንኳን ሰዎች በእግራቸው ይረግጡታል፤ በእግራቸው ይረግጡታል እላለሁ ነገር ግን በሌላ አባባል እናገረዋለሁ—ንቀውታል፣ እናም የምክሩን ድምፅ አላዳመጡም።\n\n8 ፰ እናም እነሆ እንደመልአኩ ቃላት፣ አባቴ ኢየሩሳሌምን ከለቀቀበት ከስድስት መቶ ዓመታት በኋላ፣ እርሱ ይመጣል።\n\n9 ፱ እናም በኃጢኣታቸው ምክንያት ዓለም ሁሉ ዋጋ እንደሌለው ነገር ይፈርዱበታል፤ ስለዚህ ይገርፉታል፣ እርሱም ይህን ይቀበላል፤ እናም ይመቱታል፣ እርሱም ይህን ይቀበላል። አዎን ይተፉበታል፣ እና በቸርነቱና ለሰው ልጆች ባለው ፅናት ምክንያት ይህንንም ይቀበለዋል።\n\n10 ፲ እናም ከግብፅ ከባርነት የወጡትና ደግሞም በምድረበዳ ውስጥ በእርሱ የተጠበቁት አባቶቻችን አምላክ፣ አዎን የአብርሃም አምላክ፣ የይስሀቅም፣ እና የያዕቆብ አምላክ እንደዜኖቅ ቃላት መሰረት እንዲሰቀል፣ እና እንደ ኔዩም ቃላት መሰረት እንዲሰዋና፣ በባህር ደሴቶች ለሚኖሩ በተለይም ለእስራኤል ቤት የሞቱ ምልክት ስለሚሰጠው የሶስት ቀን ጨለማ እንደተናገረው እንደ ዜኖስ ቃል በመቃብር እንዲቀበር፣ በመልአኩ ቃላት መሰረት፣ እራሱን እንደሰው በኃጢኣተኞች እጅ አሳልፎ ይሰጣል።\n\n11 ፲፩ ነቢዩ እንዲህ ተናገረ—ጌታ እግዚአብሔር በዚያ ቀን የእስራኤልን ቤት ሁሉ አንዳንዶቹን በቅንነታቸው የተነሳ፣ ለታላቅ ደስታቸው፣ ለደህንነታቸው በድምፁ፣ ሌሎቹን በነጎድጓድና በወጀብ ኃይሉ መብረቅ፣ በማዕበል በእሳትና በጭስና፣ በጨለማ ጭጋግ፣ እንዲሁም ምድርን በመክፈትና በሚነሱት ተራሮች ይጎበኛቸዋል።\n\n12 ፲፪ እናም ነቢዩ ዜኖስ እነዚህ ነገሮች ሁሉ መሆን አለባቸው ብሏል። የምድርም ዓለቶች መከፈል አለባቸው፤ እና በምድር ሁከት ምክንያት፣ በባህር ደሴቶች የሚገኙት ንጉሶች እንዲህ እንዲጮሁ በእግዚአብሔር መንፈስ ተፅዕኖ ይሰማቸዋል፣ የፍጥረት አምላክ ይሰቃያል ይላሉ።\n\n13 ፲፫ እናም ነቢዩ፣ በኢየሩሳሌም ስላሉት እንዲህ ይላል፥ የእስራኤልን አምላክ ስለሰቀሉና፣ ምልክቶቹን፣ ድንቆቹን በማስወገድና፣ የእስራኤልን አምላክ ክብርና ኃይል በመቃወም ልቦቻቸው ስለሳቱ፣ በሁሉም ህዝቦች ይሰቃያሉ።\n\n14 ፲፬ እናም ልባቸው ስለሳቱና፣ የእስራኤልን ቅዱስ ስለናቁ በስጋ ይንከራተታሉ፣ እናም ይጠፋሉ፣ እናም የሚፏጭባቸውና የተራቁም ይሆናሉ፣ በሁሉም ሀገሮች የተጠሉም ይሆናሉ ይላል ነቢዩ።\n\n15 ፲፭ ይሁን እንጂ በእስራኤሉ ቅዱስ ላይ ልባቸውን የማይስቱበት ቀን ሲመጣ፣ ያኔም ከአባታቸው ጋር የገባውን ቃል ኪዳን ያስታውሳሉ፣ ይላል ነቢዩ።\n\n16 ፲፮ አዎን በዚያን ጊዜ የባህር ደሴቶችንም ያስታውሳል፤ በነቢዩ ዜኖስ ቃል መሰረት፣ አዎን የእስራኤልንም ቤት በሙሉ ከአራቱም የምድር ማዕዘናት እሰበስባቸዋለሁ አለ ጌታ።\n\n17 ፲፯ አዎን እናም ምድር በሙሉ የጌታን መድኃኒት ያያሉ፣ አለ ነቢዩ፤ እያንዳንዱ ሀገር፣ ነገድ፣ ቋንቋና ህዝብም ይባረካል።\n\n18 ፲፰ እናም እኔ ኔፊ እነዚህን ነገሮች ለህዝቤ የፃፍኩት ምናልባት ጌታ መድኃኒታቸውን እንዲያስታውሱ ለማስረዳት ነው።\n\n19 ፲፱ ስለዚህ እነዚህን ነገሮች ያገኟቸው እንደሆነ ለሁሉም ለእስራኤል ቤት እናገራለሁ።\n\n20 ፳ እነሆ በኢየሩሳሌም ለሚኖሩት መገጣጠሚያዬ እስከሚደክም ድረስ የሚያስጨንቀኝ የመንፈስ ስራ አለኝ፤ እነሆ ጌታ እንደጥንት ነቢያት ስለእነርሱ በማሳየት መሀሪ ባይሆንልኝ ኖሮ እኔም ደግሞ በጠፋሁ ነበር።\n\n21 ፳፩ እናም እርሱ በእርግጥ ለጥንት ነቢያት ስለእነርሱ ገልጦላቸዋል፤ ደግሞም ለብዙዎች ስለእኛ አሳይቷቸዋል፣ ስለዚህ እኛም ደግሞ በነሀስ ሰሌዳዎች ላይ ተፅፈዋልና ልናውቃቸው ያስፈልገናል።\n\n22 ፳፪ አሁን እንዲህ ሆነ፣ እኔ ኔፊ ለወንድሞቼ እነዚህን ነገሮች አስተማርኳቸው፤ እና እንዲህ ሆነ ጌታ በጥንት ሰዎች መካከል በሌሎች ምድር ውስጥ ያደረጋቸውን ነገሮች በተመለከተ ያውቁ ዘንድ በነሀስ ሰሌዳዎች ላይ የተቀረፁትን ብዙ ነገሮች አነበብኩላቸው።\n\n23 ፳፫ እናም በሙሴ መፅሐፍት ላይ ከተፃፉት ብዙ ነገሮችን አነበብኩላቸው፤ ነገር ግን በይበልጥ ስለጌታ ስለመድኃኒታቸው እንዲያምኑ አስረዳቸው ዘንድ በነቢዩ ኢሳይያስ የተፃፉትን አነበብኩላቸው፤ እነሆ ለእኛ ጥቅምና ትምህርት ይሆኑ ዘንድ ሁሉንም ጥቅሶች ከእኛ ጋር አመሳሰልኩ።\n\n24 ፳፬ ስለዚህ ለእነርሱ እንዲህ ስል ተናገርኩ—እናንተ የተገነጠላችሁ ቅርንጫፎች የሆናችሁ የእስራኤል ቤት ቅሪቶች የተፃፉትን የነቢዩን ቃል አድምጡ፤ እናንተም ተገንጥላችሁ እንደመጣችሁባቸው ወንድሞቻችሁ አይነት ተስፋ ይኖራችሁ ዘንድ ለመላው ለእስራኤል ቤት የተፃፉትን የነቢዩን ቃል አድምጡ፣ ከእናንተም ጋር አመሳስሏቸው፤ እንደዚህም ነቢያት ፅፈዋልና።\n\n", "1-ne 20": "[center][font_size=26]ምዕራፍ ፳[/font_size][/center]\n\n[i]ጌታ ዓላማውን ለእስራኤል ገለጠ—እስራኤልም በመከራ እቶን ተመረጠች፣ እናም ከባቢሎን ትወጣለች—ኢሳይያስ ፵፰ን አነጻፅሩ። ከ፭፻፹፰–፭፻፸ ም.ዓ. ገደማ።[/i]\n\n1 ፩ እናንተ በእስራኤል ስም የተጠራችሁ እናንተ ከይሁዳ ውኃ ይሁን ከጥምቀት ውኃ የወጣችሁ፣ በጌታ ስም የምትምሉ፣ በእውነት ሳይሆን፣ በፅድቅ ሳይሆን የእስራኤልን አምላክ የምትጠሩ የያዕቆብ ቤት ሆይ ይህን ስሙ እናም አድምጡ።\n\n2 ፪ ይሁን እንጂ በቅድስት ከተማ ስም እራሳቸውን ይጠራሉ፣ ነገር ግን የሰራዊት ጌታ በሆነው በእስራኤል አምላክ ላይ አይደገፉም፤ አዎን፣ የሰራዊት ጌታ የእርሱ ስም ነው።\n\n3 ፫ እነሆ የቀድሞውን ነገሮች ከጥንት ጀምሮ ተናግሬአለሁ፤ ከአፌም ወጥተዋል፣ አሳይቼአቸዋለሁ። በድንገትም አሳየኋቸው።\n\n4 ፬ እናም ይህንን ያደረግሁት አንተ እልከኛ፣ አንገትህም የብረት ጅማት፣ ግንባርህም ናስ እንደሆነ ስለማውቅ ነው፤\n\n5 ፭ እናም ጣኦቴ ይህን አድርጓል፣ የተቀረፀው ምስሌ፣ ቀልጦ የተሰራው ምስሌ እነዚህን አዘዘኝ እንዳትል ፈርቼ አስቀድሜ ነግሬህ ነበር፤ ሳይሆንም አስተምሬህ ነበር።\n\n6 ፮ ይህን ሁሉ ተመልክተሀልና ሰምተሀል፤ እናም አንተ አትናገራቸውምን? አዲስ ነገሮች፣ እንዲሁም የተደበቁትንም ነገሮች፣ ከዚህ ጀምሮ አሳይቼህ ነበር፣ እና አንተ አላወቅሀቸውም።\n\n7 ፯ እነርሱም አሁን እንጂ ከጥንት ጀምሮ አልተፈጠሩም፣ አንተም እነሆ፥ አውቄአቸዋለሁ እንዳትል ስለእነዚህ ከመስማትህ በፊት ለአንተ ተገልጠውልህ ነበር።\n\n8 ፰ አዎን እናም አልሰማህም፣ አዎን አላወቅህም፤ አዎን ጆሮህም በዚያን ጊዜ አልተከፈተም፣ ምክንያቱም አንተ ፈፅሞ ወንጀለኛ እንደሆንክ ከማህፀንም ጀምሮ ህግን ተላላፊ ተብለህ እንደተጠራህ አውቃለሁና።\n\n9 ፱ ይሁን እንጂ ስለስሜ ቁጣዬን አዘገያለሁ፣ ስለምስጋናዬም ስል እንዳላጠፋህ ዘንድ እለይሃለሁ።\n\n10 ፲ ምክንያቱም እነሆ አንጥሬሀለሁ፣ በመከራም እቶን መርጬሀለሁ።\n\n11 ፲፩ ስለእኔ አዎን ስለራሴ ይህን አደርገዋለሁ፣ ምክንያቱም ስሜ እንዲነቀፍ አልፈቅድም፣ እናም ክብሬንም ለሌላ አልሰጥም።\n\n12 ፲፪ ያዕቆብ ሆይ፣ የጠራሁህም እስራኤል ሆይ ስሙኝ፣ ምክንያቱም እኔ ነኝና፤ እኔ የፊተኛው እናም ደግሞ እኔ መጨረሻው ነኝ።\n\n13 ፲፫ እጄም ደግሞ የምድርን መሰረት መስርታለች፣ ቀኝ እጄም ሰማያትን ዘርግታለች። ጠራኋቸው እናም በአንድ ላይ ቆሙ።\n\n14 ፲፬ እናንተ ሁሉ በአንድ ላይ ተሰብስባችሁ አድምጡ፤ ከእነርሱ እነዚህን ነገሮች ያወጀላቸው ማን ነው? ጌታ እርሱንም ወድዶታል፤ አዎን እርሱም በእነርሱ የተናገረውን ቃል ይፈፅማል፣ እርሱም እንደሚያስደስተው በባቢሎን ላይ ያደርጋል፣ ክንዱም በከለዳውያን ላይ ይሆናል።\n\n15 ፲፭ ደግሞም ጌታ እንዲህ ይላል፤ እኔ ጌታ አዎን እኔ ተናገርኩ፤ አዎን እርሱን እንዲያውጅ ጠራሁት፣ አምጥቼውማለሁ፣ መንገዱንም ቀና ያደርጋል።\n\n16 ፲፮ ወደ እኔ ቅረቡ፣ እኔ በስውር አልተናገርኩም፤ ከጥንት ጀምሮ፣ ከታወጀበት ጊዜ አንስቶ እኔ ተናገርኩ፣ እናም ጌታ እግዚአብሔርና መንፈሱ ልከውኛል።\n\n17 ፲፯ እናም መዳኒትህ፣ የእስራኤል ቅዱስ ጌታ እንዲህ ይላል፤ የሚረባህን ነገር የማስተምርህ፣ በምትሄድበትም መንገድ የሚመራህ እኔ ጌታህ እግዚአብሔር ልኬዋለሁ።\n\n18 ፲፰ አቤቱ ትዕዛዛቴን ብትሰማ ኖሮ ሰላምህ እንደወንዝ፣ ፅድቅህም እንደባህር ሞገድ ይሆን ነበር።\n\n19 ፲፱ ዘርህም ደግሞ እንደ አሸዋ በሆነ ነበር፤ የሆድህም ትውልድ እንደባህር ጠጠር በሆነ ነበር፤ ስሙም ከፊቴ ባልጠፋ ወይም ባልፈረሰ ነበር።\n\n20 ፳ ከባቢሎን ውጡ፣ ከከለዳውያንም ኮብልሉ፣ በእልልታ ድምፅ ተናገሩ፣ ይህንም ተናገሩ እስከምድር ዳርቻ ድረስ አውሩ፤ ጌታ ባርያውን ያዕቆብን ታድጎታል በሉ።\n\n21 ፳፩ እናም አልተጠሙም ነበር፤ በበረሃ ውስጥ መራቸው፤ ውሃውንም ከዓለቱ ውስጥ አፈለቀላቸው፤ ዓለቱንም ደግሞ ሰነጠቀውና ውኃው ፈለቀ።\n\n22 ፳፪ እናም ይህንን ሁሉና፣ ደግሞ ታላቅ ነገር ቢያደርግም፣ ለክፉዎች ሰላም የላቸውም ይላል ጌታ።\n\n", "1-ne 21": "[center][font_size=26]ምዕራፍ ፳፩[/font_size][/center]\n\n[i]መሲሁ ለአህዛብ ብርሃን ይሆናል እንዲሁም እስረኞችን ያስለቅቃል—እስራኤልም በኋለኛው ቀናት በኃይል ትሰበሰባለች—ንጉሶችም የእነርሱ አሳዳጊ አባቶች ይሆናሉ። ኢሳይያስ ፵፱ን አነፃፀር። ከ፭፻፹፰–፭፻፸ ም.ዓ. ገደማ።[/i]\n\n1 ፩ እናም እንደገና፤ እናንተ የተገነጠላችሁና በህዝቦቼ እረኞች ኃጢያት የተነሳ ለቃችሁ እንድትወጡ የተደረጋችሁ የእስራኤል ቤት ሆይ ስሙ፤ አዎን እናንተ የተገነጠላችሁ ሁሉ፣ በስፋት የተበተናችሁ በሙሉ፣ ከእኔ ህዝቦች የሆንሽ የእስራኤል ቤት ሆይ። ደሴቶች ሆይ ስሙኝ፣ እናንተም በሩቅ ያላችሁ ህዝቦች አድምጡኝ፤ ጌታ ከማህፀን ጠርቶኛል፣ ከእናቴም ማህጸን ጀምሮ ስሜን አንስቶአል።\n\n2 ፪ እናም እርሱ አፌን እንደተሳለ ሰይፍ አድርጎአል፤ በእጁ ጥላ ሰውሮኛል፣ እንደተወለወለ ፍላፃም አድርጎኛል፤ በሰገባውም ውስጥ ሸሽጎኛል፤\n\n3 ፫ እናም እርሱ እስራኤል ሆይ፣ አንተ አሽከሬ ነህ፣ በአንተም እከብራለሁ አለኝ።\n\n4 ፬ ከዚያም እኔ በከንቱ ደከምኩ፣ ምንም ጥቅም ለሌለውና በከንቱ ጉልበቴን ፈጀሁ፤ ፍርዴ በእርግጥ ከጌታ ዘንድ ስራዬም በአምላኬ ዘንድ ነው አልሁ።\n\n5 ፭ እናም አሁን ያዕቆብን ወደ እርሱ እንድመልስ አሽከር እሆነው ዘንድ ከማህፀን ጀምሮ የሰራኝ ጌታ እንዲህ ይላል፣ እስራኤልን ባትሰበሰብም፣ ግን በጌታ ዐይን ተከባሪ እሆናለሁ፣ አምላኬም ጉልበቴ ይሆንልኛል።\n\n6 ፮ እናም እንዲህ አለ፥ አንተ የያዕቆብን ነገዶች እንድታስነሳና ከእስራኤልም የዳኑትን እንድትመልስ አገልጋይ መሆንህ እጅግ ቀላል ነገር ነው። እስከምድር ዳር ድረስ መድኃኒት ትሆን ዘንድ ለአህዛብ ብርሃን አድርጌ እሰጥሃለሁ።\n\n7 ፯ ጌታ፣ የእስራኤል መድኃኒት፣ ቅዱሱ፣ ሰዎች ለሚንቁት፣ ህዝብ ለሚጠላው፣ ለገዢዎች አገልጋይ እንዲህ ይላል፥ ጌታ ታማኝ ስለሆነ ነገሥታት አይተው ይነሳሉ፣ መሳፍንትም ደግሞ ይሰግዳሉ።\n\n8 ፰ ጌታ እንዲህ ይላል፥ በተወደደም ጊዜ ሰምቼሀለሁ፣ የባህር ደሴቶች ሆይ፣ እናም በደህንነት ቀንም ረድቼሃለሁ፤ እናም እጠብቅህማለሁ፣ ምድርን ታቀና ዘንድ ውድማ የሆኑትንም ርስቶች ታወርስ ዘንድ አገልጋዬን እንደ ቃል ኪዳን አድርጌ ለህዝቡ እሰጥሀለሁ፤\n\n9 ፱ ለእስረኞቹ፣ ውጡ፣ በጨለማም ለተቀመጡትም፣ ተገለጡ በላቸው። በመንገድም ላይ ይበላሉ፣ ማሰማርያቸውም በወና ኮረብታ ሁሉ ላይ ይሆናል።\n\n10 ፲ አይራቡም፣ አይጠሙም፣ ትኩሳት ወይም ፀሐይ አይጎዳቸውም፤ የሚራራላቸው ይመራቸዋል፣ እንዲሁም በውኃም ምንጮች በኩል ይነዳቸዋል።\n\n11 ፲፩ እናም ተራሮቼን ሁሉ መንገድ አደርጋለሁ፣ ጎዳኖቼም ከፍ ይላሉ።\n\n12 ፲፪ ከእዚያም የእስራኤል ቤት ሆይ ተመልከቱ፣ እነዚህ ከሩቅ፣ እናም አቤቱ፣ ከሰሜን፣ ከምዕራብ እነዚህም ከሲኒም አገር ይመጣሉ።\n\n13 ፲፫ ምክንያቱም ጌታ ህዝቡን አፅናንቶአልና፣ በተሰቃዩትም ላይ ምህረትን ያደርጋልና ሰማያት ሆይ ዘምሩ፣ እናም ምድር ሆይ ተደሰቱ፣ በምስራቅ ያሉ ህዝቦችሽ ይቋቋማሉና፤ እናም ለመዘመር ተነሱ፣ ተራሮች ሆይ ከእንግዲህ አይቀጡምና።\n\n14 ፲፬ እነሆ ፅዮን ግን እንዲህ ብላለች፥ ጌታ ትቶኛል እናም ጌታዬ እረስቶኛል—ነገር ግን እርሱ እንዳልረሳ ያሳያል።\n\n15 ፲፭ በእውኑ ሴት ከማህፀንዋ ለተወለደው ወንድ ልጅ እስከማትራራ ድረስ የምታጠባውን ሕፃንዋን ትረሳ ዘንድ ትችላለችን? አዎን፣ የእስራኤል ቤት ሆይ፣ እነርሱ ይረሱ ይሆናል እኔ ግን አልረሳሽም።\n\n16 ፲፮ እነሆ እኔ በእጄ መዳፍ ቀርጬሻለሁ፣ ግንቦችሽም ሁልጊዜ በፊቴ አሉ።\n\n17 ፲፯ ልጆችሽ ያወደሙሽ ላይ ይፈጥናሉ፣ እናም ያጠፉሽ ከአንቺ ዘንድ ይወጣሉ።\n\n18 ፲፰ ዓይንሽን አንስተሽ በዙሪያሽ ተመልከቺ፣ እናም እነሆ እነዚህ ሁሉ እራሳቸውን ሰብስበው ወደ አንቺ ይመጣሉ። እኔ ህያው እንደሆንኩ፣ እነዚህን ሁሉ እንደጌጥ ትለብሻቸዋለሽ፣ እንደሙሽራም ትጎናፀፊያቸዋለሽ፣ ይላል ጌታ።\n\n19 ፲፱ ባድማሽና ውድማሽ፣ ወናም የሆነው ምድርሽ፣ እናም የጥፋትሽ ምድር ከሚኖሩብሽ የተነሳ ዛሬ ጠባብ ትሆናለች፣ የዋጡሽም ይርቃሉና።\n\n20 ፳ የመጀመሪያውን ካጣሽ በኋላ ያገኘሻቸው ልጆችሽ በጆሮሽ ስፍራ፥ በጣም ጠቦኛልና እንቀመጥ ዘንድ ቦታ አስፊልኝ ይላሉ።\n\n21 ፳፩ በዚያም ጊዜ አንቺም በልብሽ ትያለሽ፥ የወላድ መካን ሆኜና፣ እኔም ብቸኛ ሆኜ፣ ታስሬና ተቅበዝብዤ እያለሁ እነዚህን ማን ወለደልኝ? እነዚህንስ ማን አሳደጋቸው? እነሆ ብቻዬን ቀርቼ ነበር፣ እነዚህስ ወዴት ነበሩ?\n\n22 ፳፪ ጌታ እግዚአብሔር እንዲህ ይላል፥ እነሆ እጄን ወደ አህዛብ አነሳለሁ፣ አርማዬንም ወደ ወገኖች አቆማለሁ፤ ወንዶች ልጆችሽንም በክንዳቸው ያመጡአቸዋል፥ ሴቶች ልጆችሽንም በጫንቃቸው ይሸከሟቸዋል።\n\n23 ፳፫ ነገሥታትም አሳዳጊ አባቶችሽ ይሆናሉ፣ እቴጌዎቻቸውም ሞግዚቶችሽ ይሆናሉ፤ ፊቶቻቸውን ወደ ምድር ዝቅ አድርገው ይሰግዱልሻል፣ እና የእግርሽንም ትቢያ ይልሳሉ፤ እኔም ጌታ እንደሆንኩ ታውቂያለሽ፤ እኔንም የጠበቁ አያፍሩምና።\n\n24 ፳፬ በውኑ ብዝበዛ ከኃያል እጅ ይወሰዳልን? ወይስ ህጋዊ ምርኮኞች ያመልጣሉን?\n\n25 ፳፭ ጌታ ግን እንዲህ ይላል፣ በሃያላን የተማረኩም ይወሰዳሉ፣ የአሸባሪም አደን ይወሰዳል፤ ምክንያቱም ከአንቺ ጋር የሚጣሉትን እጣላቸዋለሁ፣ ልጆችሽንም አድናለሁ።\n\n26 ፳፮ እናም አስጨናቂዎችሽን ስጋቸውን አስበላቸዋለሁ፤ እንደጣፋጭም ወይን ጠጅም በደማቸው ይሰክራሉ፤ እናም ስጋ ለባሹም ሁሉ እኔ ጌታ አዳኝሽና መድኃኒትሽና፣ የያዕቆብም ኃያል እንደሆንኩ ያውቃሉ።\n\n", "1-ne 22": "[center][font_size=26]ምዕራፍ ፳፪[/font_size][/center]\n\n[i]እስራኤላውያን በምድር ሁሉ ገፅ ላይ ይበተናሉ—በመጨረሻው ቀናት አህዛብ እስራኤላውያንን በወንጌል ያጠቧቸዋልም ይመግቧቸዋልም—እስራኤላውያን ይሰበሰባሉ፣ ይድናሉም እናም ኃጢአተኞች እንደአገዳ ይነዳሉ—የዲያብሎስ መንግስት ይጠፋል፣ እንዲሁም ሰይጣን ይታሰራል። ከ፭፻፹፰–፭፻፸ ም.ዓ. ገደማ።[/i]\n\n1 ፩ እናም አሁን እንዲህ ሆነ፣ እኔ ኔፊ በነሀስ ሰሌዳዎች ላይ የተፃፉትን ነገሮች ካነበብኩ በኋላ ወንድሞቼ ወደ እኔ መጡና እንዲህ አሉኝ—እነዚህ ያነበብካቸው ነገሮች ምን ማለታቸው ነው? እነሆ እንደስጋ ሳይሆን በመንፈስ እንደሚሆኑት ነገሮች መሰረት መገንዘብ የሚቻሉ ናቸው?\n\n2 ፪ እናም እኔ፣ ኔፊ፣ እንዲህ ስል ተናገርኳቸው—እነሆ እነርሱ በመንፈሱ ድምፅ ለነቢዩ ተገልፀዋል፤ ለሰዎች ልጆች በስጋ መሰረት የሚመጡት ሁሉም ነገሮች ለነቢያት በመንፈስ እንዲያውቁት ይደረጋሉና።\n\n3 ፫ ስለዚህ ያነበብኳቸው ነገሮች ከጊዜያዊና መንፈሳዊ ነገሮች ጋር የተገናኙ ናቸው፤ የእስራኤል ቤት በቅርቡ ወይም በኋላ፣ በምድር ገፅ ላይ ሁሉ እናም ደግሞ በሁሉም ሀገሮች መካከል ሲበተኑ ይታያል።\n\n4 ፬ እናም እነሆ በኢየሩሳሌም ውስጥ ካሉት እውቀት ብዙዎቹ ጠፍተዋል። አዎን ከሁሉም ነገዶች ብዙዎች ተሰደዋል፤ እናም በባህሩ ደሴቶች ላይ ወዲህና ወዲያ ተበትነዋል፤ እንዲሁም የት እንዳሉ ማናችንም አናውቅም፣ ነገር ግን ሁላችንም የምናውቀው እነርሱ መሰደዳቸውን ነው።\n\n5 ፭ እናም ስለተሰደዱ፣ እነርሱን በተመለከተና ደግሞ በእስራኤል ቅዱስ ምክንያት ከእዚህ በኋላ ለሚበተኑትና ከሌሎች ሀገሮች ጋር የሚቀላቀሉትን በተመለከተ እነዚህ ነገሮች ተተንብየዋል፤ ምክንያቱም በእርሱ ላይ ልባቸውን ያጠጥራሉና፤ ስለዚህ በሁሉም ህዝቦች መካከል ይበተናሉ፣ እንዲሁም በሁሉም ህዝቦች ይጠላሉ።\n\n6 ፮ ይሁን እንጂ፣ በኋላም በአህዛብ ያጠቧቸዋል፣ እና ጌታ በአህዛብ ላይ እጁን ያነሳል፤ እንደአርማም ያቆማቸዋል፤ ልጆቻቸውንም በክንዶቻቸው ላይ ይሸከሟቸዋል፤ ሴቶች ልጆቻቸውንም በትከሻቸው ይሸከማሉ፣ እነሆ የተነገሩት እነዚህ ነገሮች ጊዜያዊ ናቸው፤ ጌታ ከአባቶቻችን ጋር የገባቸው ኪዳን እንደዚህም ናቸውና፤ እናም ይህም በሚመጣው ጊዜ እኛንና፣ ደግሞም የእስራኤል ቤት የሆኑት ወንድሞቻችንን ሁሉ ያመለክታል።\n\n7 ፯ እናም ይህ ሁሉም የእስራኤል ቤት ከተበተኑና ከተቀላቀሉ በኋላ፣ አዎን ጌታ እግዚአብሔርም በዚህች ምድር ገፅ ላይ በአህዛብ መካከል ኃያል ህዝብን የሚያስነሳበት ጊዜ ይመጣል፤ እና በእነርሱም ዘሮቻችን ይበተናሉ ማለት ነው።\n\n8 ፰ እናም ዘሮቻችን ከተበተኑ በኋላ ጌታ እግዚአብሔር በአህዛብ መካከል ለዘሮቻችን ታላቅ ጥቅም የሚሆኑ ድንቅ ስራ መስራቱን ይቀጥላል፤ ስለዚህ ይህም በአህዛብ እንደተጠበቁና በክንዶቻቸውና በትከሻቸው እንደተሸከሟቸው ጋር ተመሳስሏል።\n\n9 ፱ እናም ይህ ደግሞ ለአህዛብ ጥቅም ይኖረዋል፣ እናም ለአህዛብ ብቻ አይደለም፣ ነገር ግን ለእስራኤል ቤት ሁሉና፣ በዘርህ የምድር ወገኖች ሁሉ ይባረካሉ በማለት የሰማይ አባት ከአብርሃም ጋር የገባው ቃልኪዳኖች ለማሳወቅ ነው።\n\n10 ፲ እናም ወንድሞቼ ጌታ ክንዱን በአሕዛብ ሁሉ ፊት ካልገለጠ በስተቀር የምድር ወገኖች ሁሉ መባረክ እንደማይችሉ እንድታውቁ እፈልጋለሁ።\n\n11 ፲፩ ስለዚህ ጌታ እግዚአብሔር ቃልኪዳኑን እና ወንጌሉን በእስራኤል ቤት ውስጥ ላሉት በመስጠት ክንዱን በአሕዛብ ሁሉ ፊት መግለጥን ይቀጥላል።\n\n12 ፲፪ ስለዚህ ከምርኮ እንደገና ያወጣቸዋል፣ እናም በአንድ ላይ በርስት ምድራቸው ላይ ይሰበሰባሉ፤ ከጨለማና ከጭጋግም ይወጣሉ፤ እናም ጌታ አዳኛቸውና ቤዛቸው የእስራኤልም ኃያል መሆኑን ያውቃሉ።\n\n13 ፲፫ እናም የምድር ሁሉ ጋለሞታ የሆነችው ታላቋና የርኩሰት ቤተክርስቲያን ደም በእራሳቸው ላይ ይመለሳል፤ ምክንያቱም በመካከላቸው ጦርነት ይሆናል፣ እና በእጆቻቸው ያሉ ጎራዴዎቻቸውም በራሳቸው ላይ ይወድቃሉ፣ በራሳቸውም ደም ይሰክራሉ።\n\n14 ፲፬ እናም የእስራኤል ቤት ሆይ፣ በአንቺ ላይ ለጦርነት የሚነሳ እይስንዳንዱ ሀገር እርስ በራስ ይቃወማሉ፣ እናም እነርሱ የጌታን ህዝቦች ለማጥመድ በቆፈሩት ጉድጓድ ይወድቃሉ። እናም ፅዮንን የሚዋጉ ሁሉ ይጠፋሉ፣ ትክክለኛውን የጌታን መንገድ የምታስተው ታላቋ ጋለሞታም፤ አዎን ታላቋና የርኩሰት ቤተክርስቲያን ወደ አፈር ትወድቃለች፤ እንዲሁም ውድቀቷ ታላቅ ይሆናል።\n\n15 ፲፭ እነሆም ሰይጣን በሰዎች ልጆች ልብ ላይ ኃይል የሚያጣበት ጊዜ በፍጥነት ይመጣል ብሎ ነቢዩ ተናግሯል፤ የሚኮሩ እና ኃጢያትን የሚሰሩ ሁሉ እንደ አገዳ የሚሆኑበት ጊዜ ቀኑ በቅርቡ ይመጣልና፤ እና መቃጠል የሚገባቸው ጊዜም ይመጣል።\n\n16 ፲፮ በሰዎች ልጆች ላይ ሁሉ የእግዚአብሔር ቁጣ የሚወርድበት ጊዜ በቅርቡ ይመጣል፤ ምክንያቱም ኃጢአተኞች ፃድቃኖችን እንዲያጠፉ እርሱ አይፈቅድምና።\n\n17 ፲፯ ስለዚህ እርሱ በኃይሉ ፃድቃንን ይጠብቃል፣ ምንም እንኳን የቁጣው ሙላት መምጣት ቢኖርበትም እናም ጠላቶቻቸውን እንኳ በእሳት እስከማጥፋት ድረስ ፃድቃኖች ይጠበቃሉ። ስለዚህ ፃድቃኖች መፍራት የለባቸውም፤ ምክንያቱም ከእሳትም እንኳን ቢሆን ይድናሉ ብሎ ነቢዩ ተናግሯልና።\n\n18 ፲፰ እነሆ ወንድሞቼ፣ እነዚህ ነገሮች በቅርቡ መሆን አለባቸው እላችኋለሁ፤ አዎን ደምና እሳት፣ እንዲሁም የጭስ ጭጋግ እንኳን መምጣት አለባቸው፤ እናም ይህ በዚህች ምድር ገፅ ላይ መሆን አለበት፤ እናም እነርሱ በእስራኤል ቅዱስ ላይ ልባቸውን ካጠጠሩ ይህም ለሰዎች በስጋ መሰረት ይመጣል።\n\n19 ፲፱ እነሆ ፃድቃኖች አይጠፉም፤ ከፅዮን ጋር የሚዋጉ የሚጠፉበት ጊዜ በእርግጥ መምጣት አለበት።\n\n20 ፳ እናም ሙሴ፥ ጌታ የእናንተ አምላክ እኔን አይነት አንድ ነቢይ በመካከላችሁ ያስነሳል፤ ለእናንተ በሚናገራችሁ በሁሉም ነገሮች እናንተ ስሙት ብሎ የተናገራቸው ቃላት ይሟሉ ዘንድ፣ በእርግጥ ጌታ ለህዝቡ መንገድን ያዘጋጃል። እናም እንዲህ ይሆናል ያንን ነቢይ የማይሰማ ከህዝቡ መካከል ተለይቶ ይጠፋል።\n\n21 ፳፩ እናም አሁን እኔ ኔፊ እናንተን የምናገራችሁ ይህ ሙሴ ስለእርሱ የተናገረለት ነቢይ የእስራኤል ቅዱስ ነው፤ ስለዚህ እርሱ በፅድቅ ይፈርዳል።\n\n22 ፳፪ እናም ፃድቃን መፍራት የለባቸውም፣ ምክንያቱም እነርሱ የሚደባለቁ አይደሉምና። ነገር ግን ይህ በሰዎች ልጆች መካከል የተመሰረተው የዲያብሎስ መንግስት ነው፣ መንግስቱም በስጋ በተሸፈኑት መካከል የተመሰረተው ነው—\n\n23 ፳፫ ሀብትን ለማግኘት የተመሰረቱት ቤተክርስቲያኖች ሁሉ፣ የስጋ ኃይልን ለማግኘት የተመሰረቱት ሁሉ፣ እናም በዓለም ዐይናት ታዋቂ ለመሆን የተመሰረቱትና፣ የስጋቸውን ፍላጎት ለማርካትና የዓለምን ነገሮች ለሚሹ፣ እንዲሁም ሁሉንም አይነት ኃጢያት ለማድረግ ለሚሹ ጊዜው በፍጥነት ይመጣል፤ አዎን በአጠቃላይ በዲያብሎስ መንግስት አባል የሆኑት ሁሉ ሊፈሩ፣ ሊንቀጠቀጡና ሊናወጡ ይገባቸዋል፤ እነርሱም መዋረድ ያለባቸው ናቸው፣ እነርሱም እንደአገዳ መንደድ ያለባቸው ናቸው፣ እናም ይህ እንደነቢዩ ቃላት ነው።\n\n24 ፳፬ እናም ፃድቃኖች እንደሰባ እምቦሳ የሚመሩበትና፣ የእስራኤል ቅዱስ በበላይነት በስልጣንና በኃይል፣ እንዲሁም በታላቅ ክብር የሚነግስበት ጊዜ በፍጥነት ይመጣል።\n\n25 ፳፭ እናም እርሱ ልጆቹን ከአራቱም የምድር ማዕዘናት ይሰበስባል፤ እናም በጎቹንም ይቆጥራል፣ እነርሱም ያውቁታል፤ እናም አንድ መንጋና አንድ እረኛ ይሆናሉ፤ እርሱም በጎቹን ይመግባል፣ እነርሱም በእርሱ ሰማሪያ ያገኛሉ።\n\n26 ፳፮ እናም በህዝቦቹ ፅድቅ ምክንያት ሰይጣን ኃይል የለውም፤ ስለዚህ ለብዙ ዓመታት ሊፈታ አይችልም፤ ምክንያቱም እርሱ በሰዎች ልብ ላይ ስልጣን የለውም፣ እነርሱ በፅድቅ ይኖራሉ፣ እናም የእስራኤል ቅዱስ ይነግሳልና።\n\n27 ፳፯ እናም አሁን እኔ ኔፊ እንዲህ እላችኋለሁ፣ እነዚህ ነገሮች ሁሉ በስጋ መምጣት አለባቸው።\n\n28 ፳፰ ነገር ግን እነሆ ሁሉም ሀገሮች፣ ነገዶች፣ ቋንቋዎችና፣ ህዝቦች ንስሀ ከገቡ ከእስራኤል ቅዱስ ጋር በደህንነት ይኖራሉ።\n\n29 ፳፱ እናም አሁን እኔ ኔፊ አቆማለሁ፤ ምክንያቱም እነዚህን ነገሮች በተመለከተ አሁን ከዚህ የበለጠ ለማለት አልደፍርም።\n\n30 ፴ ስለዚህ ወንድሞቼ በነሀስ ሰሌዳዎቹ ላይ የተፃፉት ነገሮች እውነት እንደሆኑ እንድታውቁ እፈልጋለሁ፤ እናም እነርሱ ሁሉም ሰው ለእግዚአብሔር ትዕዛዛት ታዛዥ መሆን እንዳለበት ይመሰክራሉ።\n\n31 ፴፩ ስለዚህ እናንተ እኔና አባቴ ብቻ ይህንን የመሰከርን፣ እናም ደግሞ ስለ እነርሱ ያስተማርን ነን በማለት ማሰብ የለባችሁም። ስለዚህ እናንተ ለትዕዛዛቱ ታዛዥ ከሆናችሁና እስከመጨረሻው ከፀናችሁ በመጨረሻው ቀን ትድናላችሁ። እናም እንዲህም ነው። አሜን።\n\n", "2-ne 1": "[center][font_size=26]የኔፊ ሁለተኛ መጽሐፍ[/font_size][/center]\n\nየሌሂ የአሟሟት ታሪክ። የኔፊ ወንድሞች በእርሱ ላይ አመጹ። ጌታ ኔፊን ወደ ምድረበዳ እንዲሄድ አስጠነቀቀው። በምድረበዳ የነበረው ጉዞና የሌሎች ነገሮች መዝገብ።\n\n[center][font_size=26]ምዕራፍ ፩[/font_size][/center]\n\n[i]ሌሂ ስለነፃነቷ ምድር ተነበየ—የእስራኤልን ቅዱስ የሚቃወሙ ከሆነ ዘሮቹ ይበተናሉ እናም ይጠፋሉ—ወንዶች ልጆቹን የፅድቅን የጦር ዕቃ እንዲለብሱ አበረታታቸው። ከ፭፻፹፰–፭፻፸ ም.ዓ. ገደማ።[/i]\n\n1 ፩ እና እንዲህ ሆነ እኔ፣ ኔፊ፣ ወንድሞቼን ማስተማሬን ከጨረስኩ በኋላ አባታችን ሌሂም ደግሞ፣ ብዙ ነገሮችን ተናገራቸው፣ እናም ጌታ እነርሱን ከኢየሩሳሌም ምድር በማውጣት ምን ያህል ታላቅ ነገር እንዳደረገላቸው አስታወሳቸው።\n\n2 ፪ እናም በባህር ላይ በነበሩ ጊዜ ስለነበራቸው አመፅና፣ ደግሞ በባህር ውስጥ እንዳይሰጥሙ በማድረግ እግዚአብሔር ስላሳየው ምህረት ነገራቸው።\n\n3 ፫ እናም ደግሞ ስላገኙት የቃል ኪዳን ምድር በተመለከተ፣ ጌታ እኛን ከኢየሩሳሌም እንድንወጣ በማስጠንቀቅ እንዴት መሀሪ እንደነበር ነገራቸው።\n\n4 ፬ እነሆም፣ አለ እርሱ፥ ራዕይን አይቻለሁ፣ በእርሱም ኢየሩሳሌም እንደጠፋችም አውቃለሁ፤ እኛም በኢየሩሳሌም ቀርተን ቢሆን ኖሮ እኛም ደግሞ እንጠፋ ነበር።\n\n5 ፭ ነገር ግን፣ መከራችንን በሙሉ በመቋቋም ከምድር ሁሉ የተመረጠችውን የቃል ኪዳን ምድር፣ ጌታ አምላክ ለእኔ ለዘሮቼ ርስት እንድትሆን ቃል የገባልኝን ምድር አግኝተናል አለ። አዎን፣ ጌታ ይህንን ምድር ለእኔና ለልጆቼ እናም ደግሞ ከሌሎች ምድር በጌታ እጅ ተመርተው ለሚወጡት በሙሉ ለዘለዓለም ቃል ኪዳን ገብቷል።\n\n6 ፮ ስለዚህ፣ እኔ፣ ሌሂ፣ በውስጤ ባለው የመንፈስ ሥራ መሠረት፣ በጌታ እጅ ተመርተው ካልሆነ በቀር ወደ እዚህች ምድር ማንም እንደማይመጣ እተነበያልሁ።\n\n7 ፯ ስለዚህ ይህች ምድር እርሱ ለሚያመጣው ተቀድሳለች። እናም በሰጣቸው ትዕዛዛት መሰረት እርሱን የሚያገለግሉት ከሆነ ለእነርሱ የነፃነት ምድር ትሆናለች፤ ስለዚህ፣ መቼም ቢሆን በምርኮ አይያዙም፤ ከተያዙ ግን በኃጢያት ምክንያት ነው፤ ነገር ግን ኃጢያት ከተስፋፋ ምድሪቷ በእነርሱ የተነሳ የተረገመች ትሆናለች፣ ነገር ግን ለፃድቃን ለዘለዓለም የተባረከች ትሆናለች።\n\n8 ፰ እናም እነሆ፣ ይህች ምድር በሌሎች ሀገሮች ሳትታወቅ ትቆይ ዘንድ ይህ ጥበብ ነው፤ እነሆም፣ ብዙ ሀገሮችም ምድሪቷን ይሞሏታል፣ ለውርስ የሚሆን ቦታ እንኳን አይኖርም።\n\n9 ፱ ስለዚህ፣ እኔ፣ ሌሂ፣ ጌታ አምላክ ከኢየሩሳሌም የሚያወጣቸው በሙሉ ትዕዛዛቱን እስከጠበቁ ድረስ፣ በዚች ምድር ላይ እንደሚበለፅጉ ቃል ኪዳንን ተቀበልኩ፤ እናም ከሌሎች ሀገሮች ይጠበቃሉ፣ ይህችንም ምድር በራሳቸው ይይዟታል። የእርሱን ትዕዛዛት የሚጠብቁ ከሆኑም በዚች ምድር ላይ የተባረኩ ይሆናሉ፣ የሚያስቸግራቸው ወይም የርስት ምድራቸውን የሚወስድባቸውም ማንም አይኖርም፤ እናም ለዘለዓለም በደህንነት ይኖራሉ።\n\n10 ፲ ነገር ግን እነሆ፣ ታላላቅ በረከቶችን ከጌታ እጅ ከተቀበሉ በኋላ ባለማመን የሚመነምኑበት ጊዜ ሲመጣ—የምድርንና የሁሉን ሰዎች አፈጣጠር እያወቁ፣ ከምድር መፈጠር ጀምሮ የጌታን ታላቅና ድንቅ ስራዎች እያወቁ፣ ሁሉን ነገር በእምነት ለማድረግ ኃይል ከተሰጣቸው በኋላ፣ ከመጀመሪያው ጀምሮ ሁሉንም ትዕዛዛት ኖሯቸው፣ እናም በእርሱ በማያልቅ ደግነት ወደዚህች የተከበረች የቃል ኪዳን ምድር ከመጡ በኋላ—እነሆ፣ እኔ እላለሁ፣ እነርሱ የእስራኤሉን ቅዱስ፣ እውነተኛውን መሲህ፣ ቤዛቸውንና አምላካቸውን የሚክዱበት ቀን ከመጣ፣ እነሆ፣ ትክክለኛ የሆነው የእርሱ ፍርድ በላያቸው ላይ ይመጣባቸዋል።\n\n11 ፲፩ አዎን፣ ሌሎች ሀገሮችን በእነርሱ ላይ ያመጣባቸዋል፣ ለእነርሱም ኃይልን ይሰጣቸዋል፣ እናም የርስት ምድራቸውንም ይወሰድባቸዋል፣ እንዲሁም እንዲበተኑና እንዲጠፉ ያደርጋል።\n\n12 ፲፪ አዎን፣ አንዱ ትውልድ ወደሌላው ሲተላለፍ ደም መፍሰስ ይኖራል፣ እናም በእነርሱ መካከል ታላቅ ቅጣት ይሆናል፤ ስለዚህ፣ ልጆቼ ሆይ፣ እንድታስታውሱ እፈልጋለሁ፤ አዎን፣ ቃላቶቼን እንድታዳምጡ እፈልጋለሁ።\n\n13 ፲፫ አቤቱ እናንት እንድትነቁ፤ ከከባድ እንቅልፍ እንድትነቁ፣ አዎን፣ ከሲኦል እንቅልፍ እንኳን እንድትነቁ፣ እናም የታሰራችሁበትን የሰው ልጆችን ወደዘለአለማዊ የጉስቁልና የሀዘን ጥልቅ በምርኮ የሚወስደውን ሰንሰለት አውልቁ።\n\n14 ፲፬ ንቁ! ከትቢያም ላይ ተነሱ፣ እናም ማንም ተጓዥ ሊመለስበት ወደ ማይችለው ወደ ቀዝቃዛውና ወደ ዝምተኛው መቃብር በቅርቡ ሊሄዱ ያሉትን የሚንቀጠቀጡትን የወላጃችሁን ቃላት አድምጡ፤ እኔም በተወሰኑ ቀናት ውስጥ ምድር ሁሉ ወደሚሄዱበት እሄዳለሁ።\n\n15 ፲፭ ነገር ግን እነሆ፣ ጌታ ነፍሴን ከሲኦል አድኗታል፤ እኔ የእርሱን ክብር አይቻለሁ፣ እናም እኔ በእርሱ በዘለዓለማዊው ፍቅር ክንዶች ተከብቤአለሁ።\n\n16 ፲፮ እናም የጌታን ስርዓቶችና ፍርዶች መጠበቅን ታስታውሱ ዘንድ እፈልጋለሁ፤ እነሆ፣ ይህ ከመጀመሪያው ጀምሮ ነፍሴን የሚያስጨንቅ ነው።\n\n17 ፲፯ ልቤ ከጊዜ ወደጊዜ በኃዘን ተጨንቋል፣ ምክንያቱም በልባችሁ ጠጣርነት የተነሳ ትለዩና ለዘለዓለም ትጠፉ ዘንድ ጌታ አምላካችሁ በሙሉ ቁጣው እንዳይመጣ እኔ ፈርቻለሁ፤\n\n18 ፲፰ ወይም፣ ለብዙ ትውልድ እርግማን በላያችሁ ላይ ይመጣባችኋል፣ እናም በሰይፉና በርሃብ ትጎበኛላችሁ፣ እንዲሁም ትጠላላችሁ፣ እናም እንደዲያብሎስ ፈቃድ በምርኮ ትመራላችሁ ብዬ ፈርቼ ነበርና።\n\n19 ፲፱ አቤቱ፣ ልጆቼ ሆይ፣ እነዚህ ነገሮች በእናንተ ላይ እንዳይመጡባችሁ፣ ነገር ግን እናንተ በጌታ የተመረጣችሁና የተወደዳችሁ ህዝቦች እንድትሆኑ እፈልጋለሁ። ነገር ግን እነሆ፣ የእርሱ ፈቃድ ይሁን፤ የእርሱ መንገዶች ለዘለዓለም ፅድቅ ናቸውና።\n\n20 ፳ እናም እርሱ እንዲህ አለ፥ ትዕዛዛቴን እስከጠበቃችሁ ድረስ በምድሪቱ ትበለፅጋላችሁ፤ ነገር ግን ትዕዛዛቴን ባልጠበቃችሁ ጊዜ ሁሉ ከእኔ ዘንድ ትለያላቸሁ።\n\n21 ፳፩ እናም አሁን ነፍሴ በእናንተ ደስ እንዲላትና፣ ልቤ ይህንን ዓለም በእናንተ ምክንያት በደስታ እንድትለይ፣ እኔ በሀዘንና በመከራ ወደ መቃብር እንዳልሄድ፣ ልጆቼ ሆይ ከትቢያ ላይ ተነሱና፣ ሰዎች ሁኑ፣ እናም በምርኮ እንዳትያዙ በአንድ ሀሳብና በአንድ ልብ ሁኑ፣ በሁሉ ነገሮች ተስማሙ፤\n\n22 ፳፪ በከባድ እርግማን እንዳትረገሙ፤ እንደዚሁም ደግሞ የትክክለኛውን አምላክ ቁጣ እስከሚያጠፋችሁ ድረስ፣ አዎን፣ ዘለዓለማዊ የስጋም የነፍስም ጥፋት በላያችሁ ላይ እንዳታመጡ።\n\n23 ፳፫ ንቁ፣ ልጆቼ፣ የፅድቅን የጦር ዕቃ ልበሱ። የታሰራችሁበትን ሰንሰለት አውልቁ፣ ከጨለማም ውጡ፣ ከትቢያም ተነሱ።\n\n24 ፳፬ ራዕዮቹ ታላቅ በነበሩትና ከኢየሩሳሌም ከወጣን ጀምሮ ትዕዛዛቱን በጠበቀው፤ እናም ደግሞ እኛን ወደ ቃል ኪዳን ምድር በማምጣት በእግዚአብሔር እጅ መሳሪያ በሆነው፣ በወንድማችሁ ላይ አታምፁ፤ በእርሱ ባይሆን ኖሮ፣ ሁላችንም በምድረበዳው በረሃብ ባለቅን ነበርና፤ ይሁን እንጂ፣ እናንተ ልትገድሉት ሞክራችኋል፤ አዎን፣ እናም እርሱ በእናንተ የተነሳ ብዙ መከራን ተቀብሏል።\n\n25 ፳፭ እናም እኔ እርሱ በእናንተ የተነሳ ድጋሚ ይሰቃያል ብዬ በእጅጉ እፈራለሁ፤ እነሆም እናንተ እርሱ በእናንተ ላይ ስልጣንና ኃይልን ይፈልጋል ብላችሁ ወቅሳችሁታል፤ ነገር ግን እርሱ ኃይልንና ስልጣንን በእናንተ ላይ እንዳልፈለገ አውቃለሁ፣ ነገር ግን እርሱ የእግዚአብሔርን ክብርና የእናንተን ዘለዓለማዊ ደህንነት ይፈልጋል።\n\n26 ፳፮ እናም እናንተ እርሱ ለእናንተ ግልፅ በመሆኑ አጉረምርማችኋል። እናንተ እርሱ ቁርጥ ቃል ተናግሯል ብላችኋል፤ ተቆጥቶናል ብላችኋል፤ ነገር ግን እነሆ፣ የእርሱ ኃይለኝነት በእርሱ ውስጥ በነበረው በእግዚአብሔር ቃል ኃይል ነው፣ እናም እናንተ ቁጣ የምትሉትም ሊያቆመው የማይችለው በእግዚአብሔር ውስጥ ባለው መሰረት የእናንተን ኃጢአቶች በግልፅ የሚገልጸው እውነት ነው።\n\n27 ፳፯ እናም እናንተም ያዘዛችሁን መቀበል እስኪኖርባችሁ ድረስ የእግዚአብሔር ኃይል በእርሱ ውስጥ መሆን አለበት። ነገር ግን እነሆ፣ መዝጋት እስኪያቅተው አፉን በመክፈት ያናገረው እርሱ ሳይሆን በውስጡ የነበረው የጌታ መንፈስ ነው።\n\n28 ፳፰ እናም አሁን ልጆቼ፣ ላማንና፣ ደግሞም ልሙኤልና ሳም፣ እናም ደግሞ የእስማኤል ልጆች የሆናችሁ ልጆቼ፣ እነሆ፣ የኔፊን ድምፅ የምትሰሙ ከሆነ አትጠፉም። እናም እርሱን የምታደምጡ ከሆነ በረከቴን እተውላችኋለሁ፣ አዎን የመጀመሪያውን በረከቴንም እንኳን ቢሆን።\n\n29 ፳፱ ነገር ግን እርሱን የማታደምጡ ከሆነ የመጀመሪያውን በረከቴን እወስድባችኋለሁ፣ አዎን፣ እንዲሁም የእኔን በረከት፣ እናም በእርሱ ላይ ያርፋል።\n\n30 ፴ እናም አሁን ዞራም፣ ለአንተ እናገራለሁ—እነሆ፣ አንተ የላባን አገልጋይ ነህ፤ ይሁን እንጂ፣ አንተ ከኢየሩሳሌም ምድር ወጥተሀል፣ እናም አንተ ለልጄ ለኔፊ እውነተኛና የዘለዓለም ጓደኛው እንደሆንክ አውቃለሁ።\n\n31 ፴፩ ስለሆነም አንተ ታማኝ በመሆንህ ዘርህ ከእርሱ ዘር ጋር የተባረከ ይሆናል፣ በዚህች ምድር ላይ ለብዙ ጊዜ በብልፅግና ይኖራሉ፤ እናም ከክፋት በስተቀር በዚህች ምድር ላይ ለዘለዓለም ብልፅግናቸውን የሚጎዳቸው ወይም የሚረብሻቸው ምንም አይኖርም።\n\n32 ፴፪ ስለሆነም፣ እናንተ የጌታን ትዕዛዛት የምትጠብቁ ከሆነ፣ ጌታ ይህችን ምድር ለዘርህ ደህንነት ከልጄ ዘር ጋር ይቀድሳል።\n\n", "2-ne 2": "[center][font_size=26]ምዕራፍ ፪[/font_size][/center]\n\n[i]ቤዛነት በቅዱሱ መሲህ ይመጣል—የምርጫ ነፃነት (በራስ መነሳሳት) ለመኖርና ለማደግ አስፈላጊ ነው—ሰዎች ይኖሩ ዘንድ አዳም ወደቀ—ሰዎች ነፃነትን እና ዘለዓለማዊ ህይወትን ለመምረጥ ነፃ ናቸው። ከ፭፻፹፰–፭፻፸ ም.ዓ. ገደማ።[/i]\n\n1 ፩ ያዕቆብ፣ እናም አሁን እኔ እናገርሃለሁ፥ በምድረበዳ ውስጥ በመከራዬ ጊዜ አንተ የበኩር ልጄ ነህ። እናም እነሆ በወንድሞችህ መጥፎነት የተነሳ፣ በልጅነትህ ጊዜ በመከራና በብዙ ኃዘን ተሰቃይተሀል።\n\n2 ፪ ይሁን እንጂ፣ ያዕቆብ፣ በምድረበዳ ውስጥ የተወለድክ የበኩር ልጄ፣ የእግዚአብሔርን ታላቅነት ታውቃለህ፤ እናም እርሱ መከራህን ወደ ጥቅምህ ይለውጥልሃል።\n\n3 ፫ ስለዚህ፣ ነፍስህ ይባረካል፣ እናም ከወንድምህ ኔፊ ጋር በደህና ትኖራለህ፤ እናም ቀናትህን አምላክህን በማገልገል ታሳልፋለህ። ስለዚህ፣ በቤዛህ ፅድቅ ምክንያት አንተ እንደምትድን አውቃለሁ፤ ምክንያቱም በዘመኑ ፍፃሜ ለሰዎች ደህንነትን ለማምጣት እርሱ እንደሚመጣ አይተሀልና።\n\n4 ፬ እናም አንተ በወጣትነትህ የእርሱን ክብር አይተሀል፤ ስለዚህ፣ አንተ እርሱ በስጋውም እንኳን ሆኖ እንደሚያገለግላቸው የተባረክህ ነህ፤ ምክንያቱም መንፈስ ትላንትና፣ ዛሬና፣ ለዘለዓለም አንድ ነውና። እናም ከሰው ልጅ ውድቀት ጀምሮ መንገዱ ተዘጋጅቷል፣ ደህንነትም ነፃ ነው።\n\n5 ፭ እናም ሰዎች መጥፎን ከጥሩው መለየትን ለማወቅ በብቃት ተምረዋል። እናም ህግ ለሰዎች ተሰጥቶአል። እና በህግ ማንም ስጋ አይጸድቅም፤ ወይም፣ በህግ ሰዎች ከእግዚአብሔር ተለይተዋል። አዎን፣ በጊዜያዊ ህግ እነርሱ ተለይተዋል፤ ደግሞም፣ በመንፈሳዊ ህግ ከጥሩው ይለያሉ፣ ለዘለዓለምም ጎስቋሎች ይሆናሉ።\n\n6 ፮ ስለዚህ፣ ቤዛነት በቅዱሱ መሲህ እና በእርሱ አማካይነት ይመጣል፤ ምክንያቱም እርሱ በፀጋና በእውነት የተሞላ ነው።\n\n7 ፯ እነሆ፣ እርሱ ልባቸው ለተሰበረ፣ እና መንፈሳቸው ለተዋረደ ሁሉ በህግ የተጠየቁትን ለማሟላት እራሱን ለኃጢያት መስዋዕት ያቀርባል፣ እናም በህግ የተጠየቀው ለሌላ ለማንም ሊመለስ አይቻልም።\n\n8 ፰ ስለሆነም፣ የመጀመሪያው የትንሣኤ በመሆን፣ በስጋ በሞተው እናም ህይወቱን በመንፈስ ኃይል እንደገና በማንሳት ሙታን እንዲነሱ ባደረገው በቅዱሱ መሲህ መልካም ሥራና፣ ምህረትና ፀጋ በስተቀር፣ በእግዚአብሔር ፊት ማንም ስጋ ሊኖር እንደማይችል ያውቁ ዘንድ፣ እነዚህን ነገሮች ለምድር ነዋሪዎች እንዲያውቁት ማድረግ እንዴት ታላቅ ነገር ነው።\n\n9 ፱ ስለዚህ እርሱ ለእግዚአብሔር የመጀመሪያው ፍሬ ነው፣ ሆኖም ለሰው ልጆች ሁሉ ያማልዳል፤ እናም እነዚያ በእርሱ ያመኑትም ይድናሉ።\n\n10 ፲ እናም ለሁሉም በመማለዱ፣ ሁሉም ሰዎች ወደ እግዚአብሔር ይመጣሉ፤ ስለዚህ፣ በውስጡ ባለው እውነትና ቅድስና መሰረት እንዲፈረድባቸው በፊቱ ይቆማሉ። ስለዚህ የተመደበውን ቅጣት ለመስጠት፣ የኃጢያት ክፍያውን መጨረሻ ለማሟላት ቅዱሱ አስፈላጊውን ህግ ሰጥቷል፣ ይህም የተመደበ ቅጣት ከተመደበው የደስታ ሽልማት ጋር ተቃራኒ ነው—\n\n11 ፲፩ ለሁሉም ነገሮች ተቃራኒ መኖር አስፈላጊ ነውና። ካልሆነ ግን በምድረበዳ ውስጥ የወለድኩህ የበኩር ልጄ፣ ፅድቅ፣ ኃጢያት፣ ቅድስና ወይም መከራ፣ ጥሩ ወይም መጥፎ መኖር አይችልም። ስለዚህ፣ ሁሉም ነገሮች በአንድነት ሊጣመሩ ይገባል፤ ስለዚህ፣ አንድ ሰውነት ብቻ ከሆነ፣ ሞትም ሆነ ህይወት፣ መበስበስም ሆነ አለመበስበስ፣ ደስታም ሆነ መከራ፣ መገንዘብም ሆነ አለማስተዋል ሳይኖረው፣ ሙት መሆን አለበት።\n\n12 ፲፪ ስለዚህ፣ ይህ ለማይረባ መፈጠር አለበት፤ ስለዚህ በመፈጠሩ በስተመጨረሻም ምንም ዓላማ ባልኖረውም ነበር። ስለዚህ፣ ይህ ነገር የእግዚአብሔርን ጥበብና የእርሱን ዘለዓለማዊ ዓላማውን፣ እናም ደግሞ ኃይሉን፣ ምህረቱን፣ እናም የእግዚአብሔርን ፍርድ ባጠፋውም ነበር።\n\n13 ፲፫ እናም እናንተ ህግ የለም የምትሉ ከሆነ፣ ኃጢያትም ደግሞ የለም ትላላችሁ። ኃጢያት የለም ካላችሁ፣ ፅድቅም ደግሞ የለም ትላላችሁ። እና ፅድቅ ከሌለ ደስታም የለም። እናም ፅድቅም ሆነ ደስታ ከሌለ ቅጣትም ሆነ መከራ አይኖርም። እናም እነዚህ ነገሮች ካልኖሩ እግዚአብሔር የለም። እናም እግዚአብሔር ከሌለ እኛም አንኖርም፣ መሬትም አትኖርም፣ የነገሮች ፍጥረት ሁሉ ሊሆን አይችልም፣ ምንም ነገር በማንኛውም ነገር ላይ ተፅዕኖ ሊያደርግ ወይም ተፅዕኖ ሊደረግበት አይችልምና፣ ስለዚህ፣ ሁሉም ነገሮች ሊጠፉ በተገባቸው ነበር።\n\n14 ፲፬ እናም አሁን ልጆቼ እኔ ለእናንተ ጥቅምና ግንዛቤ እነዚህን ነገሮች እናገራለሁ፤ እግዚአብሔር አለ፣ እናም እርሱ ሁሉንም ነገሮች፣ ሰማያትንና ምድርንና፣ ተፅዕኖ የሚያደርጉ ወይም ተፅዕኖ የሚደረግባቸውን በእነርሱ ውስጥ ያሉትን ሁሉንም ነገሮች ፈጥሯል።\n\n15 ፲፭ እናም ዘለዓለማዊ አላማውን ወደ ሰው ዘር የመጨረሻ ሁኔታ ለማምጣት፣ እርሱ የመጀመሪያ ወላጆቻችንንና የምድር አራዊትን፣ እናም የሰማይ አዕዋፋትንና፣ ባጠቃላይ የተፈጠሩት ነገሮች ሁሉ ከፈጠረ በኋላ፣ ተቃራኒ መኖሩ አስፈላጊ ነበር፤ እንዲሁም አንዱ ጣፋጭ ሲሆን ሌላኛው መራራ እንደሆነው የተከለከለውም ፍሬ እንደ ህይወት ዛፍ ተቃራኒ ነበር።\n\n16 ፲፮ ስለዚህ፣ ጌታ እግዚአብሔር ሰው በራሱ እንዲያደርግ ሰጠው። ስለዚህ፣ ሰው በአንዱ ወይም በሌለኛው ካልተሳቡ በስተቀር ለራሱ ማድረግ አይቻለውም።\n\n17 ፲፯ እናም እኔ ሌሂ፣ ባነበብኳቸውና በተፃፈው መሰረት፣ የእግዚአብሔር መልአክ ከሰማይ እንደተጣለ እገምታለሁ፤ ስለዚህ፣ እርሱም በእግዚአብሔር ፊት ክፉ የሆነውን ለማድረግ በመሞከር ዲያብሎስ ሆነ።\n\n18 ፲፰ እናም እርሱ ከሰማይ በመጣሉና፣ ለዘለዓአለም መከረኛ በመሆኑ፣ የሰውን ዘር በሙሉ በተመሳሳይ መከረኛ ለማድረግ ፈለገ። ስለዚህ፣ ለሔዋንም አዎን፣ ያ የቀደመው እባብ የሆነ ዲያብሎስ፣ የውሸት ሁሉ አባት እንዲህ አላት—ስለዚህ የተከለከለውን ፍሬ ብትመገቢ አትሞችም፣ ነገር ግን መልካሙንና መጥፎውን በማወቅ እንደ እግዚአብሔር ትሆኛለሽ አላት።\n\n19 ፲፱ እናም አዳምና ሔዋን የተከለከለውን ፍሬ ከበሉ በኋላ፣ መሬትን አርሰው ይበሉ ዘንድ ከዔድን ገነት ወጡ።\n\n20 ፳ እናም ልጆችን ወለዱ፤ አዎን፣ የምድር ቤተሰቦችንም ሁሉ።\n\n21 ፳፩ እናም እንደ እግዚአብሔር ፈቃድ በስጋ በነበሩበት ጊዜ ንስሀ ይገቡ ዘንድ የሰው ልጆች ዘመን ረጅም ነበር፤ ስለዚህ፣ ህይወታቸው የሙከራ ጊዜ ሆነ፣ እናም የሚኖሩበት ዘመን፣ ጌታ እግዚአብሔር ለሰው ልጆች በሰጠው ትዕዛዛት መሰረት ተራዘመ። ሰዎች ሁሉ ንስሀ መግባት እንዳለባቸው ትእዛዝ ሰጥቶ ነበርና፤ ለሰዎች ሁሉ ወላጆቻቸው ህግን በመተላለፋቸው ምክንያት እንደጠፉ አሳይቷቸዋልና።\n\n22 ፳፪ እናም አሁን፣ እነሆ፣ አዳም ባይተላለፍ ኖሮ አይወድቅም ነበር፣ ነገር ግን በዔድን ገነት ይቆይ ነበር። እናም ሁሉም ተፈጥረው የነበሩ ነገሮች ከተፈጠሩ በኋላ በነበሩበት ሁኔታ መቆየት ነበረባቸው፤ እናም ለዘለዓለም በነበሩበት ሁኔታ መቆየት ነበረባቸው እናም መጨረሻ አይኖራቸውም ነበር።\n\n23 ፳፫ እናም እነርሱ ልጆች አይኖራቸውም ነበር፤ ስለዚህ በየዋህነት ይቆዩ ነበር፣ ደስታ አይኖራቸውም፣ መከራንም አያውቁምና፤ ኃጢያትን ባለማወቃቸው መልካምን አይሰሩም።\n\n24 ፳፬ ነገር ግን እነሆ፣ ሁሉም ነገሮች የተደረጉት ሁሉንም ነገሮች በሚያውቀው በጌታ ጥበብ ነው።\n\n25 ፳፭ ሰዎች እንዲኖሩ፣ አዳም ወደቀ፤ እና ሰዎች የሚኖሩትም ደስታም እንዲኖራቸው ዘንድ ነው።\n\n26 ፳፮ እናም መሲሁ የሰው ልጆችን ከውድቀት ለማዳን በዘመን ፍፃሜ ይመጣል። እናም እነርሱ ከውድቀት በመዳናቸው፣ መልካሙን ከመጥፎው ለይተው በማወቅ፣ በመጨረሻውና በታላቁ ቀን የህግ ቅጣት በስተቀር እግዚአብሔር በሰጠው ትዕዛዛት መሰረት የራሳቸውን ምርጫ ለማድረግና በሌለኛው ተፅዕኖ አንዳይደርስባቸውም ዘንድ ለዘለዓለም ነፃ ሆነዋል።\n\n27 ፳፯ ስለዚህ፣ ሰዎች በስጋ ባሉ ጊዜ ነፃ ናቸው፤ እናም አስፈላጊ የሆኑ ነገሮች ሁሉ ለሰው ተሰጥተዋል። እናም እነርሱ ሁሉን ሰው በሚማልደው አማካኝነት ነፃነትን ወይም ዘለዓለማዊ ህይወትን ለመምረጥ፣ ወይም እንደዲያብሎስ ምርኮና ሀይል ምርኮንና ሞትን ለመምረጥ ነፃ ናቸው፤ ምክንያቱም እርሱ ሰዎች ሁሉ እንደእርሱ መከረኛ እንዲሆኑ ይፈልጋል።\n\n28 ፳፰ እናም አሁን፣ ልጆቼ፣ በታላቁ አማላጅ እንድትመኩና ታላቅ ትዕዛዛቱን እንድትሰሙ፤ እናም ለቃሉ ታማኝ እንድትሆኑና፣ ዘለዓለማዊ ህይወትን በቅዱስ መንፈሱ ፈቃድ መሰረት እንድትመርጡ እፈልጋለሁ።\n\n29 ፳፱ እናም በስጋ ፈቃድ እንዲሁም፣ በራሱ መንግስት በእናንተ ይነግስ ዘንድ፣ የዲያብሎስን መንፈስ እናንተን ወደ ሲኦል እንዲወስዳችሁ ምርኮኛ የሚያደርግ ሀይል በሚሰጠው በውስጡ ባለው ክፋት መሰረት ዘለአለማዊ ሞት አትምረጡ።\n\n30 ፴ ልጆቼ፣ እኔ እነዚህን ጥቂት ቃላት ሁሉ በመጨረሻው በሙከራዬ ጊዜ ተናግሬአችኋለሁ፤ እናም እኔ በነቢዩ ቃል መሰረት መልካሙን ክፍል መርጫለሁ። እናም እኔ ከነፍሳችሁ ዘለዓለማዊ ደህንነት በስተቀር ሌላ ምንም ዓላማ የለኝም። አሜን።\n\n", "2-ne 3": "[center][font_size=26]ምዕራፍ ፫[/font_size][/center]\n\n[i]ዮሴፍ በግብፅ በራዕይ ኔፋውያኖችን አየ—ስለጆሴፍ ስሚዝ፣ የኋለኛው ቀን ባለራዕይ፤ እስራኤላውያንን ነፃ ስለሚያወጣው ሙሴ፤ እንዲሁም ስለመፅሐፈ ሞርሞን መምጣት ተነበየ። ከ፭፻፹፰–፭፻፸ ም.ዓ. ገደማ።[/i]\n\n1 ፩ እናም የመጨረሻ ለተወለድከው ዮሴፍ፣ አሁን እናገርሀለሁ። እኔ በተሰቃየሁበት ምድረበዳ ውስጥ ተወልደሀል፤ አዎን፣ በታላቁ የስቃዬ ዘመን እናትህ ወለደችህ።\n\n2 ፪ እናም ለዘለዓለማዊ ደህንነታችሁ የእስራኤልን ቅዱስ ትዕዛዛት ከጠበቅህ ጌታ ይህንን ታላቅ የተከበረ ምድር ለአንተና ለዘሮችህ፣ ከወንድሞችህ ጋር ርስት ይሆን ዘንድ ጌታ ለአንተ እንዲቀድስልህ እመኝልሃለሁ።\n\n3 ፫ እናም አሁን፣ ዮሴፍ በስቃዬ ዘመን ከምድረበዳ ያወጣሁህ የመጨረሻው ልጄ፣ ጌታ ለዘለዓለም ይባርክህ፣ ዘርህ ሙሉ በሙሉ እንዳይጠፋምና።\n\n4 ፬ እነሆም አንተ የእኔ የወገብ ፍሬ ነህ፤ እናም እኔ በምርኮ ወደ ግብፅ የተወሰደው የዮሴፍ ዘር ነኝ። እናም ጌታ ለዮሴፍ የገባቸው ቃል ኪዳን ታላቅ ነበሩ።\n\n5 ፭ ስለሆነም፣ ዮሴፍ በእርግጥ ጊዜአችንን ተመልክቷል። እናም ጌታ እግዚአብሔር ከወገቡም ፍሬ ፃድቃን የሆነ የእስራኤል ቤት ቅርንጫፍን እንደሚያስነሳ ከጌታ የተስፋ ቃል አግኝቷል፤ መሲሁ አይደለም፣ ነገር ግን የተገነጠለው ቅርንጫፍ ቢሆንም በጌታ ኪዳን እንዲታወስ በኋለኛው ቀን መሲሁ ራሱን በመንፈስ ኃይል ከጨለማ ወደ ብርሃን፣ አዎን ከተደበቀው ጨለማና ምርኮ ወደ ነፃነት እነርሱን ለማምጣት የሚገለጥላቸው ነው።\n\n6 ፮ ዮሴፍ በእውነት እንዲህ ሲል መሰከረ—ባለራዕይን ጌታ አምላኬ ያስነሳል፣ ለወገቤም ፍሬ የተመረጠ ባለራዕይ የሚሆን።\n\n7 ፯ አዎን፣ ዮሴፍ በእውነት እንዲህ ተናገረ፣ ጌታ እንዲህ አለኝ፥ የተመረጠውን ባለራዕይ ከወገብህ ፍሬ አስነሳለሁ፤ እናም እርሱ ከወገብህ ፍሬ መካከል የተከበረ ይሆናል። ከአባቶችህ ጋር የገባሁትን ቃል ኪዳን ወደማወቅ ለመምጣት፣ ለእነርሱም ታላቅ ጥቅም የሚሆን ስራ ታላቅ ስራን ለዘሮችህ፣ ለወንድሞቹ፣ ይሰራ ዘንድ ትዕዛዝን እሰጠዋለሁ።\n\n8 ፰ እናም እኔ ከማዘው ስራ በስተቀር ሌላ ስራ እንዳይሰራ ትዕዛዛትን እሰጠዋለሁ። እናም በፊቴ ትልቅ አደርገዋለሁ፤ የእኔን ስራ ይሰራልና።\n\n9 ፱ እናም የእስራኤል ቤት ሆይ፣ እርሱም ህዝቦቼን ነፃ ያወጣቸው ዘንድ አስነሳዋለሁ ብዬ ለእናንተ እንደተናገርኩለት ሙሴ ታላቅ ይሆናል።\n\n10 ፲ እናም ሙሴ ከግብፅ ምድር ህዝቦችህን እንዲያወጣ አስነሳዋለሁ።\n\n11 ፲፩ ነገር ግን ባለራዕይ ከመካከልህ አስነሳለሁ፤ እናም ለእርሱም ለዘርህ ቃሌን ያመጣ ዘንድ፣ እናም ቃሌን ለማምጣት ብቻ ሳይሆን፣ አለ ጌታ፣ ነገር ግን የተሰጣቸውን ቃሌን እስከማሳመን ድረስ ኃይልን እሰጠዋለሁ።\n\n12 ፲፪ ስለሆነም፣ የወገብህ ፍሬዎች ይፅፋሉ፤ እናም የይሁዳ ወገብ ፍሬም ይፅፋሉ፤ እናም የውሸት ትምህርቶች ሀሰት መሆናቸውን ለማስረዳትና ፀብን ለማቆም፣ እንዲሁም በወገብህ ፍሬ መካከል ሰላምን ለመመስረትና፣ በኋለኛው ቀን ለአባቶቻቸው ግንዛቤ፣ እናም ደግሞ ለቃል ኪዳኔ ግንዛቤ እንዲመጡ በወገብህ ፍሬ የተጻፈውና፣ ደግሞ በይሁዳ ፍሬ የተጻፈው በአንድነት ያድጋሉ ይላል ጌታ።\n\n13 ፲፫ እናም ጌታ እንዲህ ይላል፣ የእስራኤል ቤት ሆይ፣ እናንተ እንድትመለሱ ስራዬ በሁሉም ህዝቦቼ መካከል በሚጀመርበት ጊዜ እርሱ ከድካም ይበረታል።\n\n14 ፲፬ እናም ዮሴፍ እንዲህ ሲል ተነበየ—እነሆ፣ ባለራዕዩን ጌታ ይባርከዋል፤ እናም እርሱን ለማጥፋት የሚሞክሩ ይሸነፋሉ፤ የወገቤን ፍሬ በተመለከት ከጌታ ያገኘሁት ይህም ቃል ኪዳን ይፈፀማል። እነሆም፣ ይህ ቃል ኪዳን እንደሚፈፀም እርግጠኛ ነኝ፤\n\n15 ፲፭ እናም ስሙም በእኔ ስም ይጠራል፤ ይህም ከአባቱ ስም ጋር አንድ ይሆናል። እናም እርሱ ልክ እንደእኔ ይሆናል፣ ጌታ በእርሱ እጅ የሚያመጣ ነገር በጌታ ኃይል ህዝቦቼን ወደ ደህንነት የሚያመጣ ይሆናልና።\n\n16 ፲፮ አዎን፣ ዮሴፍ ይህን ተንብዮአል—በሙሴም ቃል ኪዳን እንኳን እርግጠኛ እንደሆንኩ፤ በዚህ ነገር እርግጠኛ ነኝ፤ ምክንያቱም ጌታ ዘርህን ለዘለዓለም እጠብቃለሁ ብሎኛልና።\n\n17 ፲፯ እናም ጌታ አለ፥ ሙሴን አስነሳለሁ፤ እናም በበትሩ ኃይልን እሰጠዋለሁ፤ እናም መልካም ህጎችን እንዲፅፍ ኃይልን እሰጠዋለሁ። ነገር ግን ብዙ ይናገር ዘንድ አንደበት አልሰጠውም፣ በንግግር ኃያል አላደርገውምና። ነገር ግን በራሴ እጅ ጣት ህጌን እፅፍለታለሁ፤ እናም ቃል አቀባይ እሰጠዋለሁ።\n\n18 ፲፰ እናም ጌታ ደግሞ እንዲህ አለኝ—ለወገብህ ፍሬ ባለራዕይ አስነሳለሁ፤ ቃል ተቀባይም ለእርሱ እሰጠዋለሁ። እናም እኔ፣ እነሆ፣ እኔ የወገብህ ፍሬ ፅሁፎችን ለወገብህ ፍሬ እንዲፅፍ አደርገዋለሁ፤ የወገብህ ፍሬ ተናጋሪ ያውጀዋል።\n\n19 ፲፱ እናም እርሱ የሚፅፋቸው ቃላቶች በእኔ ጥበብ ጠቃሚ ይሆናሉ ብዬ ወደ ወገብህ ፍሬ እንዲሄዱ የወሰንኳቸው ቃላት ናቸው። እናም ይህ የወገብህ ፍሬዎች ከምድር ወጥተው እንደሚጮህ አይነት ይሆናል፤ ምክንያቱም እምነታቸውን አውቃለሁና።\n\n20 ፳ እናም እነርሱ ከምድር ይጮሃሉ፤ አዎን፣ ስለወንድሞቻቸውም እንኳን ንስሀ ይገባሉ። ብዙ ትውልድ በእነርሱ ካለፈም እንኳን በኋላ እናም እንዲህ ይሆናል በቃላቸው ቀላልነት የተነሳ ጩኸታቸው ይወገዳል።\n\n21 ፳፩ በእምነታቸው የተነሳ የወገብህ ፍሬዎች ለሆኑት ለወንድሞቻቸው ቃላቸው ከእኔ አፍ ይወጣሉ፤ እናም ከአባቶችህ ጋር የገባሁትን ቃል ኪዳን እስከሚያስታውሱም የቃላቸውን ድካም እንኳን በእምነታቸው አበረታዋለሁ።\n\n22 ፳፪ እናም አሁን፣ እነሆ፣ ልጄ ዮሴፍ፣ በዚህ ሁኔታ ነበር የጥንቱ አባቴ ትንቢትን የተናገረው።\n\n23 ፳፫ ስለዚህ፣ በዚህ ቃል ኪዳን ምክንያት አንተ ተባርከሃል፤ ዘርህም የመፅሐፉን ቃል ስለሚቀበሉ አይጠፋምና።\n\n24 ፳፬ እናም በእነርሱ መካከል፣ የበለጠ መልካምን የሚያደርግ፣ በቃሉም በተግባሩም፣ በእግዚአብሔር እጅ መሳሪያ በመሆን፣ በታላቅ እምነት፣ አስደናቂ ነገሮችን ለመስራት፣ እናም በእግዚአብሔር ፊት ታላቅ ነገርን ለማድረግ፣ ወደ እስራኤል ቤትና፣ ወደ ወንድሞችህ ዘሮች ብዙዎችን ደግሞ የሚመልስ አንድ ኃያል ይነሳል።\n\n25 ፳፭ እናም አሁን፣ ዮሴፍ አንተ የተባረክህ ነህ። እነሆ፣ አንተ ትንሽ ነህ፤ ስለዚህ የወንድምህን የኔፊን ቃል አዳምጥ፣ እናም እኔ ስለአንተ የተናገርኳቸው ቃላት ልክ ባልኩት መሰረት ይሆኑልሃልና። ሊሞት የደረሰውንም የአባትህንም ቃል አስታውስ። አሜን።\n\n", "2-ne 4": "[center][font_size=26]ምዕራፍ ፬[/font_size][/center]\n\n[i]ሌሂ ዘሮቹን መከረ እንዲሁም ባረከ—ሞተና ተቀበረ—ኔፊ በእግዚአብሔር ቸርነት ተደሰተ—ኔፊ እምነቱን ለዘለዓለም በጌታ አደረገ። ከ፭፻፹፰–፭፻፸ ም.ዓ. ገደማ።[/i]\n\n1 ፩ እናም አሁን፣ እኔ ኔፊ፣ አባቴ ወደ ግብፅ ተወስዶ ስለነበረው ዮሴፍ የተናገራቸውን ትንቢቶች በተመለከተ ተናገርኩ።\n\n2 ፪ እነሆም እርሱ ዘሮቹን በተመለከተ በእውነት ተንብዮአል። እናም እርሱ ከፃፋቸው የበለጡ ትንቢቶች ብዙ የሉም። እናም እርሱ እኛን እንዲሁም የወደፊቱን ትውልድ በተመለከተ ተንብዮአል፤ እና እነሱም በነሀስ ሰሌዳው ላይ ተፅፈዋል።\n\n3 ፫ ስለሆነም፣ አባቴ የዮሴፍን ትንቢት በተመለከተ መናገሩን ካቆመ በኋላ፣ የላማንን ወንዶችና ሴቶች ልጆች ጠርቶ እንዲህ አላቸው—እነሆ፣ ወንዶችና ሴቶች ልጆቼ የበኩር ልጄ ወንዶች ልጆችና ሴቶች ልጆች የሆናችሁ፣ ቃሌን እንድታደምጡ እፈልጋለሁ።\n\n4 ፬ ጌታ እግዚአብሔር እንዲህ ብሏልና—ትዕዛዛቴን እስከጠበቃችሁ ድረስ በምድሪቷ ላይ ትበለፅጋላችሁ፤ እናም ትዕዛዛቴን የማትጠብቁ ከሆነ ከፊቴ ትለያላችሁ።\n\n5 ፭ ነገር ግን እነሆ፣ ወንዶችና ሴቶች ልጆቼ፣ ለእናንተ በረከትን ሳልተውላችሁ ወደ መቃብሬ መሄድ አልችልም፤ እነሆም መሄድ ባለባችሁ መንገድ ካደጋችሁ ከእርሱ እንደማትሸሹ አውቃለሁ።\n\n6 ፮ ስለሆነም፣ ከተረገማችሁ፣ እነሆ፣ እርግማኑ ከእናንተ እንዲወሰድና በወላጆቻችሁ ራስ ላይ ይመለስ ዘንድ በረከቴን በእናንተ ላይ እተዋለሁ።\n\n7 ፯ ስለሆነም፣ በእኔ በረከት የተነሳ ጌታ እግዚአብሔር እናንተ እንድትጠፉ አይፈቅድም፤ ስለሆነም፣ እርሱ ለዘለዓለም ለእናንተ እና ለዘሮቻችሁ መሀሪ ይሆናል።\n\n8 ፰ እናም እንዲህ ሆነ አባቴ ለላማን ወንዶችና ሴቶች ልጆች መናገሩን ካቆመ በኋላ፣ የልሙኤልን ወንዶችና ሴቶች ልጆች በፊቱ እንዲቀርቡ አስደረገ።\n\n9 ፱ እናም እርሱ እንዲህ ሲል ተናገራቸው—እነሆ፣ የሁለተኛው ወንድ ልጄ ወንድና ሴት ልጆች የሆናችሁ ወንዶችና ሴት ልጆቼ፤ እነሆ እኔ ለላማን ወንዶችና ሴቶች ልጆች የሰጠሁት አይነት በረከት እሰጣችኋለሁ፤ ስለሆነም እናንተ ፈፅሞ አትጠፉም፤ ነገር ግን በመጨረሻ ዘሮቻችሁ ይባረካሉ።\n\n10 ፲ እናም እንዲህ ሆነ አባቴ ለእነርሱ መናገሩን ከጨረሰ በኋላ፣ እነሆ፣ የእስማኤልን ወንዶች ልጆች፣ አዎን፣ እናም ቤተሰቡን ሁሉ ተናገራቸው።\n\n11 ፲፩ እናም እርሱ እነርሱን መናገር ካቆመ በኋላ፣ ለሳም እንዲህ ሲል ተናገረው፥ አንተ የተባረክህ ነህ፣ እንዲሁም ዘርህ፤ ምክንያቱም እንደወንድምህ ኔፊ ምድሪቱን ትወርሳለህና። እናም ዘርህ ከእርሱ ዘር ጋር ይቆጠራል፤ እናም አንተ ልክ እንደ ወንድምህ ትሆናለህ፣ ዘርህም ልክ እንደእርሱ ዘር ይሆናል፤ አንተም በዘመንህ ሁሉ ትባረካለህ።\n\n12 ፲፪ እናም እንዲህ ሆነ አባቴ፣ ሌሂ፣ በውስጡ ባለው የልቡ ስሜትና የጌታ መንፈስ መሰረት ለቤተሰቡ ሁሉ ከተናገረ በኋላ አረጀ። እንዲህም ሆነ እርሱም ሞተ፣ እናም ተቀበረ።\n\n13 ፲፫ እናም እንዲህ ሆነ ከሞተ በኋላ ብዙም ቀን ሳይሆን ላማንና ልሙኤል እንዲሁም የእስማኤል ወንድ ልጆች በጌታ ተግሳፅ የተነሳ በእኔ ተቆጡ።\n\n14 ፲፬ እኔ ኔፊ፣ እንደቃሉ እነርሱን እንድናገራቸው ተገፋፍቼ ነበርና፤ እኔ፣ እና ደግሞም አባቴ ከመሞቱ በፊት፣ ብዙ ነገሮችን ተናግረናቸው ነበር፤ ብዙዎቹ አባባሎች በሌሎች ሰሌዳዎቼ ላይ ተፅፈዋል፤ ታሪካዊ የሆነውም ይበልጡ ክፍል በሌላኛው ሰሌዳዎቼ ላይ ተፅፏልና።\n\n15 ፲፭ እናም በእነዚህ ላይ የነፍሴን ነገሮች፣ እናም በነሀስ ሰሌዳዎቹ ላይ የተቀረፁ ብዙዎቹ ቅዱሳት መጻሕፍት እፅፋለሁ። ነፍሴ በቅዱሳት መጻሕፍት ትደሰታለች፣ እንዲሁም ልቤ ታሰላስላቸዋለች፣ እንዲሁም እኔ እነርሱን ለልጆቼ ትምህርትና ጥቅም እፅፋለሁ።\n\n16 ፲፮ እነሆ፣ ነፍሴ በጌታ ነገሮች ትደሰታለች፤ እናም ልቤ ያየኋቸውንና የሰማኋቸውን ነገሮች ላይ ያለማቋረጥ ታሰላስላለች።\n\n17 ፲፯ ይሁን እንጂ፣ ጌታ ታላቅና ድንቅ ስራውን ለእኔ ለማሳየት ምንም እንኳን ቸርነቱ ታላቅ ቢሆንም ልቤ ይጮሀል—አቤቱ እኔ ምንኛ ጎስቋላ ሰው ነኝ! አዎን፣ ልቤ በስጋዬም የተነሳ ያዝናል፤ ነፍሴም በክፋቴ የተነሳ ታዝናለች።\n\n18 ፲፰ እኔ በቀላሉ በሚያስቸግሩኝ መከራዎችና ኃጢአቶች ተከብቤአለሁ።\n\n19 ፲፱ እናም ደስታን በምፈልግበት ጊዜ በኃጢአቴ የተነሳ ልቤ ያዝናል፤ ይሁን እንጂ በማን እንዳመንኩኝ አውቃለሁ።\n\n20 ፳ እግዚአብሔር ረዳቴ ነበር፤ በምድረበዳ ውስጥ በስቃዬ መራኝ፤ እናም በታላቁን ጥልቅ ውኃ ላይ ጠበቀኝ።\n\n21 ፳፩ ሰውነቴን ሁሉ፣ ስጋዬም እስከሚነድ ድረስ፣ በፍቅሩ ሞላኝ።\n\n22 ፳፪ ጠላቶቼን በፊቴ በፍርሀት እስኪንቀጠቀጡ ድል ነሳቸው።\n\n23 ፳፫ እነሆ፣ በቀን ጩኸቴን ሰምቷል፣ እናም በምሽት በራዕይ እውቀትን ሰጥቶኛል።\n\n24 ፳፬ እናም፣ በቀን በፊቱ በታላቅ ፀሎት ተዳፈርኩ፤ አዎን፣ ድምጼንም ወደላይ ላኩኝ፤ እናም መላዕክት ወርደው አገለገሉኝ።\n\n25 ፳፭ እናም በመንፈሱ ክንፎች ሰውነቴ እጅግ ከፍ ወዳለው ተራራ ተወሰደ። እናም ዓይኖቼም ታላቅ ነገሮችን ተመልክተዋል፣ አዎን፣ እንዲያውም ለሰዎች እጅግ ታላቅ የሆነውን፤ ስለዚህ እኔ እነርሱን እንዳልፅፍ ታዝዤ ነበር።\n\n26 ፳፮ አቤቱ አሁን ታላቅ ነገሮችን ካየሁ፣ ጌታ ለሰው ልጆች እራሱን ዝቅ በማድረግ በእንዲህ ዓይነት ምህረቱ ከጎበኛቸው፣ ለምንድነው ልቤ የሚያለቅሰው፣ እንዲሁም ነፍሴ በሀዘን ሸለቆ ውስጥ የምትዘገየው፣ እናም ሰውነቴ የሚቃወሰው፣ እናም ጥንካሬዬ በመከራዬ የሚደክመው?\n\n27 ፳፯ እናም ለምን በስጋዬ የተነሳ ለኃጢያት ተገዢ እሆናለሁ? አዎን፣ ለምን በመከራ ውስጥ እወድቃለሁ፣ ክፉው ሰላሜን እንዲያጠፋ እንዲሁም ነፍሴን እንዲያሰቃያት በልቤ ውስጥ ቦታ ያገኛል ዘንድ ለምን በፈተና ተገዢ እሆናለሁ? በጠላቴ የተነሳ ለምን እቆጣለሁ?\n\n28 ፳፰ ነፍሴ ሆይ፣ ንቂ! ከእንግዲህ በኃጢያት አትድከሚ። አቤቱ ልቤ ተደሰቺ፣ እናም ለነፍሴ ጠላት ለሆነው ቦታ አትስጪ።\n\n29 ፳፱ በጠላቶቼ የተነሳ በድጋሚ አትቆጪ። በመከራዬም የተነሳ ብርታቴን አታድክሚ።\n\n30 ፴ አቤቱ ልቤ ተደሰቺ፣ እንዲህም በማለት ወደ ጌታ ጩሂ—አቤቱ ጌታ አንተን ለዘለዓለም አወድስሀለሁ፤ አዎን አምላኬና የደህንነቴ አለት ነፍሴ በአንተ ደስ ይላታል።\n\n31 ፴፩ አቤቱ ጌታ፣ ነፍሴን ታድናለህን? ከጠላቶቼስ እጅ ታወጣኛለህን? ኃጢያትን በምመለከትበት ወቅት በጥላቻ ታንቀጠቅጠኛለህን?\n\n32 ፴፪ የሲኦል ደጆች ከፊቴ ይዘጉ፣ ምክንያቱም ልቤ የተሰበረ እና መንፈሴ የተዋረደ ነውና! አቤቱ ጌታ፣ እባክህ በጥልቁ ሸለቆ ጎዳና እጓዝበት ዘንድ በቀናው መንገድ እፀና ዘንድ፣ የፅድቅን በሮች ከፊቴ አትዝጋ!\n\n33 ፴፫ አቤቱ ጌታ፣ እባክህ የፅድቅህን መጎናፀፊያ ደርብልኝ! አቤቱ ጌታ፣ እባክህ ከጠላቶቼ የምሸሽበትን መንገድ አዘጋጅልኝ! እባክህ መንገዴን አቅናልኝ! እባክህ በመንገዴ እንቅፋትን አታድርግ—ነገር ግን አንተ መንገዴን ታጠራልኛለህ፣ እናም የጠላቶቼን መንገድ እንጂ የእኔን አትዘጋብኝም።\n\n34 ፴፬ አቤቱ ጌታ፣ በአንተ ታምኛለሁ፣ እንዲሁም ለዘለዓለም በአንተ እታመናለሁ። እምነቴን በስጋ ክንድ ላይ አላደርግም፤ ምክንያቱም በስጋ ክንድ ላይ የሚታመን የተረገመ እንደሚሆን አውቃለሁና። አዎን፣ በሰው ላይ እምነት የሚያደርግ ወይም ስጋ ለባሹን ክንዱ የሚያደርግም ሰው የተረገመ ነው።\n\n35 ፴፭ አዎን፣ እግዚአብሔርን ሳይነቅፍ ለለመነ ለእርሱ በልግስና እንደሚሰጠው አውቃለሁ። አዎን፣ አምላኬን የተሳሳተ ነገር ካልጠየቅሁት በስተቀር ይሰጠኛል፤ ስለዚህ ወደ አንተ ድምፄን ከፍ አደርጋለሁ፤ አዎን፣ አምላኬ የፅድቄ አለት ወደሆንከው አንተም እጮሀለሁ። እነሆ፣ አለቴና የዘለአለም አምላኬ፣ ድምፄ ለዘለዓለም ወደ አንተ ከፍ ይላል። አሜን።\n\n", "2-ne 5": "[center][font_size=26]ምዕራፍ ፭[/font_size][/center]\n\n[i]ኔፋውያን እራሳቸውን ከላማናውያን ለዩ፣ የሙሴን ህግ ጠበቁ፣ እናም ቤተመቅደስ ሰሩ—ላማናውያን ባለማመናቸው ከጌታ ፊት ተለዩ፣ ተረገሙ፣ እናም ለኔፋውያን እንደ ጅራፍ ሆኑ። ከ፭፻፹፰–፭፻፶፱ ም.ዓ. ገደማ።[/i]\n\n1 ፩ እነሆ፣ እንዲህ ሆነ፣ እኔ ኔፊ፣ በወንድሞቼ ቁጣ የተነሳ ወደ ጌታ አምላኬ በጣም ጮህኩ።\n\n2 ፪ ነገር ግን እነሆ፣ እነርሱ ህይወቴን ለማጥፋት እስከመፈለጋቸው ድረስ በእኔ ላይ ቁጣቸው በርትቶ ነበር።\n\n3 ፫ አዎን፣ በእኔ ላይ እንዲህ ሲሉ አጉረመረሙ—ታናሽ ወንድማችን በእኛ ላይ ገዢ ለመሆን ያስባል፤ እናም እኛ በእርሱ ምክንያት ብዙ ችግር አጋጥሞናል፤ ስለዚህ፣ በእርሱ ቃል የተነሳ በተጨማሪ አንዳንሰቃይ አሁን እንግደለው። እነሆም እርሱ ገዢያችን እንዲሆን አንፈቅድም፤ ምክንያቱም ታላቅ ወንድሞቹ የሆንነው በዚህ ህዝብ ላይ መግዛት የሚገባን እኛ ነንና።\n\n4 ፬ አሁን በእነዚህ ሰሌዳዎች ላይ በእኔ ላይ ያጉረመረሙትን ቃል ሁሉ አልፅፍም። ነገር ግን እነርሱ ህይወቴን ሊያጠፉ ፈልገዋል የሚለውን ብቻ ማለት ይበቃኛል።\n\n5 ፭ እናም እንዲህ ሆነ፣ እኔ ኔፊ፣ እንዲሁም ከእኔ ጋር የሚሄዱት ሁሉ፣ ከእነርሱ መሸሽና ወደ ምድረበዳው መሄድ እንዳለብን ጌታ አስጠነቀቀኝ።\n\n6 ፮ ስለዚህም፣ እንዲህ ሆነ እኔ ኔፊ ቤተሰቤን፣ እናም ደግሞ ዞራምንና ቤተሰቡን፣ እናም ታላቅ ወንድሜን ሳምንና ቤተሰቦቹን፣ እናም ያዕቆብን እና ዮሴፍን፣ ታናናሽ ወንድሞቼን እናም ደግሞ እህቶቼን፣ እና ከእኔ ጋር የሚሄዱትን ሁሉ ወሰድኩ። እናም ከእኔ ጋር የሚሄዱት ሁሉ የእግዚአብሔርን ማስጠንቀቂያዎችንና ራዕይ ያመኑ ነበሩ፤ ስለዚህ፣ የእኔን ቃል አዳመጡ።\n\n7 ፯ እናም ድንኳናችንንና ለመውሰድ የምንችለውን ማናቸውንም ነገሮች ወሰድንና፣ በምድረበዳ ውስጥ ለብዙ ቀናት ተጓዝን። እናም ለብዙ ቀናት ከተጓዝን በኋላ ድንኳኖቻችንን ተከልን።\n\n8 ፰ እናም ህዝቤ የቦታውን ስም ኔፊ ብለን እንድንጠራው ፈለጉ፤ ስለዚህም ኔፊ ብለን ጠራነው።\n\n9 ፱ እናም ከእኔ ጋር የነበሩ ሁሉ እራሳቸውን የኔፊ ህዝብ ብለው ለመጥራት ወሰኑ።\n\n10 ፲ እናም በሁሉም ነገሮች ፍርዱን፣ ስርአቱንና፣ የጌታን ትዕዛዝ በሙሴ ህግ መሰረት በትጋት ለመጠበቅ ተቀበልን።\n\n11 ፲፩ ጌታም ከእኛ ጋር ነበር፣ እናም እጅግ በለፀግን፤ እህል ዘርተናል፣ እናም እንደገና በብዛት ሰብስበናልና። እናም የበግና የከብት መንጋንና ከሁሉም አይነት እንስሳት ማርባት ጀመርን።\n\n12 ፲፪ እናም ደግሞ እኔ ኔፊ በነሀስ ሰሌዳዎች ላይ የተቀረፁትን መዝገቦች፣ እናም ደግሞ እንደተፃፈው ለአባቴ በጌታ እጅ የተዘጋጀውን ኳስ ወይም ኮምፓሱን አመጣሁ።\n\n13 ፲፫ እናም እንዲህ ሆነ እኛ በይበልጥ መበልፀግ እንዲሁም በምድሪቱ ላይ መብዛት ጀመርን።\n\n14 ፲፬ እናም አሁን ላማናውያን ተብለው የሚጠሩት ህዝቦች በማንኛውም ሁኔታ እንዳይመጡብንና እኛን እንዳያጠፉን ዘንድ፣ እኔ ኔፊ፣ የላባንን ጎራዴ ወሰድኩና በእርሱ አይነት ብዙ ጎራዴዎችን ሰራሁ፤ ምክንያቱም እነርሱ ወደ እኔና ልጆቼ እናም ህዝቤ ተብለው ወደተጠሩት ያላቸውን ጥላቻ አውቃለሁና።\n\n15 ፲፭ እናም ህዝቤን በብዛት ከሁሉም አይነት እንጨትና ብረት፣ እናም መዳብና ነሀስ፣ እና ብረትና ወርቅ፣ እና ብርና ከከበሩ የብረት አፈር ህንፃ እንዲሰሩ አስተማርኳቸው።\n\n16 ፲፮ እናም እኔ ኔፊ ቤተመቅደስን ሰራሁ፤ ከብዙ ከከበሩ ነገሮች የተገነባ ባይሆንም፣ እንደ ሰለሞን ቤተመቅደስ አይነት ነበር የሰራሁት፤ ምክንያቱም እነዚህ ነገሮች በምድሪቱ ላይ አልተገኙም ነበርና፣ ስለዚህ፣ እንደ ሰለሞን አይነት ቤተመቅደስ መስራት አልተቻለም። ነገር ግን የቤተመቅደሱ አሰራር ከሰለሞን ቤተመቅደስ ጋር ተመሳሳይ ነበር፤ እናም አሰራሩ እጅግ ያማረ ነበር።\n\n17 ፲፯ እናም እንዲህ ሆነ፣ እኔ ኔፊ፣ ህዝቤ ታታሪ እንዲሆኑና በእጃቸውም እንዲሰሩ አደረግሁ።\n\n18 ፲፰ እናም እንዲህ ሆነ፣ እነርሱ እኔ ንጉሳቸው እንድሆን ፈለጉ። ነገር ግን እኔ ኔፊ፣ ለእነርሱ ንጉስ እንዲኖራቸው አልፈለግሁም፤ ይሁን እንጂ፣ በውስጤ ባለው ኃይል መሰረት ለእነርሱ አደረግሁ።\n\n19 ፲፱ እናም እነሆ፣ እኔ የእነርሱ ገዢና አስተማሪ እሆን ዘንድ ወንድሞቼን በተመለከተ ጌታ የተናገራቸው ቃላት ተፈፅመዋል። ስለዚህ፣ በጌታ ትዕዛዝ መሰረት እነርሱ ህይወቴን ለማጥፋት እስከሚያስቡበት ድረስ ገዢያቸውና አስተማሪያቸው ነበርኩኝ።\n\n20 ፳ ስለሆነም፣ ጌታ እንዲህ ያለኝ ቃሉ ተፈፅሟል—እነርሱ የአንተን ቃል እስካላዳመጡ ድረስ ከጌታ ፊት ይለያሉ። እናም እነሆ፣ እነርሱ ከፊቱ ተለይተው ነበር።\n\n21 ፳፩ እናም እርሱ በኃጢአታቸው የተነሳ እርግማን፣ አዎን፣ እንዲያውም ከባድ እርግማን፣ በእነርሱ ላይ እንዲመጣ አድርጓል። እነሆም በእርሱ ላይ ልባቸውን አጠጠሩ፣ እንደ ድንጋይም ሆኑ፤ ስለዚህ፣ እነርሱ ነጭ እና ቆንጆ እንዲሁም ያማሩ ስለነበሩ ለህዝቤ የሚስቡ እንዳይሆኑ ጌታ እግዚአብሔር በቆዳቸው ላይ ጥቁረት እንዲመጣባቸው አደረገ።\n\n22 ፳፪ እናም ጌታ እግዚአብሔር እንዲህ አለ—ለክፋቶቻቸው ንስሀ ካልገቡ በስተቀር ለህዝብህ የሚያስጠሉ እንዲሆኑ አደርጋቸዋለሁ።\n\n23 ፳፫ እናም ከእነርሱ ዘር ጋር የተቀላቀለው ዘር የተረገመ ይሆናል፤ እነርሱ በእንደዚህ አይነት እርግማን ይረገማሉ። እናም ጌታ ተናግሮታል፣ ይህም ተደርጓል።\n\n24 ፳፬ እናም በእነርሱ ላይ ባለው እርግማን የተነሳ ሰነፍ፣ አጭበርባሪዎችና በተንኮል የረቀቁ እንዲሁም በምድረበዳ ውስጥ አራዊቶችን የሚያድኑ ህዝቦች ሆነዋል።\n\n25 ፳፭ እናም ጌታ እግዚአብሔር አለኝ፥ እኔን ያስታውሱ ዘንድ ለማነሳሳት ለዘሮችህ እንደ ጅራፍ ይሆናሉ፤ እናም እኔን ካላስታወሱኝና፣ ቃሌንም ካላዳመጡ፣ እስከሚጠፉ ድረስ ይቀጧቸዋል።\n\n26 ፳፮ እናም እንዲህ ሆነ፣ እኔ ኔፊ፣ ያዕቆብንና፣ ዮሴፍን በህዝቤ ምድር ላይ ካህናትና መምህራን ይሆኑ ዘንድ ቀባኋቸው።\n\n27 ፳፯ እናም እንዲህ ሆነ አስደሳች ህይወት ኖርን።\n\n28 ፳፰ እናም ኢየሩሳሌምን ለቀን ከወጣን ሠላሳ ዓመታት አለፉ።\n\n29 ፳፱ እናም እኔ ኔፊ፣ ህዝቤን በተመለከተ በሰራሁት በሰሌዳዎች ላይ እስከዚያ ያለውን ታሪክ ጽፌ ጠበቅሁ።\n\n30 ፴ እናም እንዲህ ሆነ ጌታ እግዚአብሔር አለኝ፥ ሌሎች ሰሌዳዎችን ስራ፤ እናም ለህዝብህ ጥቅም በእኔ አመለካከት መልካም የሆኑትን ብዙ ነገሮች በእነዚህ ላይ ትፅፋለህ።\n\n31 ፴፩ ስለሆነም፣ እኔ ኔፊ፣ ለጌታ ትዕዛዛት ታዛዥ ለመሆን፣ ሄድኩ፣ እናም እነዚህን ነገሮች የፃፍኩበትን እነዚህን ሰሌዳዎች ሰራሁ።\n\n32 ፴፪ እናም እግዚአብሔርን የሚያስደስተውን ቀረፅኩኝ። እናም ህዝቤ በእግዚአብሔር ነገር የሚደሰት ከሆነ በእነዚህ ሰሌዳዎች ላይ እኔ በቀረፅኩት ይደሰታሉ።\n\n33 ፴፫ እናም ህዝቤ የህዝቤን ታሪክ በጥልቀት ለማወቅ ከፈለጉ፣ የእኔን ሌሎች ሰሌዳዎች ማጥናት አለባቸው።\n\n34 ፴፬ እናም አርባ ዓመታት ዓለፉ ማለት ለእኔ በቂ ነው፣ እናም ከወንድሞቻችን ጋር በጦርነትና ፀብ አሳልፈናል።\n\n", "2-ne 6": "[center][font_size=26]ምዕራፍ ፮[/font_size][/center]\n\n[i]ያዕቆብ እንደገና የአይሁዶችን ታሪክ ተረከ፥ ስለባቢሎን ምርኮና መመለስ፤ ስለእስራኤሉ ቅዱስ አገልግሎትና ስቅለት፤ ከአህዛብ እርዳታን ስለማግኘታቸው፤ እና አይሁዶች በኋለኛው ቀን በመሲሁ ሲያምኑ ዳግሞ መመለሳቸውን። ፭፻፶፱–፭፻፵፭ ም.ዓ. ገደማ።[/i]\n\n1 ፩ የኔፊ ወንድም ያዕቆብ ለኔፊ ህዝብ የተናገራቸው ቃላት—\n\n2 ፪ እነሆ፣ የተወደዳችሁ ወንድሞቼ፣ በእግዚአብሔር የተጠራሁትና በቅዱስ ስርዓቱን መሰረት ሹመትን ያገኘሁት፣ እናም እርሱን እንደ ንጉስ ወይም ተከላካይ በምታምኑትና፣ በእርሱ ለጥበቃችሁ ተስፋ በምታደርጉ በወንድሜ ኔፊ የተቀባሁት እኔ ያዕቆብ፣ እነሆ፣ እኔ እጅግ ብዙ ነገሮችን እንደተናገርኳችሁ ታውቃላችሁ።\n\n3 ፫ ሆኖም እኔ እንደገና እናገራችኋለሁ፤ ምክንያቱም ለነፍሳችሁ ደህንነት ፍላጎት አለኝና። አዎን፣ ለእናንተ ጭንቀቴ ታላቅ ነው፤ እናም እናንተ ሁልጊዜ ይህ እንደሚሆን ታውቃላችሁ። እኔ በሙሉ ትጋት መክሬአችኋለሁ፤ እናም የአባቴን ቃል አስተምሬአችኋሁ፤ እናም ከዓለም መፈጠር ጀምሮ ሁሉንም የተፃፉ ነገሮች በተመለከተ አነጋግሬአችኋለሁ።\n\n4 ፬ እናም አሁን፣ እነሆ፣ ስላሉትና ስለሚመጡት ነገሮች እነግራችኋለሁ፤ ስለዚህ፣ የኢሳይያስን ቃል አነብላችኋለሁ። እናም እነርሱ ወንድሜ ለእናንተ እንድናገር የፈለጋቸው ቃላት ናቸው። እናም የምናገራችሁ ለእናንተ ጥቅም፣ እናንተ አምላካችሁን ታውቁትና ስሙንም ታወድሱ ዘንድ ነው።\n\n5 ፭ እናም አሁን እኔ የማነባቸው ቃላት ኢሳይያስ የእስራኤልን ቤት በተመለከተ የተናገራቸው ናቸው፤ ስለሆነም፣ ከእናንተም ጋር ተመሳሳይነት አላቸው፣ ምክንያቱም እናንተ ከእስራኤል ቤት ናችሁና። እናም ከእስራኤል ቤት ስለሆናችሁ በኢሳይያስ የተነገሩ ለእናንተ የሚተገበሩ ብዙ ነገሮች አሉ።\n\n6 ፮ እናም አሁን፣ ቃላቱ እነዚህ ናቸው፥ ጌታ እግዚአብሔር እንዲህ ይላል—እነሆ እጄን ወደ አህዛብ አነሳለሁ፣ አርማዬንም ወደ ወገኖች አቆማለሁ፤ ወንዶች ልጆችሽንም በክንዳቸው ያመጡአቸዋል፥ ሴቶች ልጆችሽንም በጫንቃቸው ይሸከሟቸዋል።\n\n7 ፯ ነገሥታትም አሳዳጊ አባቶችሽ ይሆናሉ፣ እቴጌዎቻቸውም ሞግዚቶችሽ ይሆናሉ፤ ፊታቸውን ወደ ምድር ዝቅ አድርገው ይሰግዱልሻል፣ የእግራችሁንም ትቢያ ይልሳሉ፤ እናም እኔ ጌታ መሆኔን ታውቂያለሽ፤ እኔን የጠበቁ አያፍሩምና።\n\n8 ፰ እናም አሁን እኔ ያዕቆብ እነዚህን ቃላት በተመለከተ በመጠኑ እናገራለሁ። እነሆም ጌታ እኛ ከመጣንበት በኢየሩሳሌም የነበሩት እንደተገደሉና በምርኮ እንደተወሰዱ አሳይቶኛል።\n\n9 ፱ ሆኖም፣ ጌታ እነርሱ እንደገና እንደሚመለሱ አሳይቶኛል። እናም ደግሞ ጌታ እግዚአብሔር፣ የእስራኤሉ ቅዱስ፣ በስጋ እራሱን እንደሚገልፅላቸው፤ እናም መልአኩ ለእኔ በተናገረው ቃል መሠረት፣ እራሱን ከገለፀ በኋላ ይገርፉታልም ይሰቅሉታልም።\n\n10 ፲ እናም በእስራኤሉ ቅዱስ ላይ ልባቸውን ካጠጠሩና አንገታቸውን ካደነደኑ በኋላ፣ እነሆ፣ የእስራኤል ቅዱስ ፍርድ በእነርሱ ላይ ይመጣል። እናም እነርሱ የሚቀጡበትና የሚሰቃዩበት ቀን ይመጣል።\n\n11 ፲፩ ስለሆነም፣ መላኩ እንዳለው፣ ወዲህና ወዲያ እንዲዘዋወሩ ከተደረጉ በኋላ፣ ብዙዎቹ በስጋ ይሰቃያሉ፣ በታማኝ ፀሎቶች የተነሳም እንዲጠፉ አይደረጉም፤ እነርሱ ይበተናሉ፣ ይገረፋሉ፣ እናም ይጠላሉ፤ ይሁን እንጂ፣ ጌታ ለእነርሱ መሀሪ ይሆናል፣ መድኃኒታቸውንም ሲያውቁት ወደ ርስት ምድራቸው በድጋሚ በአንድ ላይ ይሰበሰባሉ።\n\n12 ፲፪ እናም ነቢያት የፃፉላቸው አህዛብ የተባረኩ ናቸው፤ እነሆም፣ እነርሱ ንስሀ ከገቡና ከፅዮን ካልተዋጉ፣ እና እራሳቸውን ከታላቋና የርኩሰት ቤተክርስቲያን አንድ ካላደረጉ ይድናሉ፤ ጌታ እግዚአብሔር ለልጆቹ የገባውን ቃል ኪዳን ይፈፅማልና፤ እናም ለዚህ ነው ነቢዩ እነዚህን ነገሮች የፃፈው።\n\n13 ፲፫ ስለዚህ፣ ከፅዮን ጋርና ከጌታ የቃል ኪዳን ህዝብ ጋር የሚዋጉ የእግሮቻቸውን ትቢያ ይልሳሉ፤ እናም የጌታ ህዝቦች አያፍሩም። የጌታ ህዝቦች እርሱን የሚጠብቁ ናቸውና፤ አሁንም የመሲሁን መምጣት ይጠብቃሉና።\n\n14 ፲፬ እናም እነሆ፣ በነቢዩ ቃላት መሠረት መሲሁ ለሁለተኛ ጊዜ እነርሱን ለማደስ እንደገና ይጀምራል፤ ስለዚህ፣ በእርሱ የሚያምኑበት ያ ቀን ሲመጣ፣ እራሱን በኃይልና በታላቅ ክብር ጠላታቸውን በመደምሰስ ይገልፃል፤ እናም በእርሱ የሚያምኑትን አንዳቸውንም አያጠፉም።\n\n15 ፲፭ እናም በእርሱ የማያምኑ በእሳትና፣ በአውሎ ነፋስ፣ በመሬት መንቀጥቀጥና፣ በደም መፍሰስ፣ በቸነፈር፣ በረሀብና፣ በድርቅ ይጠፋሉ። እናም ጌታ እግዚአብሔር የእስራኤል ቅዱስ መሆኑን ያውቃሉ።\n\n16 ፲፮ አደን ከሃያሉ ይወሰዳልን፣ ወይስ የህጋዊ ምርኮኞች ያመልጣሉን?\n\n17 ፲፯ ነገር ግን ጌታ እንዲህ ይላል፥ በኃያላን የተማረኩትም እንኳን ይወሰዳሉ፣ የጨካኞችም አደን ያመልጣል፤ ኃያሉ አምላክ የቃል ኪዳን ህዝቡን ያድናልና። ጌታም እንዲህ ይላል፥ ከእናንተ ጋር የሚጣሉትን እጣላቸዋለሁ—\n\n18 ፲፰ እናም አስጨናቂዎችሽን ስጋቸውን አስበላቸዋለሁ፤ እናም እንደጣፋጭ ወይን ጠጅ ደማቸውን ጠጥተው ይሰክራሉ፤ እናም ስጋ ለባሹም ሁሉ እኔ ጌታ መድኃኒትሽና ቤዛሽ የያዕቆብ ኃያል እንደሆንኩ ያውቃሉ።\n\n", "2-ne 7": "[center][font_size=26]ምዕራፍ ፯[/font_size][/center]\n\n[i]ያዕቆብ ከኢሳይያስ ማንበቡን ቀጠለ፥ ኢሳይያስ እንደ መሲሁ ይናገራል—መሲሁ የተማሩ ሰዎች ልሳን ይኖረዋል—ለሚገርፉት ጀርባውን ይሰጣል—እርሱ አያፍርም—ኢሳይያስ ፶ን አነጻፅሩ። ፭፻፶፱–፭፻፵፭ ም.ዓ. ገደማ።[/i]\n\n1 ፩ አዎን፣ ጌታ እንዲህ ይላል—ፈትቻችኋለሁን፣ ወይንስ ለዘለዓለም ወርውሬአችኋለሁ? ጌታ እንዲህ ይላል—እናታችሁን የፈታሁበት የፍቺዋ ፅህፈት የት አለ? ለማን ነው አሳልፌ የሰጠኋችሁ? ወይስ እናንተን የሸጥኩት ከአበዳሪዎች ለየትኛው ነው? አዎን፣ ለማን ሸጥኳችሁ? እነሆ፣ ስለኃጢአታችሁ ራሳችሁን ሸጣችኋል፣ እናም ስለመተላለፋችሁ እናታችሁም ተፈታለች።\n\n2 ፪ ስለሆነም፣ እኔ ስመጣ ማንም ሰው አልነበረም፤ በምጣራበትም ጊዜ አዎን፣ የሚመልስ አልነበረም። የእስራኤል ቤት ሆይ፣ መታደግ እንዳትችል እጄ ፈፅሞ አጥራለች፣ ወይስ ለማዳን ኃይል የለኝምን? እነሆ በግሰጻዬ ባህሩን አደርቃለሁ፣ ወንዞችንም ምድረበዳ አደርጋለሁ እናም አሳዎቻቸው ውሃው በመድረቁ ይገማሉ፣ እናም በጥማት ይሞታሉ።\n\n3 ፫ ሰማያትን ጥቁረት አለብሳቸዋለሁ፣ እናም መሸፈኛቸውን ማቅ አደርጋለሁ።\n\n4 ፬ የእስራኤል ቤት ሆይ ጌታ እግዚአብሔር በትክክለኛው ጊዜ ለእናንተ እንዴት መናገር እንድችል የተማሩትን ልሳን ሰጥቶኛል። እናንተ በደከማችሁ ጊዜ ማለዳ በማለዳ ያነቃችኋል። እንደተማሪ እንድሰማ ጆሮዬን ያነቃቃል።\n\n5 ፭ ጌታ እግዚአብሔር ጆሮዬን ከፍቷል፣ እናም እኔ አመፀኛ አልነበርኩም፣ ወደኋላም አልተመለስኩም።\n\n6 ፮ ጀርባዬን ለገራፊዎች፣ እናም ጉንጬንም ለፀጉር ነጪዎች ሰጠሁ። ፊቴንም ከውርደትና ከትፋት አልመለስኩም።\n\n7 ፯ ጌታ እግዚአብሔር ይረዳኛል፣ ስለዚህም አላፍርም። ስለዚህ ፊቴን እንደባልጩት ድንጋይ አድርጌዋለሁ፣ እናም እንደማላፍር አውቃለሁ።\n\n8 ፰ እናም ጌታ ቅርቤ ነው፣ እርሱም ያጸድቀኛል። ከእኔ ጋር የሚከራከር ማነው? በአንድነት እንቁም። ጠላቴስ ማነው? ወደ እኔ እንዲቀርብ ፍቀዱለት እናም በአፌ ኃይለ ቃል እመታዋለሁ።\n\n9 ፱ ጌታ እግዚአብሔር ይረዳኛል። እናም እኔን የሚኮንኑ ሁሉ፣ እነሆ፣ ሁሉ እንደ ልብስ ያረጃሉ፣ እናም ብል ይበላቸዋል።\n\n10 ፲ ከእናንተ መካከል ጌታን የሚፈራ፣ የአገልጋዩን ድምፅ የሚታዘዝ፣ በጨለማ የሚራመድ እንዲሁም ብርሃን የሌለው ማነው?\n\n11 ፲፩ እነሆ እናንተ እሳት የምታነዱ ሁሉ፣ የእሳትንም ወላፈን የምትጭሩ፣ በእሳታችሁ ብርሃን እና ባነደዳችሁት ወላፈን ተመላለሱ። ይህ ከእጄ ይሆንባችኋል—በሀዘንም ትሞታላችሁ።\n\n", "2-ne 8": "[center][font_size=26]ምዕራፍ ፰[/font_size][/center]\n\n[i]ያዕቆብ ከኢሳይያስ ማንበብ ቀጠለ፥ በመጨረሻዎቹ ቀናት፣ ጌታ ፅዮንን ያፅናናል እንዲሁም እስራኤልን ይሰበስባል—የዳኑትም ወደ ፅዮን በታላቅ ደስታ ተከበው ይመጣሉ—ኢሳይያስ ፶፩ እና ፶፪፥፩–፪ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናንተ ፅድቅን የምትከተሉ ስሙኝ። የተቆረጣችሁበትን ድንጋይ፣ እንዲሁም የተቆፈራችሁበትን ጉድጓድ ተመልከቱ።\n\n2 ፪ ወደ አባታችሁ አብርሃምና ወደ ወለደቻችሁ ሣራ ተመልከቱ፤ ብቻውን ጠራሁት፣ እናም ባረክሁትም።\n\n3 ፫ ጌታ ፅዮንን ያፅናናል፣ በእርሷ ባድማ የሆነውን ቦታ ሁሉ ያፅናናል፤ እናም ምድረበዳዋንም እንደ ዔድን፣ እናም በረሃዋን እንደ ጌታ የአትክልት ስፍራ ያደርገዋል። ደስታና ተድላ፣ ምስጋና እና የዝማሬ ድምፅ ይገኝባታል።\n\n4 ፬ ሕዝቤ ሆይ፥ አድምጡኝ፤ ወገኔ ሆይ፣ ስሙኝ፤ ህግ ከእኔ ይወጣልና፣ እና ፍርዴን ለህዝብ እንደ ብርሃን እንዲያርፍ አደርጋለሁ።\n\n5 ፭ ፅድቄ ቀርቧል፤ ማዳኔም ወጥቷል፣ እናም ክንዴ በህዝቡ ይፈርዳል። ደሴቶች እኔን ይጠባበቃሉ፣ እናም በክንዴ ይታመናሉ።\n\n6 ፮ ዐይኖቻችሁን ወደ ሰማያት አንሱ፣ እናም ወደታች ወደ ምድር ተመልከቱ፤ ሰማያት እንደጢስ በንነው ይጠፋሉ፣ ምድርም እንደልብስ ታረጃለች፤ እናም የሚኖሩባት እንዲሁ ይሞታሉ። ነገር ግን ማዳኔ ለዘለዓለም ይሆናል፣ ፅድቄም አይፈርስም።\n\n7 ፯ ፅድቅን የምታውቁ፣ ህጌንም በልባችሁ የፃፍኩባችሁ እኔን አድምጡኝ፣ የሰዎችን ዘለፋ አትፍሩ፣ ወይም ስድባቸውንም አትፍሩ።\n\n8 ፰ እንደልብስም ብል ይበላቸዋልና፣ እናም ትል እንደሱፍ ይበላቸዋል። ነገር ግን ፅድቄ ለዘለዓለም፣ እናም ማዳኔ ከትውልድ ወደ ትውልድ ይሆናል።\n\n9 ፱ የእግዚአብሔር ክንድ ሆይ ተነስ! ተነስ! ኃይልንም ልበስ፣ እንደጥንቱ ቀናት ተነሳ። ረዓብን የቆራረጥክ፣ ዘንዶውንም የወጋህ አንተ አይደለህምን?\n\n10 ፲ ባህሩን፣ የታላቁን ጥልቅ ውሃ ያደረቅህ፣ የዳኑትም ይሻገሩ ዘንድ ጥልቁን ባህር መንገድ ያደረግህ አንተ አይደለህምን?\n\n11 ፲፩ ስለዚህ፣ ጌታ ያዳናቸው ይመለሳሉ፣ በዝማሬም ወደ ፅዮን ይመጣሉ፤ እናም የዘለዓለም ደስታና ቅዱስነት በራሳቸው ላይ ይሆናል፤ እናም ደስታና ተድላን ያገኛሉ፤ ሀዘንና ልቅሶም ይሸሻሉ።\n\n12 ፲፪ እኔ እርሱ ነኝ፤ የማፅናናችሁ እኔ ነኝ። እነሆ፣ የሚሞተውን ሰውና እንደሳርም የሚሆነውን የሰው ልጅ ትፈራ ዘንድ አንተ ማን ነህ?\n\n13 ፲፫ እናም ሰማያትን የዘረጋውንና፣ የምድርን መሰረት የሰራውን፣ ጌታ ፈጣሪህን ረሳህ፣ እናም ሊያጠፉህ የተዘጋጁ ይመስል በአስጨናቂዎችህ ቁጣ ምክንያት ሁልጊዜ ቀኑን ሁሉ ፈራህ? እናም የአስጨናቂዎችህ ቁጣ የት አለ?\n\n14 ፲፬ ምርኮኛ እንዲፈታ፣ እና እርሱ በጉድጓድ እንዳይሞት፣ ወይም እንጀራም አይጐድልበት ይፈጥናል።\n\n15 ፲፭ ነገር ግን ሞገዱም እንዲተምም ባሕርን የማናውጥ ጌታ እግዚአብሔር እኔ ነኝ፤ ስሜም የሰራዊት ጌታ ነው።\n\n16 ፲፮ እናም ሰማያትን እዘረጋና ምድርንም እመሰርት ዘንድ፣ እናም ለፅዮን፣ እነሆ፣ አንቺ ህዝቤ ነሽ እንድላት ቃሌን በአፍህ አድርጌአለሁ፣ እንዲሁም በእጄ ጥላ ጋርጄሃለሁ።\n\n17 ፲፯ ከጌታ እጅ የቁጣውን አተላ በፅዋ የጠጣሽ ኢየሩሳሌም ሆይ ንቂ፣ ንቂ፣ ቁሚ፣ ከሚያንገደግድ ዋንጫ መራራን ጠጥተሻል—\n\n18 ፲፰ እናም ከወለደቻቸው ወንዶች ልጆች ሁሉ መካከል የሚመራትም የለም፤ ካሳደገቻቸውም ልጆች ሁሉ እጅዋን የሚይዝ የለም።\n\n19 ፲፱ እነዚህ ሁለቱ ወንዶች ልጆች ወደ አንቺ ይመጣሉ፣ ላንቺ ማን ያዝንልሻል—መደምሰስሽና መውደምሽ፣ ረሃብና ሰይፍም—እንዲሁም በማን አፅናናሻለሁ?\n\n20 ፳ ከእነዚህ ከሁለቱ በስተቀር ወንዶች ልጆችሽ ዝለዋል፤ በአደባባይ ላይ ተኝተዋል፤ በወጥመድ እንዳለ የሜዳ ኮርማ በጌታ ቁጣ፣ በአምላክሽ ተግሳፅ ተሞልተዋል።\n\n21 ፳፩ ስለዚህ አሁን ይህን ስሚ፣ አንቺ ተሰቃዪና ያለ ወይን ጠጅ የሰከርሽ፥\n\n22 ፳፪ ጌታሽ ይላል፣ ጌታ እና አምላክሽ የወገኑ ጉዳይ ይማፀናል፤ እነሆ፣ የሚያንገደግድን ፅዋ፣ የቁጣዬንም ዋንጫ አተላውን ከእጅሽ ወስጃለሁ፣ ደግመሽም ከእንግዲህ አትጠጪውም።\n\n23 ፳፫ ነገር ግን ነፍስሽን እንሻገር ዘንድ ዝቅ በይ በሚሉት በአስጨናቂዎችሽ እጅ አኖረዋለሁ፥ እናም ሰውነትሽንም ለሚሻገሩበት እንደ መሬት መንገድ አድርገሽ ዘርግተሽዋል።\n\n24 ፳፬ ፅዮን ሆይ ንቂ፣ ንቂ ሀይልሽን ልበሺ፤ ቅድስት ከተማ ኢየሩሳሌም ሆይ፣ ቆንጆ ልብስሽን ልበሺ፤ ያልተገረዘና እርኩስ ከእንግዲህ አይገባብሽምና።\n\n25 ፳፭ ትቢያን አራግፊ፤ ኢየሩሳሌም ሆይ፣ ተነሺ፣ ተቀመጪ፤ ምርኮኛይቱ የፅዮን ሴት ልጅ ሆይ የአንገትሽን እስራት እራስሽ ፍቺ።\n\n", "2-ne 9": "[center][font_size=26]ምዕራፍ ፱[/font_size][/center]\n\n[i]አይሁዶች በቃልኪዳናቸው ምድር ላይ ሁሉ እንደሚሰበሰቡ ያዕቆብ ገለጸ—የኃጢያት ክፍያው ለሰው ከውድቀት ቤዛ ይሆናል—የሙታን አካል ከመቃብር እንዲሁም መንፈሳቸው ከሲኦልና ከገነት ይመጣል—ይፈረድባቸዋል—የኃጢያት ክፍያው ከሞት፣ ከሲኦል፣ ከዲያብሎስ፣ ማለቂያ ከሌለው ስቃይ ያድናል—ፃድቃን በእግዚአብሔር መንግስት ውስጥ ይድናሉ—የኃጢያት ቅጣቶች ተገልፆአል—የእስራኤሉ ቅዱስ የመግቢያው በር ጠባቂ ነው። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን የተወደዳችሁ ወንድሞቼ፣ ጌታ ከእስራኤል ቤት ሁሉ ጋር የገባውን ቃል ኪዳን ታውቁ ዘንድ እኔ እነዚህን ነገሮች አንብቤአለሁ—\n\n2 ፪ እናም እርሱ ከመጀመሪያው ጀምሮ፣ ከትውልድ እስከ ትውልድ፣ ወደ እውነተኛው ቤተ ክርስቲያንና ወደ እግዚአብሔር እቅፍ ደግመው እስከሚመጡ ድረስ፣ እነርሱ ወደ ቤታቸው ወደ ርስት ምድራቸው በሚሰበሰቡበትና የቃልኪዳናቸው ምድር ሁሉ በሚመሰርቱበት ጊዜ ለአይሁድ በቅዱስ ነቢያቱ አፍ እንደተናገረ አንብቤአለሁ።\n\n3 ፫ እነሆ፣ የተወደዳችሁ ወንድሞቼ፣ እነዚህን ነገሮች ለእናንተ የምናገረው ጌታ እግዚአብሔር በልጆቻችሁ ላይ ባፈሰሰበት በረከት ምክንያት እንድትደሰቱና ራሳችሁን ለዘለዓለም እንድታነሱ ነው።\n\n4 ፬ ከእናንተ ብዙዎቹ ወደፊት ስለሚመጡ ነገሮች ለማወቅ ብዙ እንደመረመራችሁ አውቃለሁ፤ ስለዚህ ስጋችን አርጅቶ ከዚያም እንደሚሞት እንደምታውቁም አውቃለሁ፣ ይሁን እንጂ፣ በአካላችን እግዚአብሔርን እናያለን።\n\n5 ፭ አዎን፣ እኛ ከመጣንበት በኢየሩሳሌም ውስጥ ላሉት እራሱን በአካል እንደሚያሳይ እንደምታውቁ አውቃለሁ፤ በእነርሱ መካከል ይህ መሆኑ አስፈላጊ ነውና፤ ምክንያቱም ታላቁ ፈጣሪው ሁሉም ሰዎች ለእርሱ ይገዙ ዘንድ እርሱ ለሰው ልጆች በስጋ ለመገዛት እንዲፈቅድና፣ ለሰዎች ሁሉ ይሞት ዘንድ አስፈላጊ ነበረበት።\n\n6 ፮ ምህረት የተሞላበት የታላቁ የፈጣሪ ዕቅድ ይፈጸም ዘንድ፣ ሞት በሰው ልጆች ላይ ስለመጣ፣ የትንሣኤ ኃይል ይኖር ዘንድ ያስፈልጋል፣ በውድቀት የተነሳ ትንሣኤ ለሰው መምጣቱ አስፈላጊ ነው፣ እናም ውድቀት የመጣው በመተላለፍ ምክንያት ነው፤ እና ሰውም በመውደቁ ምክንያት ከጌታ ፊት ተለይቷል።\n\n7 ፯ ስለዚህ፣ ወሰን የሌለው የኃጢያት ክፍያ ይኖር ዘንድ ያስፈልጋል—በዚህ ወሰን በሌለው የኃጢያት ክፍያ ባይሆን ኖሮ ይህ የሚበሰብሰው የማይበሰብሰውን አይለብስም ነበር። ስለዚህ፣ በሰው ላይ የመጣው የመጀመሪያው ፍርድ ለዘለዓለም የሚቆይ መሆን ነበረበት። እናም እንዲህ ቢሆን ኖሮ ይህ ስጋ ሞቶ፣ በስብሶ፣ ተበታትኖ ወደ እናት ምድሩ በመመለስ፣ በድጋሚ ሳይነሳ በቀረ ነበር።\n\n8 ፰ አቤቱ የእግዚአብሔር ጥበብ፣ ምህረቱና ፀጋው! እነሆም፣ ስጋ የማይነሳ ቢሆን ኖሮ መንፈሳችን ከዘለዓለማዊው አምላክ ፊት ተነጥሎ ዳግም እንዳይነሳ ከተጣለውና ዲያብሎስ ለሆነው መልአክ ተገዢዎች ይሆኑ ነበር።\n\n9 ፱ እናም መንፈሶቻችን እንደርሱ ሊሆኑ በተገባቸው ነበር፣ እናም እኛ ዲያብሎሶች፣ ለዲያብሎስ መላእክቶች በመሆን ከአምላካችን ፊት የጠፋንና፣ ከሀሰት አባት ጋር፣ በችግር፣ ልክ እንደእርሱ የቀረን እንሆን ነበር፤ አዎን፣ በዚያ የመጀመሪያ ቤተሰቦቻችንን እንዳታለለው፣ እራሱን እንደብርሃን መልአክ እንዲመስል ራሱም እንደቀየረውና፣ የሰው ልጆችን በግድያ ሚስጥራዊ ሴራዎች እና በሁሉም የጨለማ ሚስጥር ስራዎች እንደሚበጠብጠው እንሆን ነበር።\n\n10 ፲ አቤቱ፣ ከዚህ ከሚያስቀይመው አስፈሪ እቅፉ፣ አዎን፣ እኔ የስጋ ሞት፣ እናም ደግሞ የመንፈስ ሞት ብዬ የምጠራው ያ አስፈሪ ሞትና ሲኦልን ሊያስመልጠን መንገዱን ያዘጋጀልን የአምላካችን ጥሩነት እንዴት ታላቅ ነው።\n\n11 ፲፩ እናም የእኛ አምላክ የእስራኤል ቅዱስ ማምለጫውን መንገድ ስላዘጋጀልን፣ ጊዜያዊ የሆነው እኔ የተናገርኩት ይህ ሞት፣ ሙታኖቹን ያስረክባል፤ ይህም ሞት መቃብር ነው።\n\n12 ፲፪ እናም መንፈሳዊ ሞት የሆነው ይህ እኔ የተናገርኩት ሞት፣ ሙታኖቹን ያስረክባል፤ ይህም መንፈሳዊ ሞት ሲኦል ነው፤ ስለዚህ፣ ሞትና ሲኦል ሙታኖቻቸውን ማስረከብ አለባቸው፣ እናም ሲኦል የያዛቸውን መንፈሶች ማስረከብ አለበት፣ መቃብርም የያዘቻቸውን አካላት ማስረከብ አለባት፣ እናም የሰዎች ስጋና መንፈስ አንዱ ወደ ሌላው ደግሞ ይመለሳል፤ ይህም በእስራኤል ቅዱስ የትንሳኤ ሀይል ነው።\n\n13 ፲፫ አቤቱ የአምላካችን ዕቅድ እንዴት ታላቅ ነው! በሌላው በኩል፣ የእግዚአብሔር ገነት የቅዱሳንን መንፈስ ማስረከብ አለባት፤ መቃብርም የፃድቃንን ስጋ ታስረክባለች፤ እናም ስጋና መንፈስ እንደነበሩ በድጋሚ ይገጣጠማሉ፣ ሁሉም ሰዎች የማይበሰብሱና፣ የማይሞቱ ይሆናሉ፣ እና የእኛም እውቀት ፍፁም ከመሆኑ በቀር፣ እነርሱም ልክ እንደእኛ በስጋ ፍፁም እውቀት ያላቸው ነፍሳት ይሆናሉ።\n\n14 ፲፬ ስለዚህ፣ ስለስህተቶቻችን ሁሉና፣ ንፁህ አለመሆናችንን፣ እናም ስለራቁትነታችን ፍፁም እውቀት ይኖረናል፤ ጻድቃንም ንፅህናን ለብሰው የጽድቅ መጎናፀፊያ ተደርቦላቸው ስለደስታቸውና ጻድቅነታቸው ፍፁም እውቀት ይኖራቸዋል።\n\n15 ፲፭ እናም እንዲህ ይሆናል ሁሉም ሰዎች ከዚህ ከመጀመሪያው ሞት ወደ ሕይወት ሲያልፉና፣ ህያዋን ሲሆኑ፣ በእስራኤል ቅዱስ የፍርድ ወንበር ፊት መምጣት አለባቸው፤ እናም ከዚያ ፍርዱ ይመጣል፣ ከእዚያም በኋላ በእግዚአብሔር ቅዱስ ፍርድ መሰረት ይፈረድባቸው ይገባል።\n\n16 ፲፮ እናም በእርግጥ፣ ጌታ ህያው እንደሆነ፣ ጌታ አምላክ ተናግሮታልና፣ እናም ይህ የእርሱ ሳይከናወን የማይቀር ዘለዓለማዊ ቃሉ ነው፣ ፃድቅ የሆኑት አሁንም ፃድቅ ይሆናሉ፣ የረከሱትም አሁንም ርኩሳን ይሆናሉ፤ ስለዚህ፣ የረከሱት ዲያብሎስና መላዕክቱ ናቸው፤ እነርሱም ደግሞ ለእነርሱ ወደ ተዘጋጀላቸው ወደ ዘለዓለማዊ እሳት ይሄዳሉ፤ እናም ስቃያቸው እሳቱ ወደላይ ለዘለዓለም እንደሚነሳ ወላፈን፣ መጨረሻ እንደሌለው በዲን እንደሚቃጠል የእሳት ባህር ይሆናል።\n\n17 ፲፯ አቤቱ የአምላካችን ፍትህና ታላቅነት እንዴት ታላቅ ነው! እርሱ ቃሉን ሁሉ ይፈፅማል፣ እነርሱም ከአፉ ወጥተዋል፣ እናም የእርሱ ህግ መፈፀም አለበት።\n\n18 ፲፰ ነገር ግን፣ እነሆ፣ ፃድቃን፣ የእስራኤሉ ቅዱሰ ቅዱሳኖች፣ በእስራኤሉ ቅዱስ ያመኑት፣ የዓለምን መስቀሎች የታገሱ፣ እፍረቷንም የናቁ፣ እነዚህ ከዓለም መጀመሪያ ጀምሮ የተዘጋጀላቸውን የእግዚአብሔርን መንግስት ይወርሳሉ፣ እናም ደስታቸው ለዘለዓለም ሙሉ ይሆናል።\n\n19 ፲፱ አቤቱ የአምላካችን የእስራኤል ቅዱስ ታላቅነትና ምህረት እንዴት ታላቅ ነው! እርሱ ቅዱሳኑን ከሚያስቀይመው ከአስፈሪው ዲያብሎስና፣ ከሞትና፣ ከሲኦል፣ እናም ከዚያ መጨረሻ የሌለው ስቃይ ከሆነው በዲን ከሚቃጠለው የእሳት ባህር አድኗቸዋልና።\n\n20 ፳ አቤቱ የአምላካችን ቅዱስነት እንዴት ታላቅ ነው! እርሱ ሁሉን ነገሮች ያውቃልና፣ እናም እርሱ ከሚያውቀው በስተቀር ምንም ነገር የለም።\n\n21 ፳፩ እናም እርሱ ሰዎች ሁሉ የእርሱን ድምፅ የሚያዳምጡ ከሆነ ሊያድናቸው ዘንድ ወደ እዚህ ዓለም ይመጣል፤ እነሆም፣ እርሱ በሁሉ ሰዎችን ህመም፣ አዎን፣ በአዳም ቤተሰብ አባል በሆኑት በእያንዳንዱ ሕያው ፍጥረታት፣ በወንድም፣ በሴትም፣ በልጆችም ህመም ይሰቃያል።\n\n22 ፳፪ እናም እርሱ ይህን ሁሉ የሚሰቃየው ትንሣኤ በሰው ልጆች ሁሉ ላይ ያልፍ ዘንድና፣ ሁሉም በእርሱ ፊት በታላቁና በፍርድ ቀን ይቆሙ ዘንድ ነው።\n\n23 ፳፫ እናም እርሱ ሁሉም ሰዎች፣ በእስራኤል ቅዱስ ፍፁም የሆነ እምነት ኖሯቸው ንስሀ መግባትና፣ በእርሱ ስም መጠመቅ እንዳለባቸው ያዝዛል፣ ካልሆነ ግን በእግዚአብሔር መንግስት ውስጥ መዳን አይችሉም።\n\n24 ፳፬ እናም በእርሱ ስም የማያምኑና ንስሀ የማይገቡ፣ በስሙም የማይጠመቁና፣ እስከመጨረሻው የማይጸኑ ከሆነ ግን መኮነን ይገባቸዋል፤ ምክንያቱም ጌታ አምላክ የእስራኤል ቅዱስ ተናግሮታልና።\n\n25 ፳፭ ስለዚህ፣ እርሱ ህግን ሰጥቷል፤ እናም ህግ ባልተሰጠበት ቅጣት የለም፤ እናም ቅጣት በሌለበት ኩነኔ የለም፤ እናም መኮነን በሌለበት በኃጢያት ክፍያው የተነሳ የእስራኤል ቅዱስ ምህረት በእነርሱ ላይ ውጤታማ ይሆናል፤ ምክንያቱም በእርሱ ኃይል ድነዋልና።\n\n26 ፳፮ ከአስቀያሚ ከአስፈሪው ከሞትና ከሲኦል፣ እናም ከዲያብሎስና፣ መጨረሻ ከሌለው በዲን ከሚቃጠለው የእሳት ባህር ስቃይ ይተርፉ ዘንድ፣ ህጉ ባልተሰጣቸው ሁሉ ላይ የኃጢያት ክፍያው ለፍትህ የሚያስፈልገውን ሁሉ ያደርጋል፤ እናም እስትንፋስ ወደሰጣቸው እስራኤሉ ቅዱስ ወደሆነው እግዚአብሔር ይመለሳሉ።\n\n27 ፳፯ ነገር ግን ህጉ ለተሰጠው፣ አዎን፣ የእግዚአብሔርን ትዕዛዛት ልክ እንደ እኛ ያለው፣ እናም የሚተላለፋቸውና፣ የሙከራውን ጊዜ የሚያባክን ወዮለት፣ መጨረሻው አሰቃቂ ነውና!\n\n28 ፳፰ አቤቱ የክፉ የብልጠት ዕቅድ! አቤቱ የሰው ግብዝነትና ድክመትና፣ ሞኝነት! በተማሩ ጊዜ ራሳቸውን እንደብልህ ይቆጥራሉ፣ እናም የእግዚአብሔርን ምክር የማይሰሙ፣ በራሳቸው እንደሚያውቁ በማሰብ፣ ይህን ችላ ይሉታልና፣ ስለሆነም ጥበባቸው ሞኝነታቸው ነው እና አይጠቅማቸውም። እነርሱም ይጠፋሉ።\n\n29 ፳፱ ነገር ግን የእግዚአብሔርን ምክሮች የሚያደምጡ ከሆነ መማር ጥሩ ነው።\n\n30 ፴ ነገር ግን በዓለም ሀብት ሀብታም ለሆኑት ወዮላቸው። ሀብታም በመሆናቸው ድሆችን ይጠላሉና፣ ትሁቶችን ያሳድዳሉና፤ ልባቸውም በሀብታቸው ላይ ነውና፤ ስለዚህ፣ ሀብታቸው አምላካቸው ነው። እናም እነሆ፣ ሀብታቸው ደግሞ ከእነርሱ ጋር ይጠፋል።\n\n31 ፴፩ እናም መስማትን ለማይፈልጉ ለደንቆሮዎች ወዮላቸው፤ ይጠፋሉና።\n\n32 ፴፪ ማየትንም ለማይፈልጉ ለዕውሮች ወዮላቸው፤ እነርሱም ደግሞ ይጠፋሉና።\n\n33 ፴፫ ልባቸውን ላልተገረዙት ወዮላቸው፣ የኃጢአታቸው እውቀት በመጨረሻው ቀን ይጎዳቸዋልና።\n\n34 ፴፬ ለውሸታም ወዮለት፣ ወደታች ወደ ሲዖል ይጣላልና።\n\n35 ፴፭ እያወቀ ለሚገድል ለነፍሰ ገዳይ ወዮለት፣ ይሞታልና።\n\n36 ፴፮ ለሚያመነዝሩ ለአመንዝራዎች ወዮላቸው፣ ወደታች ወደ ሲኦል ይጣላሉና።\n\n37 ፴፯ አዎን፣ ጣኦትን ለሚያመልኩ ወዮላቸው፣ የዲያብሎሶች ሁሉ ዲያብሎስ በእነርሱ ይደሰትባቸዋልና።\n\n38 ፴፰ እናም፣ በአጠቃላይ፣ በኃጢአታቸው ለሚሞቱ ሁሉ ወዮላቸው፤ ወደ እግዚአብሔር ይመለሳሉና፣ እናም ፊቱን ያያሉ፣ በኃጢአታቸውም ይቀራሉ።\n\n39 ፴፱ አቤቱ የተወደዳችሁ ወንድሞቼ፣ ቅዱስ የሆነውን እግዚአብሔርን መተላለፍ እንዴት መጥፎ እንደሆነ፣ እናም ደግሞ ለዚያ ለተንኮለኛ ፈተናዎች መጋለጥ እንዴት አስቀያሚ እንደሆነ አስታውሱ። ስለዓለም ማሰብ ሞት እንደሆነና፣ ስለመንፈሳዊ ነገር ማሰብ ዘለዓለማዊ ህይወት እንደሆነ አስታውሱ።\n\n40 ፵ አቤቱ፣ የተወደዳችሁ ወንድሞቼ፣ ቃሌን አድምጡ። የእስራኤሉን ቅዱስ ታላቅነት አስታውሱ። እኔ በእናንተ ላይ ከባድ ነገሮችን እንደተናገርኩ አትበሉ፤ ይህንንም ካላችሁ፣ እውነትን ትቃወማላችሁ፤ እኔ የእናንተን ፈጣሪ ቃላት ተናግሬአለሁና። የእውነት ቃላት ንፁህ ላልሆኑ ሁሉ ላይ አስቸጋሪ እንደሆነ አውቃለሁ፤ ነገር ግን ጻድቆች አይፈሯቸውም፣ እውነትን ይወዳሉና እናም አይጨነቁም።\n\n41 ፵፩ ከዚያም አቤቱ የተወደዳችሁ ወንድሞቼ፣ ወደ ጌታ ወደ ቅዱሱ ኑ። መንገዱ ፅድቅ እንደሆነ አስታውሱ። እነሆ፣ ለሰው መንገዱ ጠባብ ነው፣ ነገር ግን በእርሱ ፊት በቀጥተኛ አቅጣጫ ይጓዛል፣ መግቢያውን ጠባቂ የእስራኤሉ ቅዱስ ነው፤ እናም እርሱ በዚያ ቦታ ምንም አገልጋይ አይቀጥርም፤ እናም በመግቢያው ካልሆነ በቀር ምንም ሌላ መንገድ የለም፤ እርሱ ሊታለል አይችልምና፣ ጌታ አምላክ የእርሱ ስም ነውና።\n\n42 ፵፪ እናም ለሚያንኳኳ ሁሉ ለእርሱ ይከፍትለታል፤ እና ብልሆችም፣ የተማሩትና፣ ሀብታም ለሆኑት፣ በትምህርታቸው፣ በጥበባቸውና በሀብታቸው ኩራት ከፍ ያሉ—አዎን፣ እነርሱን ነው እርሱ የሚጠላው፤ እናም እነዚህን ነገሮች ካልጣሉም፣ እራሳቸውን በእግዚአብሔር ፊት ሞኞች አድርገው ካላሰቡና፣ ራሳቸውን በጥልቅ ትህትና በጣም ዝቅ ካላደረጉ፣ ለእነርሱ አይከፍትላቸውም።\n\n43 ፵፫ ነገር ግን የብልሆችና የአስተዋዮች ነገሮች—አዎን፣ ለቅዱሳን የተዘጋጀው ያ ደስታ፣ ከእነርሱ ለዘለዓለም ይደበቃሉ።\n\n44 ፵፬ አቤቱ የተወደዳችሁ ወንድሞቼ ቃላቴን አስታውሱ። እነሆ፣ ካባዬን አውልቄ በፊታችሁ አራግፈዋለሁ፤ የመዳኔ አምላክ ሁሉን በሚያይ ዐይኑ እንዲመለከተኝ እፀልያለሁ፤ ስለዚህ፣ ሁሉም ሰዎች እንደስራቸው በሚፈረድባቸው በመጨረሻው ቀን፣ የእስራኤል አምላክ ኃጢአታችሁን ከላዬ ላይ እንዳወረድኩ፣ እናም በእርሱ ፊት በክብር እንደምቆምና ከደማችሁ ንፁህ እንደሆንኩ እንደሚመሰክር ታውቃላችሁ።\n\n45 ፵፭ አቤቱ የተወደዳችሁ ወንድሞቼ፣ ከኃጢአታችሁ ተመለሱ፤ አጥብቆ ከሚያስራችሁ የእርሱን ሰንሰለት በጥሱ፤ ወደ መዳናችሁ ዓለት ወደሆነው እግዚአብሔር ኑ።\n\n46 ፵፮ ለዚያ የፍርድ ቀን ለሆነው፣ ፍትህ ለፃድቃን ለሚሰጥበት ለዚያ ለታላቁ ቀን በአሰቃቂ ፍርሃት እንዳትሸማቀቁ፣ ኃጢአታችሁን በፍፁም መልኩ እንዳታስታውሱ፣ እናም በታላቅ ድምፅ፥ ቅዱስ ቅዱስ ነው ፍርድህ፣ አቤቱ ሁሉን የሚገዛ ጌታ አምላክ—ነገር ግን ኃጢአቴን አውቃለሁ፤ ህግህን ተላልፌአለሁ፣ መተላለፎቼም የእኔው ናቸው፤ እናም ዲያብሎስ እኔን ይዞኛል፣ ስለዚህ እኔ የእርሱ ጉዳት የደረሰብኝ የመከራው ተሳዳጅ ነኝ በማለት ለመናገር እንድትገፋፉ ነፍሳችሁን አዘጋጁ።\n\n47 ፵፯ ነገር ግን እነሆ፣ ወንድሞቼ፣ ስለእነዚህ መጥፎ ነገሮች እውነታ እንድትነቁ ዘንድ ማድረጌ አስፈላጊ ነውን? አዕምሮአችሁ ንፁህ ቢሆን ኖሮ እኔ ነፍሶቻችሁን አሰቃይ ነበርን? ከኃጢአታችሁ ንፁህ ብትሆኑ ኖሮ በእውነቱ ግልፅነት እኔ ለእናንተ ግልፅ እሆን ነበርን?\n\n48 ፵፰ እነሆ፣ ቅዱሳን ብትሆኑ ኖሮ እኔ ስለቅዱስነት እነግራችሁ ነበር፤ ነገር ግን እናንተ ቅዱስ ስላልሆናችሁ፣ እና እኔን እንደአስተማሪ ስለአያችሁኝ፣ ስለኃጢያት ውጤት አስተምራችሁ ዘንድ አስፈላጊ ነው።\n\n49 ፵፱ እነሆ፣ ነፍሴ ኃጢያትን ትጠላለች፣ ልቤ ደግሞ በጻድቅነት ትደሰታለች፤ እናም የቅዱስ አምላኬን ስም አሞግሳለሁ።\n\n50 ፶ ወንድሞቼ ሆይ፣ ኑ፣ የተጠማችሁ ሁሉ፣ ወደ ውኃው ኑ፤ እና ገንዘብ የሌላችሁ፣ ኑ ግዙና ብሉ፤ አዎን፣ ኑ ወይንና ወተት ያለገንዘብና ያለዋጋ ግዙ።\n\n51 ፶፩ ስለዚህ፣ ዋጋ በሌለው ነገር ገንዘብ አታባክኑ፣ ወይንም አጥጋቢ ለማይሆን ጉልበታችሁን አታባክኑ፣ እናም አድምጡኝ፣ የተናገርኳቸውንም ቃል አስታውሱ፤ ወደ እስራኤሉ ቅዱስ ኑ፣ እናም የማይጠፋውን ሊበላሽ የማይቻለውን ተመገቡና፣ ነፍሳችሁ በመፋፋት ትደሰት።\n\n52 ፶፪ እነሆ፣ የተወደዳችሁ ወንድሞቼ፣ የአምላካችሁን ቃላት አስታውሱ፤ ያለማቋረጥ በቀን ለእርሱ ፀልዩ፣ እናም በመሸ ጊዜ ለቅዱስ ስሙ ምስጋናን አቅርቡ። ልባችሁም ትደሰት።\n\n53 ፶፫ እናም እነሆ የጌታ ቃል ኪዳን እንዴት ታላቅ ነው፣ እናም ለሰው ልጆች እራሱን ዝቅ ማድረጉ እንዴት ታላቅ ነው፤ በታላቅነቱ፣ በጸጋውና በምህረቱ የተነሳ ለእኛ ዘራችንን በሙሉ በስጋ እንደማይጠፋ፣ ነገር ግን እንደሚጠብቃቸው ቃል ገብቶልናል፤ በሚመጡትም ትውልዶች በእስራኤል ቤት የተቀደሰ ቅርንጫፍ ይሆናሉ።\n\n54 ፶፬ እናም አሁን፣ ወንድሞቼ ሆይ፣ ለእናንተ የበለጠ እናገራለሁ፤ ነገር ግን በማግስቱ የተቀሩትን የእኔን ቃላት እገልፅላችኋለሁ። አሜን።\n\n", "2-ne 10": "[center][font_size=26]ምዕራፍ ፲[/font_size][/center]\n\n[i]አይሁድ አምላካቸውን እንደሚሰቅሉ ያዕቆብ ገለጸ—በእርሱም ማመን እስኪጀምሩም ድረስ ይበተናሉ—አሜሪካ ንጉስ የማይገዛባት የነፃ ምድር ትሆናለች— ራሳችሁን ከእግዚአብሔር ጋር አስታርቁ፣ እናም በፀጋው መዳንን አግኙ። ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን የተወደዳችሁ ወንድሞቼ ሆይ፣ እኔ ያዕቆብ ስለዚህ ስለተናገርኩት ስለተቀደሰው ቅርንጫፍ ደግሜ እናገራችኋለሁ።\n\n2 ፪ እነሆም እኛ የያዝናቸው ቃልኪዳኖች ለስጋ የተገቡ ቃልኪዳኖች ናቸው፤ ስለዚህ፣ ብዙዎች ልጆቻችን እምነት በማጣታቸው የተነሳ እንደሚጠፉ ለእኔ ቢገለፀልኝም፣ ይሁን እንጂ፣ እግዚአብሔር ለብዙዎች ምህረትን ያወርዳል፤ እና ልጆቻችን የመድኃኒታቸውን እውነተኛ እውቀት ወደሚሰጣቸው ለመምጣት ደግመው ይመለሳሉ።\n\n3 ፫ ስለዚህ፣ እንዳልኳችሁ፣ ክርስቶስ—ትናንት ማታ መልአኩ ስሙ ይህ እንደሚሆን ነግሮኛልና—ከአይሁዶች፣ በዓለም ከሌሎች በላይ ኃጢአተኛ በሆኑት፣ መካከል ይመጣል፤ እነርሱም ይሰቅሉታል—እንዲህ መሆኑ ለአምላካችን አስፈላጊ ነበርና፣ እናም በምድር ላይ የራሳቸውን አምላክ የሚሰቅል ሌላ ህዝብ የለም።\n\n4 ፬ በሌሎች ሕዝቦች መካከል ታላቅ ተዓምራት ከተፈፀሙ ንስሀ ይገባሉ፣ እናም አምላካቸው እንደሆነ ያውቃሉ።\n\n5 ፭ ነገር ግን በኃጢያትና በካህናት ተንኮል የተነሳ በኢየሩሳሌም ያሉት እርሱ እስኪገደል ድረስ እንኳ በእርሱ ላይ አንገተ ደንዳና ይሆናሉ።\n\n6 ፮ ስለዚህ በኃጢአታቸው የተነሳ ጥፋት፣ ረሃብ፣ ቸነፈር፣ እና ደም መፍሰስ በእነርሱ ላይ ይመጣል፤ እናም የማይጠፉት ደግሞ በህዝቦች ሁሉ መካከል ይበተናሉ።\n\n7 ፯ ነገር ግን እነሆ፣ ጌታ እግዚአብሔር እንዲህ ይላል—እኔ ክርስቶስ እንደሆንኩ፣ የሚያምኑበት ቀን በመጣ ጊዜ፣ ያኔ እኔ በስጋ ወደ ርስታቸው ምድር እመልሳቸው ዘንድ ከአባቶቻቸው ጋር ቃል ኪዳን ገብቻለሁ።\n\n8 ፰ እናም እንዲህ ይሆናል፣ ከረጅም ዘመን ብተናቸው፣ ከባህር ደሴቶችና፣ ከምድር ከአራቱም ማዕዘናት ይሰበሰባሉ፤ እና አህዛቦች እነርሱን ወደ ርስት ምድራቸው በመውሰዳቸው የአህዛብ ሀገሮች በዐይኖቼ ፊት ታላቅ ይሆናሉ ይላል እግዚአብሔር።\n\n9 ፱ አዎን፣ የአህዛብ ንጉሶች ለእነርሱ እንደ አባት ይሆኑላቸዋል፣ እናም ንግስቶቻቸውም እንደ እናቶች ይሆኑላቸዋል፤ ስለዚህ፣ ጌታ ለአህዛብ የገባው ቃል ኪዳን ታላቅ ነው፣ እርሱ ተናግሯታልና፣ እናም ማን ይቃወማል?\n\n10 ፲ ነገር ግን እነሆ፣ ይህ ምድር፣ ይላል እግዚአብሔር፣ የርስታችሁ ምድር ይሆናል፣ እና አህዛብም በምድሩ ላይ የተባረኩ ይሆናሉ።\n\n11 ፲፩ እናም ይህ ምድር ለአህዛብ የነፃነት ምድር ይሆናል፣ እናም በምድሪቷም በአህዛብ ላይ የሚነሱ ንጉሶች አይኖሩም።\n\n12 ፲፪ እናም እኔ ይህንን ምድር ከሌሎች ሀገሮች አጠናክራቸዋለሁ።\n\n13 ፲፫ እናም ፅዮንን የሚዋጋ ይጠፋል፣ ይላል እግዚአብሔር።\n\n14 ፲፬ በእኔ ላይ ሌላ ንጉስ የሚያስነሳ ይጠፋልና፣ ምክንያቱም እኔ ጌታ የሰማይ ንጉስ፣ ንጉሳቸው እሆንላቸዋለሁ፣ እናም ድምፄን ለሚሰሙ ሁሉ ለዘለዓለም ብርሃን እሆንላቸዋለሁ።\n\n15 ፲፭ ስለዚህ፣ በዚህ የተነሳ፣ ለሰው ልጆች የገባኋቸው ቃልኪዳኖች ይፈፀሙ ዘንድ፣ እነርሱ በስጋ እያሉ አደርግላቸው ዘንድ፣ የጭለማ የሚስጥር ስራዎችንና፣ ግድያዎችን፣ እናም እርኩሰቶችን አጠፋ ዘንድ ያስፈልገኛል።\n\n16 ፲፮ ስለዚህ፣ አይሁድም ሆነ አህዛብ፣ ባርያም ሆነ ነፃ፣ ወንድም ሆነ ሴት፣ ፅዮንን የሚዋጋ ይጠፋል፤ የምድር ሁሉ ጋለሞታዎች እነዚህ ናቸውና፤ የእኔ ያልሆኑት ይቃወሙኛልና ይላል አምላካችን።\n\n17 ፲፯ ለሰው ልጆች በስጋቸው ላደርግላቸው የገባሁትን ቃል ኪዳን እፈፅማለሁና—\n\n18 ፲፰ ስለዚህ፣ የተወደዳችሁ ወንድሞቼ ሆይ፣ አምላካችን እንዲህ ይላል፣ ዘሮቻችሁን በአህዛብ እጅ አሰቃያለሁ፣ ይሁን እንጂ፣ እነርሱ እንደአባት ይሆኑላቸው ዘንድ የአህዛብን ልብ አራራለሁ፤ ስለዚህ፣ አህዛብ ይባረካሉ እናም ከእስራኤል ቤትም ውስጥ ይቆጠራሉ።\n\n19 ፲፱ ስለዚህ፣ ለዘሮችህና ከዘሮችህ መሀል ለሚቆጠሩት ይህችን ምድር የርስት ምድራቸው ለዘለዓለም ትሆን ዘንድ እቀባታለሁ፤ እግዚአብሔርም ለእኔ ከሌሎች ምድሮች ሁሉ በላይ የተመረጠች ምድር ናት አለኝ፤ ስለዚህ፣ በዚያ የሚኖሩ ሰዎች ሁሉ እኔን እንዲያመልኩ እፈልጋለሁይላል እግዚአብሔር።\n\n20 ፳ እና አሁን፣ የተወደዳችሁ ወንድሞቼ ሆይ፣ መሀሪው እግዚአብሔር እነዚህን ነገሮች በተመለከተ ታላቅ እውቀትን ስለሰጠን፣ እናስታውሰው፣ እናም ኃጢአታችንን እንተው፣ ተስፋም አንቁረጥ፣ እኛ አልተጣልንምና፤ ይሁን እንጂ፣ ከርስታችን ምድር እንድንወጣ ተደርገናል፤ ነገር ግን ወደተሻለ ምድር ተመርተናል፣ ጌታ ባህሩን መንገዳችን አድርጎልናል፣ እና በባህር ደሴት ላይ ነን።\n\n21 ፳፩ ነገር ግን በባህር ደሴቶች ላይ ላሉት የጌታ ቃል ኪዳን ታላቅ ነው፣ ስለዚህ ደሴቶች ስለሚል፣ ከዚህ የበለጡ ሌሎችም አሉ ማለት ነው፤ እናም እነርሱ ወንድሞቻችን የሚኖሩባቸው ናቸው።\n\n22 ፳፪ እነሆም ጌታ እግዚአብሔር እንደፈቃዱና እንደምኞቱ ከጊዜ ወደ ጊዜ ከእስራኤል ቤት ህዝቡን አውጥቷል። እናም አሁን እነሆ፣ ጌታ የተገነጠሉትን ሁሉ ያስታውሳል፣ ስለዚህ እኛንም ደግሞ ያስታውሳል።\n\n23 ፳፫ ስለዚህ፣ ልባችሁን አስደስቱ፣ እናም በራሳችሁ ለመስራት፣ ዘለዓለማዊውን ሞት ወይም የዘለዓለማዊውን ህይወት መንገድ እራሳችሁ ለመምረጥ ነጻነት እንዳላችሁ አስታውሱ።\n\n24 ፳፬ ስለዚህ፣ የተወደዳችሁ ወንድሞቼ ሆይ፣ ራሳችሁን ከእግዚአብሔር ፈቃድ ጋር እንጂ ከዲያብሎስና ከስጋ ፈቃድጋር አታስታርቁ፤ እናም ከእግዚአብሔር ጋር ከታረቃችሁ በኋላ የምትድኑት በእግዚአብሔር ፀጋ ውስጥና በእርሱ በኩል ብቻ እንደሆነ አስታውሱ።\n\n25 ፳፭ ስለዚህ፣ ወደዘለዓለም የእግዚአብሔር መንግስት እንድትገቡና፣ በመለኮታዊ ፀጋም እንድታመሰግኑት ዘንድ፣ እግዚአብሔር በትንሣኤ ኃይል ከሞት፣ እናም ደግሞ ከዘለዓለማዊው ሞት በኃጢያት ክፍያ ያንሳችሁ። አሜን።\n\n", "2-ne 11": "[center][font_size=26]ምዕራፍ ፲፩[/font_size][/center]\n\n[i]ያዕቆብ መድኃኒቱን አየ—የሙሴ ህግ የክርስቶስ ምሳሌዎች ናቸው እናም የእርሱን መምጣት ያረጋግጣል። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን፣ ያዕቆብ በዚያን ጊዜ ለህዝቤ ብዙ ነገሮችን ተናገረ፤ ሆኖም እነዚህን ነገሮች ብቻ እንዲፃፉ አደረግሁ፣ ምክንያቱም እኔ የፃፍኳቸው ነገሮች ይበቁኛልና።\n\n2 ፪ እናም አሁን እኔ ኔፊ፣ የኢሳይያስን ቃል በተጨማሪ እፅፋለሁ፣ ምክንያቱም በእርሱ ቃል ነፍሴ ትደሰታለች። ቃላቱን ለህዝቤ አመሳስልላቸዋለሁ፣ እናም ለልጆቼ ሁሉ አሰራጫቸዋለሁ፣ ምክንያቱም እርሱ በእውነት መድኃኒቴን፣ እኔ እንዳየሁት፣ አይቶታልና።\n\n3 ፫ እናም እኔ እንዳየሁት ወንድሜ ያዕቆብም ደግሞ አይቶታል፤ ስለዚህ፣ ቃሌ እውነት መሆኑን ለማረጋገጥ የእነርሱን ቃል ለልጆቼ እልካለሁ። ስለዚህ፣ እግዚአብሔር በሶስት ሰዎች ቃል ቃሌን አፀናለሁ ብሏል። ይሁን እንጂ፣ እግዚአብሔር የበለጡ ምስክሮችን ይልካል፣ እናም ቃሉን በሙሉ ያረጋግጣል።\n\n4 ፬ እነሆ፣ የሚመጣውን ክርስቶስ እውነታ ለህዝቦቼ በማረጋገጥ ነፍሴ ትደሰታለች፤ ለዚህም ምክንያት ነው የሙሴ ህግ የተሰጠው፤ እናም ከዓለም መጀመሪያ ጀምሮ ለሰዎች በእግዚአብሔር የተሰጡት ነገሮች ሁሉ የእርሱ ምሳሌዎች ናቸው።\n\n5 ፭ እናም ደግሞ ነፍሴ ጌታ ለአባቶቻችን በገባው ቃል ኪዳን ትደሰታለች፤ አዎን፣ በፀጋውና በፍርዱና፤ በሀይሉ እና በምህረቱ፣ በታላቁና ከሞት በሚያድነው ዘለአለማዊው እቅዱ፣ ነፍሴ ትደሰታለች።\n\n6 ፮ እናም ክርስቶስ ካልመጣ በስተቀር ሁሉም ሰው እንደሚጠፋ ለህዝቤ በማረጋገጤ ነፍሴ ትደሰታለች።\n\n7 ፯ ክርስቶስ ከሌለ እግዚአብሔር አይኖርምና፤ እናም እግዚአብሔር ከሌለ እኛም አንኖርም፣ ምክንያቱም ምንም ፍጡር ሊኖር አይችልምና። ነገር ግን እግዚአብሔር አለ፣ እርሱም ክርስቶስ ነው፣ እናም በዘመኑ ፍፃሜ ይመጣል።\n\n8 ፰ እናም አሁን ከህዝቤ ማንም ይህንን ቃል የሚያይ ልብን ከፍ እንዲያደርጉና ለሰዎች ሁሉ ይደሰቱ ዘንድ፣ ከኢሳይያስ ቃል በጥቂቱ እፅፋለሁ። አሁን ቃሉ ይህ ነው፣ እናም በራሳችሁና በሁሉም ሰዎች አነፃፅሯቸው።\n\n", "2-ne 12": "[center][font_size=26]ምዕራፍ ፲፪[/font_size][/center]\n\n[i]ኢሳይያስ የኋለኛውን ቀን ቤተመቅደስ፤ የእስራኤልን መሰብሰብና የአንድ ሺህ ዘመን ፍርድን እና ሰላምን ተመለከተ—በዳግም ምፅአቱ ኩራተኞችና ኃጢአተኞች ትሁት ይሆናሉ—ኢሳይያስ ፪ አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ የአሞጽ ልጅ ኢሳይያስ ስለ ይሁዳና ስለ ኢየሩሳሌም ያየው ቃል—\n\n2 ፪ እናም በኋለኛው ቀናት እንዲህ ይሆናል፣ የጌታ ቤት ተራራ በተራሮች ጫፍ ላይ ሲመሰረት፣ እናም ከኮረብቶችም በላይ ከፍ ሲል፣ ህዝቦችም ሁሉ ወደ እርሱ ይሰበሰባሉ።\n\n3 ፫ ከእዚያም ብዙ ህዝብ ሄደው እንዲህ ይላል፣ ኑና ወደ ጌታ ተራራ ወደ ያዕቆብ አምላክ ቤት እንውጣ፤ እናም እርሱ መንገዱን ያስተምረናልና፣ በጎዳናው እንራመዳለን፣ ህግ ከፅዮን፣ የጌታም ቃል ከኢየሩሳሌም ይወጣልና።\n\n4 ፬ እናም እርሱ በሃገሮች መካከል ይፈርዳል፣ ብዙ ህዝቦችንም ይገስፃል፣ እናም ሰይፋቸውን ማረሻ፣ ጦራቸውንም ማጭድ ለማድረግ ይቀጠቅጣሉ—ሀገርም በሃገር ላይ ሰይፍ አያነሳም፣ ጦርነትም ከእንግዲህ ወዲህ አይማሩም።\n\n5 ፭ የያዕቆብ ቤት ሆይ፣ ኑ በጌታ ብርሃን እንራመድ፤ አዎን፣ ኑ ሁላችሁም ተቅበዝብዛችኋልና፣ እያንዳንዱም በኃጢያት ወደገዛ መንገዱ አዘነበለ።\n\n6 ፮ ስለዚህ፣ አቤቱ ጌታ፣ ሕዝብህን የያዕቆብን ቤት ትተሃል፣ ምክንያቱም እነርሱ የምስራቅን ሰዎች ልምድ ስለተሞሉና፣ እንደ ፍልስጤማውያን ምዋርተኞችን ስለሚያዳምጡ፣ እና በባዕድ ልጆች እራሳቸውን ስላስደሰቱ ነው።\n\n7 ፯ ምድራቸውም ደግሞ በብርና በወርቅ ተሞልታለች፣ ለመዛግብቶቻቸውም ፍጻሜ የለውም፤ ምድራቸውም ደግሞ በፈረሶች ተሞልታለች፣ ሰረገሎቻቸውም ፍፃሜ የላቸውም።\n\n8 ፰ ምድራቸውም ደግሞ በጣዖት ተሞልታለች፤ በጣቶቻቸውም ለሰሩት ለእጃቸው ስራ ይሰግዳሉ።\n\n9 ፱ እናም ተራው ሰው አልሰገደም፣ እናም ታላቁም ሰው እራሱን ትሁት አላደረገም፣ ስለዚህ፣ ይቅር አትበለው።\n\n10 ፲ እናንተ ክፉዎች ሆይ ወደ ድንጋዩ ዋሻ ግቡ፣ እናም በመሬት ውስጥም ተሸሸጉ፣ ምክንያቱም የጌታ ፍርሃትና የክብሩ ሞገስ ክብሩ ይመታችኋል።\n\n11 ፲፩ እናም እንዲህ ሆነ ኩራት የሆነው የሰው አመለካከት አልባሌ ይሆናል፣ የሰዎችም ትዕቢት ዝቅ ትላለች፣ እናም ጌታ ብቻውን በዚያ ቀን ከፍ ከፍ ይላል።\n\n12 ፲፪ የሰራዊት ጌታ ቀን በሁሉም ሀገር ላይ፣ አዎን፣ በማንኛውም ላይ፣ አዎን፣ በትዕቢተኛውና በኩራተኛው ላይና፣ ከፍ ባለውም ላይ ሁሉ በቅርቡ ይመጣልና፣ እናም እርሱም ይዋረዳል።\n\n13 ፲፫ አዎን፣ እናም የጌታ ቀን በሊባኖስ ዝግባዎች ላይ ሁሉ ይመጣል፣ ምክንያቱም እነርሱ ከፍና ኮራ ብለዋልና፤ እናም በበሳንም ዛፍ ሁሉ ላይ፤\n\n14 ፲፬ እናም ከፍ ባሉት ተራሮች ላይ ሁሉ፣ እናም በኮረብታዎች ላይ ሁሉ፣ እና በኮሩት ሀገሮች ሁሉ ላይ፣ እናም በማንኛውም ሀገር ላይ፤\n\n15 ፲፭ እናም በማንኛውም ረጅም ግንብና፣ በተመሸገውም ቅጥር ላይ ይመጣል፤\n\n16 ፲፮ እናም በባህሩ መርከቦች ላይ ሁሉና፣ በተርሴስ መርከብ ላይ ሁሉ፣ እናም አስደሳች ምስሎች ላይ ሁሉ።\n\n17 ፲፯ እናም የሰው የኩራት አመለካከት ይወድቃልና፣ የሰዎች ዕብሪትም ይዋረዳል፤ እናም በዚያም ቀን ጌታ ብቻውን ከፍ ከፍ ይላል።\n\n18 ፲፰ እናም ጣዖቶችን ፈፅሞ ያጠፋል።\n\n19 ፲፱ እናም እነርሱ ጌታ ምድርን በከፍተኛ ሁኔታ ያናውጥ ዘንድ በተነሣ ጊዜ ወደ ድንጋይ ጉድጓዶችና፣ ወደ ምድር ዋሻዎች ይገባሉ፣ የጌታ ፍርሃት ይመጣባቸዋልና፣ እናም የእርሱ ግርማ ሞገሱ ክብር ይመታቸዋልና።\n\n20 ፳ በዚያም ቀን ሰው ይሰግድላቸው ዘንድ ያበጃቸውን የብር ጣዖቶቹን፣ እና የወርቁን ጣዖቶቹን ለፍልፈልና ለሌሊት ወፍ ይጥላል፣\n\n21 ፳፩ ጌታ ምድርን በከፍተኛ ሁኔታ ያናውጥ ዘንድ በተነሳ ጊዜ፣ የጌታ ፍርሃት ስለሚመጣባቸው፣ እናም የእርሱ ግርማ ሞገሱ ክብር ስለሚመታቸው ወደ ተሰነጣጠቁ የድንጋይ ዋሻና ወደ ፍርስራሽ ዓለቶች ጫፍ ይገባሉ።\n\n22 ፳፪ እስትንፋሱ በአፍንጫው ያለበትን ሰው ተዉት፣ እርሱ ስለ ምን ይቈጠራል?\n\n", "2-ne 13": "[center][font_size=26]ምዕራፍ ፲፫[/font_size][/center]\n\n[i]ይሁዳና ኢየሩሳሌም ባለመታዘዛቸው ይቀጣሉ—ጌታም ለህዝቡ ይማፀናል፣ እናም ሕዝቡን ይፈርዳል—የፅዮን ሴት ልጆች በዓለማዊነታቸው የተነሳ የተረገሙና የተሰቃዩ ናቸው—ኢሳይያስ ፫ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እነሆም፣ የሰራዊት ጌታ እግዚአብሔር፣ ከኢየሩሳሌምና ከይሁዳ፣ ምርኩዝን፣ እና ድጋፍን፣ የዳቦን ድጋፍ ሁሉ እናም የውሃንም ድጋፍ ሁሉ ይወስዳል—\n\n2 ፪ ሀያሉን ሰውና፣ ተዋጊውንም፣ ፈራጁንም፣ ነቢዩንም፣ ብልሁንና፣ ሽማግሌውን ሰው ይወስዳል፤\n\n3 ፫ የሀምሳ አለቃውንና፣ የተከበረውን ሰው፣ አማካሪውንም፣ እና ብልሁን ሠራተኛና፣ ጥሩ ተናጋሪውን ይወስዳል።\n\n4 ፬ እናም ልዑሎቻቸው ይሆኑ ዘንድ ሕፃናትን እሰጣቸዋለሁ፣ ሕፃናቶችም እነርሱን ይገዛሉ።\n\n5 ፭ እናም ሕዝቡ ይጨቆናል፣ አንዱ በሌለኛው፣ እንዲሁም አንዱ በጎረቤቱ፤ ሕፃናቱ በሽማግሌው ላይ እንዲሁም ፀያፍ አድራጊዎች በተከበረው ላይ ይኮራሉ።\n\n6 ፮ አንድ ሰው በአባቱ ቤት ውስጥ ወንድሙን በያዘ ጊዜ፣ እናም እንዲህ ሲለው፥ አንተ ልብስ አለህ፣ አለቃም ሁንልን፣ እናም ይህም ጥፋት ከእጅህ በታች እንዲሆን አትፍቀድ—\n\n7 ፯ በዚያ ቀን እንዲህ በማለት ይምላል—ባለመድሀኒት አልሆንም፤ ምክንያቱም በቤቴ ዳቦም ሆነ ልብስ የለምና፤ የሕዝቡም አለቃ አታድርጉኝ።\n\n8 ፰ የክብሩን ዐይን ለማስቆጣት፣ ምላሳቸውና ስራቸው ጌታን ስለሚፃረሩ ኢየሩሳሌም ፈረሰች፣ እናም ይሁዳ ወደቀች።\n\n9 ፱ በፊታቸው የሚታየው በእነርሱ ላይ ይመሰክራል፣ እናም ኃጢአታቸው እንደሰዶም አይነት እንደሆነ ያውጃል፣ እናም ሊደብቁት አይችሉም። በራሳቸው ላይ ኃጢያትን በማምጣታቸው ለነፍሳቸው ወዮላቸው!\n\n10 ፲ የስራቸውን ፍሬ ይበላሉና፤ ፃድቃንን መልካም ይሆንላችኋል በላቸው።\n\n11 ፲፩ ወዮላቸው ለክፉዎች፤ ይጠፋሉና፤ የስራቸውም ዋጋ በእነርሱ ላይ ይሆናል!\n\n12 ፲፪ እናም ሕዝቤ፣ ሕፃናት ጨቋኛቸው ናቸው፣ እንዲሁም ሴቶች ገዢዎቻቸው ናቸው። ሕዝቤ ሆይ፣ የመሩአችሁ ያስቱአችኋል፣ እንዲሁም የምትሄዱበትንም መንገዳችሁን ያጠፋሉ።\n\n13 ፲፫ ጌታ ለሙግት ተነስቷል፣ እናም በሕዝቡም ላይ ሊፈርድ ቆሟል።\n\n14 ፲፬ ጌታ ከሕዝቡ ሽማግሌዎችና ከልዑሎች ጋር ለፍርድ ይገባል፤ ምክንያቱም የወይኑን ቦታ እና በቤታችሁ የሚገኙት ድሆችን ብዝበዛ የጨረሳችሁ እናንተ ናችሁ።\n\n15 ፲፭ እናንት ምን ማለታችሁ ነው? ሕዝቤን ታደቁአቸዋላችሁ፣ እና የድሆችንም ፊት ትፈጫላችሁ፣ ይላል የሰራዊት ጌታ እግዚአብሔር።\n\n16 ፲፮ ከሁሉም በላይ፣ ጌታ እንዲህ አለ፥ የፅዮን ሴት ልጆች ትዕቢተኛ ስለሆኑና አንገታቸውን በማስገግ ስለሚራመዱና በሚሄዱበት ጊዜ ዐይናቸውን በማጣቀስ፣ ፈጠን ብለው በመራመድ እናም በእግራቸው እያቃጨሉ በመሄዳቸው ምክንያት—\n\n17 ፲፯ ስለዚህ ጌታ የፅዮንን ሴት ልጆች ራስ በቡሃነት ይመታል፣ እናም ጌታ ሀፍረተ-ስጋቸውን ይገልጣል።\n\n18 ፲፰ በዚያ ቀን ጌታ የሚያንቃጭለውን ጌጣቸውን፣ መርበብን፣ እና ጨረቃ የሚመስለውን የአንገት ጌጣቸውን ውበት ያስወግዳል።\n\n19 ፲፱ ሰንሰለቱንና አምባሩን፣ እና መሸፈኛውን፤\n\n20 ፳ ቆብና የእግር አልቦውን፣ እና የራስ ማሰሪያውንና፣ የሽቶውን ዕቃ፣ እና የጆሮ ቀለበቶቹን፤\n\n21 ፳፩ ቀለበት እና የአፍንጫ ጌጥ፤\n\n22 ፳፪ ውድ ሱፍ ልብስንም፣ ካባውንንም፣ መጎናፀፊያውንም፣ እና ፀጉር መጠቅለያውን፤\n\n23 ፳፫ መስታወቱንም፣ ከጥሩ በፍታ የተሰራውንም ልብስ፥ ራስ ማሰሪያውንም፥ ዓይነ ርግቡንም ያስወግዳል።\n\n24 ፳፬ እናም እንዲህ ይሆናል፣ በጥሩ ሽታ ፈንታ ግማት፣ እና በመታጠቅያው ፈንታ ቀዳዳ፤ ጠጉርንም በመነቀስ ፈንታ መላጣነት፤ በተብለጨለጨው ልብስ ፈንታ ማቅ፤ በውበትም ፈንታ ጠባሳ ይሆናል።\n\n25 ፳፭ ወንዶችሽ በሰይፍ ጀግኖችሽም በውጊያ ይወድቃሉ።\n\n26 ፳፮ እናም በሮችዋ ያዝናሉ ያለቅሱማል፤ እናም ተስፋ በመቁረጥ በመሬት ላይ ብቻዋን ትቀመጣለች።\n\n", "2-ne 14": "[center][font_size=26]ምዕራፍ ፲፬[/font_size][/center]\n\n[i]ፅዮንና ሴቶች ልጆችዋ ይድናሉ፣ እናም በሺኛው ዘመን ይነፃሉ—ኢሳይያስ ፬ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም በዚያ ቀን፣ ሰባት ሴቶች አንድን ወንድ ይይዛሉ፣ የራሳችንን ዳቦ እንበላለን፣ እንዲሁም የራሳችንን ልብስ እንለብሳለን፣ ሀፍረታችንን ለማስወገድ በስምህ ብቻ እንጠራ ይላሉ።\n\n2 ፪ በዚያ ቀን የጌታ ቅርንጫፍ ያማረና የከበረ ይሆናል፤ ከእስራኤል ለመጡት የምድሪቱ ፍሬ ታላቅና ውብ ይሆናል።\n\n3 ፫ እናም እንዲህ ይሆናል፣ በፅዮን የቀሩና በኢየሩሳሌም የቀሩ፣ በኢየሩሳሌም በሕያዋን መካከል የተመዘገቡ ሁሉ ቅዱስ ተብለው ይጠራሉ—\n\n4 ፬ ጌታ የፅዮንን ሴት ልጆች እድፍ ባጠበ ጊዜ፣ እና የኢየሩሳሌምንም ደም በፍርድ መንፈስና በሚያቃጥል መንፈስ ከመካከልዋ ባነፃ ጊዜ ቅዱስ ተብለው ይጠራሉ።\n\n5 ፭ እናም ጌታ በፅዮን ተራራ ባለ ማደሪያ ላይና፣ በመሰብሰቢያዎቿ ላይ፣ በቀን ደመናንና፣ ጢስን በሌሊትም የሚበራውን የእሳት ብርሃን ይፈጥራል፤ በፅዮን ክብር ሁሉ ላይ መጋረጃ ይሆናልና።\n\n6 ፮ እናም በቀን ከሙቀት ለመጠለያ ቦታ፣ ለመሸሸጊያም ቦታ፣ እናም ከውሽንፍርና ከዝናብ መሸፈኛ ድንኳን ይሆናል።\n\n", "2-ne 15": "[center][font_size=26]ምዕራፍ ፲፭[/font_size][/center]\n\n[i]የጌታ የወይን አትክልት ስፍራ (እስራኤል) ባዶ ይሆናል፣ እናም የእርሱ ሕዝቦች ይበተናሉ—በአመፃና በመበተናቸው ጊዜ መከራ በእነርሱ ላይ ይመጣል—ጌታም ምልክቱን ያነሳል እናም እስራኤልን ይሰበስባል—ኢሳይያስ ፭ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም ከዚያ ለውድ ወዳጄ የወይን አትክልት ስፍራውን በተመለከተ የወዳጄን ዘፈን እዘፍንለታለሁ። የእኔ ውድ ወዳጄ በጣም ፍሬያማ ኮረብታ ውስጥ የአትክልት ስፍራ አለው።\n\n2 ፪ እናም አጠረው፣ በውስጡ ያሉ ድንጋዮችንም ሰብስቦ አወጣና፣ የተመረጠውን ወይን ተከለ፣ በመካከሉም ግንብን ገነባ፣ ደግሞም በውስጡ የወይን መጭመቂያ ሰራ፤ እናም ወይኑ ያፈራ ዘንድ ጠበቀው፣ የበረሃ ወይንንም አወጣ።\n\n3 ፫ እናም አሁን፣ በኢየሩሳሌም የምትኖሩና የይሁዳ ሰዎች ሆይ፣ በእኔና በወይን የአትክልት ስፍራዬ መካከል እንድትፈርዱ እጠይቃችኋለሁ።\n\n4 ፬ እኔ ያላደረግኩት በወይን የአትክልት ስፍራዬ ውስጥ ሊደረግ የሚገባ ነገር ምን ነበር? ስለዚህ፣ ወይን ያፈራል ብዬ በጠበቅሁት ጊዜ የበረሃ ወይንን አፈራ።\n\n5 ፭ እናም አሁን ሂዱ፤ የወይን አትክልት ስፍራዬን ምን እንደማደርገው እነግራችኋለሁ—አጥሩን እነቅላለሁ፣ ይህም ይበላል፤ እናም በዚያ ያለውን ግድግዳ አፈርሳለሁ፣ ለመራገጫም ይሆናል፤\n\n6 ፮ እናም እኔ አጠፋዋለሁ፤ አይከረከምም ወይም አይቆፈርም፤ ነገር ግን አረምና እሾህ ይበቅልበታል፤ እናም ደግሞ ደመናን በእርሱ ላይ ዝናብ ደግመው እንዳያዘንቡ አዛለሁ።\n\n7 ፯ የሰራዊት ጌታ የወይን አትክልት ስፍራ የእስራኤል ቤት ነውና፣ የደስታውም አትክልት የይሁዳ ሰዎች ናቸው፤ እናም ፍትህን ፈለገ፣ ነገር ግን እነሆ፣ ግፍ አየ፤ ፅድቅን ፈለገ፣ ነገር ግን ልቅሶ ሰማ።\n\n8 ፰ ቦታ እስኪጠፋና እራሳቸው በምድር መካከል ብቻቸውን እስኪቀሩ ድረስ ቤትን ከቤት ለሚያገናኙ ወዮላቸው!\n\n9 ፱ የሰራዊት ጌታ እንዲህ ብሎ ሲምል በጆሮዬ ሰማሁት፣ በእውነት ብዙ ቤቶች ባዶ ይሆናሉ፣ እናም ታላቅና የሚያምሩ ከተሞችም ያለነዋሪዎች ይሆናሉ።\n\n10 ፲ አዎን፣ ከወይኑ ቦታ አስር ጥማድ በሬ ካረሰው አንድ የባዶስ መስፈሪያ ብቻ ይወጣል፣ እናም አንድ የቆሮስ መስፈሪያ ዘር አንድ የኢፍ መስፈሪያ ይሰጣል።\n\n11 ፲፩ በማለዳ ተነስተው ሃይለኛ መጠጥ ለሚፈልጉ፣ እስከማታም ቀጥለው፣ እናም በወይን ለሚሰክሩ ወዮላቸው!\n\n12 ፲፪ እናም መሰንቆና፣ በገና፣ ከበሮና፣ እምቢልታም፣ የወይን ጠጅም በግብዣቸው አለ፤ የጌታን ስራ ግን አልተመለከቱም፣ እጁም ያደረገውን አላስተዋሉም።\n\n13 ፲፫ ስለዚህ፣ ሕዝቦቼ ምንም እውቀት ስለሌላቸው በግዞት ተይዘዋል፤ እናም የተከበሩት ሰዎቻቸው ተርበዋል፣ ሕዝቡም ደግሞ በጥማት ደርቋል።\n\n14 ፲፬ ስለዚህ፣ ሲዖል ራሷን አስፍታለች፣ እናም አፍዋን ያለገደብ ከፍታለች፤ እናም የእነርሱ ክብርና፣ ሕዝባቸው፣ ውበታቸውም፣ እናም ያ የሚደሰተውም፣ ወደ እርሷ ይወርዳል።\n\n15 ፲፭ እናም ተራው ሰው ዝቅ ይላል፣ ታላቁም ሰው ትሁት ይሆናል፣ የኩራተኞች ዐይን ትሁት ትሆናለች።\n\n16 ፲፮ ነገር ግን የሠራዊት ጌታ በፍርዱ ይከብራል፣ እናም ቅዱስ የሆነው እግዚአብሔር በፅድቁ ይቀደሳል።\n\n17 ፲፯ ከዚያም በጎቹ እንደተለመደው ይመገባሉ፣ እንግዶችም የሰቡትን ባድማ ይበላሉ።\n\n18 ፲፰ በግብዝነት ገመድ በደልን፣ እና ኃጢያትንም በሰረገላ ማሰሪያ ይመስል ወደ ራሳቸው ለሚስቡ ወዮላቸው፤\n\n19 ፲፱ እናም ያፍጥን፣ ስራውን ያስቸኩል፣ እኛ እንድናየው፤ እናም የእስራኤሉን ቅዱስ ምክርም እኛ እናውቀው ዘንድ ይቅረብ ለሚሉትም ወዮላቸው።\n\n20 ፳ መጥፎውን መልካም የሚሉ፣ እናም ጥሩውን መጥፎ የሚሉ፣ ጨለማን ብርሃን፣ ብርሃንን ጨለማ፣ መራራውን ጣፋጭ፣ ጣፋጩን መራራ ለሚሉትም ወዮላቸው!\n\n21 ፳፩ በራሳቸው ዐይን ብልህና አስተዋይ ለሆኑት ወዮላቸው!\n\n22 ፳፪ የወይን ጠጅ ለመጠጣት ኃያላንና፣ ጠንካራ መጠጦችን በመደባለቅ ለበረቱት ሰዎች ወዮላቸው፤\n\n23 ፳፫ በደለኛውን ስለ ጉቦ ጻድቅ ለሚያደርጉ፥ የጻድቁንም ጽድቅ ለሚያስወግዱበት ወዮላቸው!\n\n24 ፳፬ ስለዚህ፣ የእሳት ወላፈን ቃርሚያን እንደሚበላ፣ እና እብቅም በነበልባል እንደሚጠፋ፣ ስራቸው የበሰበሰ ይሆናል፣ ቡቃያቸውም እንደትቢያ ይበናል፤ የእግዚአብሔርን የሰራዊት ጌታን ህግ ጥለዋልና፣ የእስራኤሉንም ቅዱስ ቃል ንቀዋልና።\n\n25 ፳፭ ስለዚህ፣ የጌታ ቁጣ በሕዝቡ ላይ ነድዶአል፣ እጁንም በእነርሱ ላይ ዘርግቷል፣ እናም መትቶአቸዋል፤ ተራሮች ተንቀጥቅጠዋል፣ ሬሳዎቻቸውም በመንገዶቻቸው መካከል ተከፍተዋል። በዚህ ሁሉ ግን ቁጣው አልበረደችም፣ ነገር ግን አሁንም እጁን እንደዘረጋ ነው።\n\n26 ፳፮ እናም ለሃገሮች ሁሉ ከሩቅ ምልክትን ያነሳል፣ ከምድር ዳርቻ ይመጡም ዘንድ በፉጨት ይጠራቸዋል፤ እናም እነሆ፣ እነርሱ እየተጣደፉ በፍጥነት ይመጣሉ፤ በመካከላቸውም ደካማና ስንኩል አይኖርም።\n\n27 ፳፯ የሚያንቀላፋም ሆነ የሚተኛ የለም፤ የወገባቸውም መቀነት አይፈታም፣ የጫማቸውም ማሰሪያ አይበጠስም፤\n\n28 ፳፰ ፍላፃዎቻቸው ስለታም ይሆናሉ፣ ቀስቶቻቸውም ሁሉ ተወጥረዋል፣ የፈረሶቻቸው ኮቴ እንደ ባልጩት እና ተሽከርካሪዎቻቸውም እንደአውሎ ነፋስ ይቆጠራሉ፣ ጩኸታቸውም እንደአንበሳ ነው።\n\n29 ፳፱ እንደ አንበሳ ደቦሎች ይጮሃሉ፤ አዎን፣ ይገሳሉም፣ ያዳኑአቸውንም አጥብቀው ይይዛሉ፣ እና በጥንቃቄም ይዘዋቸው ይሄዳሉ፣ ማንም አያድናቸውም።\n\n30 ፴ እናም በዚያ ቀን እንደ ባሕር ጩኸት ይጮሁባቸዋል፤ ወደ ምድር ቢመለከቱ፣ እነሆ ጨለማና መከራን ይመለከታሉ፣ እናም ብርሃንም በዚያም ሰማያት ውስጥ ጨልሟል።\n\n", "2-ne 16": "[center][font_size=26]ምዕራፍ ፲፮[/font_size][/center]\n\n[i]ኢሳይያስ ጌታን አየ—የኢሳይያስ ኃጢአቶች ይቅር ተብለዋል—እንዲተነብይ ተጠርቷል—አይሁዶች የኢየሱስን ትምህርት እንደሚያስወግዱ ተንብዮአል—ቅሪቶች ይመለሳሉ—ኢሳይያስ ፮ን አነጻፅሩ። ፭፻፶፱–፭፻፵፭ ም.ዓ. ገደማ።[/i]\n\n1 ፩ ንጉስ ኡዝያን በሞተበት ዓመት፣ ጌታ ደግሞ በረጅምና ከፍ ባለ ዙፋን ላይ ተቀምጦ አየሁት፣ የልብሱም ዘርፍ መቅደሱን ሞልቶት ነበር።\n\n2 ፪ ሱራፌልም ከእርሱ በላይ ቆመው ነበር፤ እያንዳንዱ ስድስት ክንፍ ነበረው፤ በሁለቱ ክንፍ ፊቱን ሸፈነ፣ እናም በሁለቱ ክንፍ እግሮቹን ሸፈነ፣ እናም በሁለቱ ክንፍ ይበር ነበር።\n\n3 ፫ እናም አንዱ ለሌላኛው፥ ቅዱስ፣ ቅዱስ፣ ቅዱስ ነው የሰራዊት ጌታ፤ ምድር ሁሉ በክብሩ ተሞልታለች፤ እያለ ይጮህ ነበር።\n\n4 ፬ እናም የመዝጊያው ምሶሶ በጮኸው ድምፅ ተናወጠ፣ እናም ቤቱ ጭስ ሞላበት።\n\n5 ፭ ከዚያም እኔ አልኩ፥ ወየው ለእኔ! የተበላሸሁ ነኝና፤ ምክንያቱም እኔ ከንፈረ-እርኩስ ነኝ፤ እናም ከንፈሮቻቸው በረከሰ ሕዝቦች መካከል እኖራለሁ፤ ዐይኖቼም ንጉሱን፣ የሰራዊት ጌታን አይተዋልና።\n\n6 ፮ ከሱራፌልም አንዱ ወደ እኔ እየበረረ መጣ፣ በእጁም ከመሰዊያው በጉጠት የወሰደው ፍም ነበር፤\n\n7 ፯ እናም በአፌ ላይ አደረገው፣ እናም አለ፥ እነሆ፣ ይህ ከንፈሮችህን ነክቷል፣ በደልህም ከአንተ ተወስዶአል፣ ኃጢያትህም ተሰርዮልሀል።\n\n8 ፰ ደግሞም የጌታን ድምፅ እንዲህ ሲል ሰማሁት፥ ማንን እልካለሁ፣ እናም ለእኛስ ማን ይሂድልን? እናም እኔ እንዲህ አልኩ፥ እነሆኝ፤ እኔን ላከኝ።\n\n9 ፱ እናም እርሱ አለኝ፥ ሂድና ይህንን ህዝብ ተናገራቸው—በእርግጥ ስሙ፣ ነገር ግን አይገባቸውም፤ እንዲሁም በእርግጥ እዩ፣ ነገር ግን አይገነዘቡም።\n\n10 ፲ የህዝቡን ልብ አደንድን፣ እናም ጆሮአቸውንም እንዳይሰማ፣ ዐይናቸውንም እንዳያዩ አድርግ—በዐይኖቻቸው እንዳያዩና በጆሮአቸውም እንዳይሰሙ፣ እናም በልባቸው እንዳያስተውሉና፣ ተመልሰውም እንዳይፈወሱ አድርግ።\n\n11 ፲፩ ከዚያም እኔ ጌታን እስከመቼ ድረስ ነው አልሁ? እናም እርሱ ከተሞች የሚኖሩባቸውን አጥተው እስኪፈርሱ፣ እና ቤቶችም ያለሰውና፣ ምድርም ፈፅሞ ባልጩት እስክትሆን ድረስ ነው አለኝ፤\n\n12 ፲፪ እግዚአብሔርም ሰዎችን እስኪያርቅ፥ በምድርም መካከል ውድማው መሬት ይበዛልና።\n\n13 ፲፫ ነገር ግን አንድ አስረኛው ይቀራል፣ እናም እነርሱ ይመለሳሉ፣ ቅጠሎቻቸውን ሲጥሉም ጉቶዎቻቸው በውስጣቸው እንደነበሩት ግራር እና እንደኮምበል ዛፍ ይበላሉም፣ ስለዚህ የተቀደሰው ዘር በዚያው ጉቶው ይሆናል።\n\n", "2-ne 17": "[center][font_size=26]ምዕራፍ ፲፯[/font_size][/center]\n\n[i]ኤፍሬምና ሶርያ በይሁዳ ላይ ጦርነትን አወጁ—ክርስቶስ ከድንግል ይወለዳል—ኢሳይያስ ፯ን አነጻፅሩ። ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም እንዲህ ሆነ በአካዝ በኢዮአታም ልጅ ዘመን፣ በይሁዳ ንጉስ በኡዝያን ልጅ፣ የሶርያው ንጉስ ረአሶን፣ እና የሮሜልዩ ልጅ፣ የእስራኤልም ንጉስ ፋቁሔ ኢየሩሳሌምን ሊወጉ ወጡ፣ ነገር ግን ሊያሸንፉአትም አልቻሉም።\n\n2 ፪ እናም ለዳዊት ቤት ሶርያ ከኤፍሬም ጋር ተባብራለች የሚል ወሬ ተነገረ። እናም የጫካ ዛፍ በንፋስ እንደሚናወጥ የእርሱ ልብና የህዝቡም ልብ ተናወጠ።\n\n3 ፫ ከዚያም ጌታ ኢሳይያስን አለው—አሁን አንተና ልጅህ ያሱብ ከአካዝ ጋር ትገናኙት ዘንድ በልብስ አጣቢው እርሻ መንገድ ወዳለው ወደ ላይኛው የኩሬ መስኖ ጫፍ ውጡ፤\n\n4 ፬ እናም እንዲህ በለው—ተጠንቀቅ፣ ዝምም በል፣ ስለእነዚህ ስለሚጨሱ ስለሁለት ጥላሸቶች፣ ስለረአሶን በሶርያና፣ ሮሜልዩም ልጅ ቁጣ አትፍራ።\n\n5 ፭ ምክንያቱም ሶርያ፣ ኤፍሬምና የሮሜልዩም ልጅ በአንተ ላይ እንዲህ ሲሉ ክፋትን መክረዋልና፤\n\n6 ፮ ወደ ይሁዳ እንውጣና እናስጨንቀው፣ እናም ለራሳችን በእዚያም እንስበረው፣ በመካከሉም ንጉስ፣ አዎን፣ የጠብኤልንም ልጅ፣ እናስቀምጥ።\n\n7 ፯ እንዲሁም ጌታ እግዚአብሔር እንዲህ ይላል—ይህ ምክር አይፀናም፣ አይሆንምም።\n\n8 ፰ የሶርያ ራስ ደማስቆ ነውና፣ እናም የደማስቆም ራስ ረአሶን ነውና፤ እናም በስድሳ አምስት ዓመት ውስጥ ኤፍሬም ይሰባበራል፣ ህዝብም አይሆንም።\n\n9 ፱ እናም የኤፍሬም ራስ ሰማርያ ነው፣ እናም የሰማርያ ራስ የሮሜልዩ ልጅ ነው። የማታምኑ ከሆነ በእርግጥ አትፀኑም።\n\n10 ፲ ከዚያም በላይ ጌታ አካዝን በድጋሚ እንዲህ ብሎ ተናገረው—\n\n11 ፲፩ ከጥልቁ ወይም ከከፍታውም ቢሆን ከጌታ ከአምላክህ ምልክትን ለምን።\n\n12 ፲፪ ነገር ግን አካዝም፣ አልለምንም፣ ጌታንም አልፈተንም አለ።\n\n13 ፲፫ እናም እርሱ አለ፥ የዳዊት ቤት ሆይ፣ አሁን ስሙኝ፤ በእውነት ሰውን ማድከም ቀላል ሆነባችሁ፣ ግን አምላኬን ደግሞ ልታደክሙ ነውን?\n\n14 ፲፬ ስለዚህ፣ ጌታ ራሱ ምልክት ይሰጣችኋል—እነሆ፣ ድንግል ትፀንሳለች፣ እናም ወንድ ልጅም ትወልዳለች፣ ስሙንም አማኑኤል ብላ ትጠራዋለች።\n\n15 ፲፭ እርሱም ክፉን ለመጥላትና መልካሙን ለመምረጥ ማወቅ ይችል ዘንድ ቅቤና ማር ይበላል።\n\n16 ፲፮ ህፃን መጥፎውን ከመጥላቱና ጥሩውን ከመምረጡ በፊት፣ የጠላኸው መሬት በሁሉም ነገሥታቶች ይተዋል።\n\n17 ፲፯ ጌታ ኤፍሬም ከይሁዳ ከተለየበት ቀን ጀምሮ ያልመጣውን ዘመን በአንተና በሕዝብህ በአባትህም ቤት ላይ ያመጣል፤ እርሱም የአሦር ንጉሥ መምጣት ነው።\n\n18 ፲፰ እናም በዚያ ቀን እንዲህ ይሆናል ጌታ በግብፅ ዳርቻ ያለውን ዝንብ እና በአሶር ምድር ያለውን ንብ በፉጨት ይጠራል።\n\n19 ፲፱ እናም ይመጣሉ፣ እነርሱም ሁሉ በበረሃ ሸለቆ፣ እና በድንጋይም ዋሻና በእሾህ ላይ ሁሉ፣ በቁጥቋጦውም ሁሉ ላይ ያርፋሉ።\n\n20 ፳ በዚያም ቀን ጌታ ከወንዙ ባሻገር፣ በቀጠራቸው በአሶር ንጉስ፣ የራስና የእግሩን ጠጉር ይላጫል፣ እናም ምላጩ ደግሞ ጢሙን ይበላል።\n\n21 ፳፩ እናም በዚያ ቀን እንዲህ ይሆናል፣ አንድ ሰው ጊደርና ሁለት በጎችን ይመግባል፤\n\n22 ፳፪ እናም እንዲህ ይሆናል፣ ከሚሰጡት ወተት ብዛት የተነሳ እርሱ ቅቤን ይበላል፣ በሀገሪቱም መካከል የቀረ ማንም ሰው ቅቤና ማር ይበላል።\n\n23 ፳፫ እናም በዚያ ቀን እንዲህ ይሆናል፣ ሺህ ብር የሚያወጣው ሺህ የወይን ግንድ በነበረበት ቦታ ሁሉ ኩርንችትና እሾህ ብቻ ይሆናሉ።\n\n24 ፳፬ በምድሪቱ ሁሉ ኩርንችትና እሾህ በመሆኑ ሰዎች በፍላፃና በቀስት ወደዚያ ይመጣሉ።\n\n25 ፳፭ እናም በመቆፈሪያ ወደ ተቆፈሩ ኮረብቶች ሁሉ፣ ከኩርንችትና እሾህ ፍርሀት ወደዚያ ማንም አይሄድም፤ ነገር ግን የበሬ ማሰማሪያና የታናሽ ከብት መረገጫ ይሆናል።\n\n", "2-ne 18": "[center][font_size=26]ምዕራፍ ፲፰[/font_size][/center]\n\n[i]ክርስቶስ እንደማሰናከያ ዓለት እና እንቅፋት ይሆናል—ጠንቋይን ሳይሆን ጌታን እሹ—ለመመሪያችሁ በህጉና በምስክርነቱ ላይ ተስፋ አድርጉ—ኢሳይያስ ፰ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ ከዚህም በላይ፣ የጌታ ቃል እንዲህ አለኝ—ትልቁን ጥቅል ውሰድ፣ እናም ማሔር-ሻላል-ኸሽ-ባዝ ብለህ በሰው ብዕር ፃፍበት።\n\n2 ፪ እናም እኔ የታመኑ ምስክሮችን፣ ካህን ኦርዮን እና የበራክዩን ልጅ ዘካርያስን ለምዝገባው ወደ እኔ ወሰድሁ።\n\n3 ፫ እናም እኔ ወደ ነቢይቱ ቀረብሁ፤ እርሷም ፀነሰች እናም ወንድ ልጅ ወለደች። ከዚያም ጌታ እንዲህ አለኝ፥ ማኻር-ሻላል-ሐሽ-ባዝ ብለህ ስሙን ጥራው።\n\n4 ፬ እነሆም፣ ህፃኑ አባቱንና እናቱን መጥራት ሳያውቅ፣ የደማስቆን ሀብትና የሰማርያን ምርኮ በአሶር ንጉስ ፊት ይወስዳል።\n\n5 ፭ ጌታ እንደገና ደግሞ እንዲህ ሲል ተናገረኝ፥\n\n6 ፮ ይህ ህዝብ በቀስታ የሚሄደውን የሰሊሆምን ውሃ እስከጠሉ፣ እናም በረአሶንንና በሮሜልዩም ልጅ በመደሰታቸው የተነሳ፤\n\n7 ፯ ስለዚህ አሁን፣ እነሆ፣ ጌታ ብርቱና ብዙ የሆነውን የወንዝ ውሃ፣ የአሶርን ንጉስና ክብሩን ሁሉ ያመጣባቸዋል፤ እናም እርሱ መስኖዎችን ሁሉ ይሞላል፣ እናም በዳርቻውም ሁሉ ላይ ይፈስሳል።\n\n8 ፰ እናም በይሁዳ ያልፋል፤ እያጥለቀለቀም ያልፋል፣ እስከ አንገትም ይደርሳል፤ እናም አማኑኤል ሆይ፣ የክንፉ መዘርጋት የአገርህን ስፋት ትሞላለች።\n\n9 ፱ ህዝብ ሆይ ተባበሩ፣ እናም በትንንሹ ትከፋፈላላችሁ፤ እናንተም ሩቅ ሀገር ያላችሁ ሁሉ አድምጡ፤ ራሳችሁን አስታጥቁ፣ እናም በትንንሹ ትከፋፈላላችሁ፤ ራሳችሁን አስታጥቁ፣ እናም በትንንሹ ትከፋፈላላችሁ።\n\n10 ፲ በአንድነት ተመካከሩ፣ እናም እርሱ ከንቱ ይሆናል፤ ቃሉን ተናገሩ፣ እናም አትፀናም፣ እግዚአብሔር ከእኛ ጋር ነውና።\n\n11 ፲፩ ጌታ በፅኑ እጁ እንዲሁ ተናግሮኛልና፣ እናም በዚህ ህዝብ መንገድ እንዳልራመድ እንዲህ ሲል አዘዘኝ፥\n\n12 ፲፪ ይህ ህዝብ ግብረ-አበራዊ ነው በሚለው ሁሉ ግብረ-አበራዊ ነው አትበሉ፣ መፈራታቸውንም ቢሆን አትፍሩ፣ አትደንግጡ።\n\n13 ፲፫ የሰራዊት ጌታ እራሱን ቀድሱት፣ እናም የእናንተ ፍርሃት እርሱ ይሁን፣ ስጋታችሁም እርሱ ይሁን።\n\n14 ፲፬ እናም እርሱ መሸሸጊያ፤ ነገር ግን ለሁለቱ ለእስራኤል ቤቶች፣ ለእንቅፋት ድንጋይና፣ ለማሰናከያ አለት፣ በኢየሩሳሌምም ለሚኖሩ ለወጥመድና ለአሽክላ ይሆናል።\n\n15 ፲፭ እናም ብዙዎች ከእነርሱ ጋር ይሰናከላሉ እንዲሁም ይወድቃሉ፣ ይሰበራሉም፣ ይጠመዳሉም፣ እናም ይማረካሉ።\n\n16 ፲፮ በደቀ መዛሙርቶቼም መካከል ምስክርነትን እሰር፣ ህጉንም አትም።\n\n17 ፲፯ እናም ከያዕቆብ ቤት ፊቱን የደበቀውን ጌታ እጠብቃለሁ፣ እናም እርሱን እፈልገዋለሁ።\n\n18 ፲፰ እነሆ፣ እኔና ጌታ የሰጠኝ ልጆቼ በእስራኤል በፅዮን ተራራ ከሚኖረው ከሰራዊት ጌታ ዘንድ ምልክትና ተአምራት ነን።\n\n19 ፲፱ እናም የሚጮሁትንና፣ ድምፃቸውን ዝቅ አድርገው የሚናገሩትን መናፍስት ጠሪዎችንና ጠንቋዮችን ጠይቁ ባሉአችሁ ጊዜ—ለህያዋን ከሙታን ለመስማት ህዝቡ ከአምላኩ መጠየቅ አይገባውምን?\n\n20 ፳ ወደህግና ወደምስክርነት ተመልከቱ፣ እናም በዚህ ቃል መሰረት ካልተናገሩ፣ ምክንያቱ ብርሃን በውስጣቸው የለም።\n\n21 ፳፩ እነርሱም ይህን በጣም ተጨንቀውና ተርበው ያልፋሉ፤ እናም እንዲህ ይሆናል በተራቡ ጊዜ፣ በጣም ይቆጣሉ፣ እናም አምላካቸውንና ንጉሳቸውን ይረግማሉ፣ ወደ ላይም ይመለከታሉ።\n\n22 ፳፪ እናም ወደ ምድር ይመለከታሉ፣ እናም ችግርን፣ ጨለማን፣ የሚያስጨንቅ ጭጋግን ያያሉ፣ እናም ወደ ጨለማም ይሰደዳሉ።\n\n", "2-ne 19": "[center][font_size=26]ምዕራፍ ፲፱[/font_size][/center]\n\n[i]ኢሳይያስ ስለመሲሁ ተናገረ—በጨለማ ያለ ሕዝብ ታላቅ ብርሃን ያያል—ህፃን ልጅ ተወልዶልናል—እርሱም የሠላም አለቃ ይሆናል በዳዊትም ዙፋን ላይ ይነግሳል—ኢሳይያስ ፱ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ ይሁን እንጂ፣ ጭጋግም በጭንቀት በነበረሽ አይነት አይሆንም፣ በመጀመሪያ የዛብሎንንና የንፍታሌምን ምድር በቀላል መታ፣ እና በኋላ ግን በዮርዳኖስ በስተጀርባ ያሉትን የገሊላ ሀገሮች በቀይ ባህር አምርሮ መታ።\n\n2 ፪ በጨለማ የሄደ ህዝብ ታላቅ ብርሃን አየ፤ በሞት ጥላ ምድርም ለኖሩት ብርሃን ወጣላቸው።\n\n3 ፫ ህዝብህን አብዝተሃል፣ ደስታንም ጨምረሃል—በመከር ደስ እንደሚላቸው፣ እና ምርኮንም ሲካፈሉ ደስ እንደሚላቸው ሰዎች በፊትህ ደስ ይላቸዋል።\n\n4 ፬ አንተም የሸክሙን ቀንበር፣ የጫንቃውንም በትር፣ የአስጨናቂውንም በትር ሰብረሃልና።\n\n5 ፭ ሁሉም የተዋጊው ጦርነት በሁከት የተሞላ ነውና፣ እናም ልብሶች በደም ተጨማልቀዋል፤ ነገር ግን ይህኛው በመቃጠልና በእሳት ማቃጠያ ይሆናል።\n\n6 ፮ ህፃንም ተወልዶልናልና፣ ወንድ ልጅም ተሰጥቶናልና፤ አለቅነትም በጫንቃው ላይ ይሆናል፤ ስሙም ድንቅ፣ መካሪ፣ ሀያል አምላክ፣ የዘለአለም አባት፣ የሠላም አለቃ ተብሎ ይጠራል።\n\n7 ፯ ከዛሬ ጀምሮ እስከዘለዓለም ድረስ በፍርድና በፅድቅ ያፀናውና ይደግፈው ዘንድ፣ በዳዊት ዙፋንና በመንግሥቱ ላይ አለቅነቱ ይበዛል፣ ለሰላሙም ፍፃሜ አይኖረውም። የሰራዊት ጌታ ቅንዐት ይህንን ያደርጋል።\n\n8 ፰ ጌታ ቃሉን ለያዕቆብ ላከ በእስራኤልም ላይ ወደቀ።\n\n9 ፱ እናም ሁሉም ህዝብ ኤፍሬምም ቢሆን እንኳ እናም የሰማርያ ሰዎች፣ በትዕቢትና በኩራት እንዲህ የሚሉት ሁሉ ያውቃሉ፤\n\n10 ፲ ጡብ ወድቋል፣ ነገር ግን በተወቀረ ድንጋይ እንሰራለን፣ የሾላው ዛፍ ተቆርጦአል፣ ነገር ግን በዝግባ እንተካዋለን።\n\n11 ፲፩ ስለዚህ ጌታ በረአሶን ላይ ጠላቶችን ያስነሳል፣ ጠላቶቹንም በአንድነት ይሰበስባል።\n\n12 ፲፪ ሶርያን ከፊትና ፍልስጤምን ከኋላ፤ እናም እስራኤልን በተከፈተ አፍ ይበሉአታል። በዚህ ሁሉ እንኳን ቁጣው አልበረደችም፣ ነገር ግን አሁንም እጁን እንደዘረጋ ነው።\n\n13 ፲፫ ወደ እርሱ ያልተመለሱት ተመተዋልና፣ የሰራዊት ጌታንም አልፈለጉም።\n\n14 ፲፬ ስለዚህ ጌታ ራስንና ጅራትን፣ ቅርንጫፍና እንግጫን ከእስራኤል በአንድ ቀን ይቆርጣል።\n\n15 ፲፭ ሽማግሌው እርሱ ራስ ነው፣ ሀሰትን የሚያስተምረው ነቢይ እርሱ ጅራት ነው።\n\n16 ፲፮ የዚህ ህዝብ መሪዎች ህዝቡን እንዲሳሳት ያደርጉታልና፣ እናም ተመሪዎቹ ደግሞ ይጠፋሉ።\n\n17 ፲፯ ሰው ሁሉ ግብዝና ክፉ ሰሪ ነውና፣ አፉም ሁሉ ስንፍናን ይናገራልና፣ ስለዚህ ጌታ በወጣቶቻቸው ደስ አላለውም፣ አባት ለሌላቸውና ለመበለቶችም ምህረት አይኖረውም። በዚህም ሁሉ እንኳን ቁጣው አልበረደለትም፣ ነገር ግን እጁ ገና ተዘርግታለች።\n\n18 ፲፰ ኃጢያት እንደእሳት ትቃጠላለችና፤ ይህም ኩርንችቱንና እሾህንም ትበላለች፣ እና ጥቅጥቅ ያለውንም ጫካ ታቃጥላለች፣ እናም እንደጢስም ወደ ላይ ይነሳሉ።\n\n19 ፲፱ በሰራዊት ጌታ ቁጣ የተነሳ ምድር ትጨልማለች፣ ሰዎች ለእሳቱ እንደማገዶ ይሆናሉ፣ ማንም ሰው ወንድሙን አያድንም።\n\n20 ፳ እና እርሱ በቀኙ እጅ ይመነጭቃልና ይራብማል፤ በግራ እጅም ይበላል አይጠግቡምም፤ እያንዳንዱም የራሱን ክንድ ስጋ ይበላል—\n\n21 ፳፩ ምናሴ፣ ኤፍሬም፤ እናም ኤፍሬም፣ ምናሴ፤ እነርሱ በአንድነት በይሁዳ ላይ ይነሳሉ። ይህም ሁሉ ተፈፅሞ እንኳን ቁጣው ገና አልበረደችምና፣ ነገር ግን አሁንም እጁ ተዘርግታለች።\n\n", "2-ne 20": "[center][font_size=26]ምዕራፍ ፳[/font_size][/center]\n\n[i]የአሶር መጥፋት ኃጢአተኞች በዳግም ምፅአት እንደሚጠፉት ምሳሌ ነው—ጌታ እንደገና ከመጣ በኋላ ጥቂት ሰዎች ይቀራሉ—የያዕቆብ ቅሪቶች በዚያን ቀን ይመለሳሉ—ኢሳይያስ ፲ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ ጻድቅ ያልሆኑ ሕጎችን ለሚደነግጉ፣ የጻፉአቸውን የግፍን ትእዛዛት ለሚያዝዙ ወዮላቸው፤\n\n2 ፪ ፍትህ የሚፈልጉትን ለመከልከል፣ እናም የድሃ ሕዝቦቼን መብት ለመውሰድ፣ መበለቶችንም ሰለባቸው እንዲሆኑላቸው፣ እናም አባት አልባዎችን ለመዝረፍ ዘንድ የግፍን ትእዛዛት አዝዘዋል!\n\n3 ፫ እናም ከሩቅ በሚመጡት በመጎብኘታችሁና በመውደሚያችሁ ቀን ምን ታደርጋላችሁ? ለእርዳታስ ወደ ማን ትሸሻላችሁ? ክብራችሁንስ ወዴት ትተዋታላችሁ?\n\n4 ፬ ከእኔ ውጭ ከእስረኞች በታች ይጎነበሳሉ፣ በሚገደሉትም መካከል ይወድቃሉ። በዚህም ሁሉ እንኳን ጌታ ቁጣው አልበረደችም፣ ነገር ግን አሁንም ገና እጁ ተዘርግታለች።\n\n5 ፭ ሶርያ ሆይ፣ የቁጣዬ በትር፣ እናም በእጃቸው ያለው መሳሪያ ቁጣቸው ነው።\n\n6 ፮ በግብዝ ሀገሮችም መካከል እልከዋለሁ፣ እናም ምርኮንና ብዝበዛውንም ይወስድ ዘንድ፣ እና እንደ አደባባይ ጭቃ የተረገጡ ይሆኑ ዘንድ በተቆጣሁአቸው ህዝብ ላይ እልከዋለሁ።\n\n7 ፯ ነገር ግን እርሱ ይህን አላቀደውም፣ ልቡም ቢሆን እንደዚህ አያስብም፤ በልቡ ውስጥ ያለው ግን ብዙ ሀገሮችን ለማጥፋትና ለመቁረጥ ነው።\n\n8 ፰ እንዲህ ይላል፥ መሳፍንቶቼ ሁሉ ነገሥታት አይደሉምን?\n\n9 ፱ ካልኖ እንደ ከርከሚሽ አይደለችምን? ሐማትስ እንደ አርፋድ አይደለችምን? ሰማርያስ እንደ ደማስቆ አይደለችምን?\n\n10 ፲ የተቀረፁ ምስሎቻቸው ከኢየሩሳሌምና ከሰማርያ ምስሎች የበለጡትን፣ የጣዖቶችን መንግስታት እጄ እንዳገኘች፤\n\n11 ፲፩ በሰማርያና በጣዖቶቿ እንደአደረግሁት በኢየሩሳሌምና በጣዖቶቿ አላደርግምን?\n\n12 ፲፪ ስለዚህ እንዲህ ይሆናል ጌታ ስራውን በሙሉ በፅዮን ተራራና በኢየሩሳሌም ሲፈፅም፣ የአሶርን ንጉስ የኩሩ ልብ ፍሬውን የዐይኑንም ከፍታ ትምክህት እቀጣለሁ።\n\n13 ፲፫ እርሱ እንዲህ ብሎአልና፤ በእጄ ጥንካሬና በጥበቤ እነዚህን ነገሮች አድርጌአለሁ፤ እኔ አስተዋይ ነኝና፤ የህዝቦችንም ድንበር ገፋሁ፣ ሀብታቸውንም ዘረፍኩ፣ እናም እንደ ጀግና ሆኜ ፍጥረታትን አጠቃሁ፤\n\n14 ፲፬ እናም እጄ የህዝብን ሀብት እንደ ወፍ ጎጆ አገኘች፤ እና በሰው የተተዉትን እንቁላሎች እንደሚሰበስብ እኔም ደግሞ ምድርን በሞላ ሰበሰብኩ፤ ክንፉን የሚያራግብ፣ ወይም አፉን የሚከፍትም ሆነ የሚጮህ ማንም የለም።\n\n15 ፲፭ ምሳር የሚጠቀምበትን ሰው እበልጣለሁ ብሎ ይመካልን? ወይስ መጋዝ በሚስበው ላይ እራሱን ያጎላልን? በትርስ በራሱ ያለእጅ እራሷን እንደምትነቀንቅ ወይንም ከዘራ እንጨት እንዳልሆነ ሁሉ እራሱን እንደሚያነሳ!\n\n16 ፲፮ ስለዚህ ጌታ፣ የሰራዊት ጌታ፣ በወፍራሞቹ ላይ መክሳትን ይልካል፣ ከክብሩም በታች እንደ እሳት መቃጠል የሆነ ቃጠሎን ያስነሳል።\n\n17 ፲፯ እናም የእስራኤል ብርሃን ለእሳት ይሆናል፣ ቅዱሷም ነበልባል ይሆናል፣ እሾሁንና ኩርንችቱንም በአንድ ቀን ያቃጥለዋል፣ ይበላዋልም፤\n\n18 ፲፰ እናም የዱሩንም፣ የፍሬያማውን ሜዳ፣ ክብሩንም፣ ነፍሱንና ስጋውንም ያቃጥለዋል፤ እነርሱ አርማ ተሸካሚው እንደ ወደቀ ይሆናሉ።\n\n19 ፲፱ እናም የተቀሩትም የዱር ዛፎቹ ህፃን መቁጠር እስኪችላቸው ድረስ ትንሽ ይሆናሉ።\n\n20 ፳ እናም በዚያ ቀን እንዲህ ይሆናል፣ የእስራኤል ቅሪት፣ እናም ከያዕቆብ ቤት የዳኑት፣ ከእንግዲህ ወዲህ በዚያ በመታቸው ላይ አይቆዩም፣ ነገር ግን በጌታ በእስራኤሉ ቅዱስ በእውነት ይመካሉ።\n\n21 ፳፩ ቅሪቶች ይመለሳሉ፣ አዎን፣ የያዕቆብም ቅሪቶች ቢሆኑ እንኳ፣ ወደ ኃያሉ እግዚአብሔር ይመለሳሉ።\n\n22 ፳፪ እስራኤል ሆይ ህዝብሽ እንደ ባህር አሸዋ የበዛ ቢሆንም እንኳ፣ ቅሪቶቻቸው ይመለሳሉ፤ የተነገረውም ጥፋት በፅድቅ ይትረፈረፋል።\n\n23 ፳፫ የሰራዊት ጌታ እግዚአብሔር ያለቀ የተቈረጠ ነገርን በምድር ሁሉ መካከል ይፈጽማል።\n\n24 ፳፬ ስለዚህ፣ የሰራዊት ጌታ እግዚአብሔር እንዲህ ይላል—በፅዮን የምትኖሩ ህዝቤ ሆይ፣ አሶርን አትፍራው፤ በበትር ይመታሀል፣ ግብፅም እንዳደረገው ዘንጉን ያነሳብሀል።\n\n25 ፳፭ ቁጣዬ እስኪፈፀም መዓቴም እስኪያጠፋቸው ጥቂት ጊዜ ቀርቷል።\n\n26 ፳፮ እናም የሰራዊት ጌታ ምድያምን በሔሬብ አለት በኩል እንደመታው ጅራፍ ያነሳበታል፣ በትሩም በባህር ላይ ይሆናል፣ በግብፅም እንዳደረገው ያነሳዋል።\n\n27 ፳፯ እናም እንዲህ ይሆናል፣ በዚያን ቀን ሸክሙ ከትከሻህ ላይ ይነሳል፣ ቀንበሩም ከአንገትህ ላይ ይወርዳል፣ ከቅባቱም የተነሳ ቀንበሩም ይጠፋል።\n\n28 ፳፰ ወደ አንጋይ መጥቷል፣ በሜጌዶን አልፏል፤ በማክማስም እቃውን አስቀምጧል።\n\n29 ፳፱ እነርሱ መተላለፊያውን አልፈዋል፤ ማረፊያቸውንም በጌባ አድርገዋል፤ ራማትም ፈርታለች፤ የሳኦል ጊብአም አምልጣለች።\n\n30 ፴ የጋሊም ልጅ ሆይ፤ ደሀዋ አናቶት ሆይ፣ ለሌሳ እንኳን እስኪሰማ ድረስ ድምፅሽን ከፍ አድርጊ።\n\n31 ፴፩ መደቤና ሸሽታለች፤ የግቤር ህዝቦችም ሊያመልጡ እራሳቸውን ሰብስበዋል።\n\n32 ፴፪ ነገር ግን በዚያን ቀን በኖብ ላይ ይቀራል፤ በፅዮን ሴት ልጆች ተራራ በኢየሩሳሌም ኮረብታ ላይ እጆቹን ያነቃንቃል።\n\n33 ፴፫ እነሆ፣ ጌታ፣ የሰራዊት ጌታ ቅርንጫፎቹን በሚያስፈራ ኃይል ይቆርጣቸዋል፤ እናም በቁመናቸው ከፍ ያሉት ይቆረጣሉ፤ እብሪተኞቻቸው ዝቅ ይላሉ።\n\n34 ፴፬ ጥቅጥቅ ያለውንም ጫካ እርሱ በብረት ይቆርጠዋል፣ ሊባኖስም በኃይለኛው እጅ ትወድቃለች።\n\n", "2-ne 21": "[center][font_size=26]ምዕራፍ ፳፩[/font_size][/center]\n\n[i]የእሴይ ግንድ (ክርስቶስ) በጻድቅነት ይፈርዳል—ስለእግዚአብሔር የሚኖረው እውቀት በአንድ ሺህ ዘመን ምድርን ይሞላል—ጌታም አርማውን ያነሳል እናም እስራኤልን ይሰበስባል—ኢሳይያስ ፲፩ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም ከእሴይ ግንድ በትር ይወጣል፣ ከስሩም ቅርንጫፍ ይበቅላል።\n\n2 ፪ እናም የጌታ መንፈስ፣ የጥበብና የመረዳት መንፈስ፣ የምክርና የኃይል መንፈስ፣ የእውቀትና እግዚአብሔርን የመፍራት መንፈስ በላዩ ላይ ያርፋል፤\n\n3 ፫ እናም በእግዚአብሔር ፍርሃት በፍጥነት የሚረዳ ያደርገዋል፤ እናም እርሱ በዐይኖቹ ባየው አይፈርድም፣ ወይም በጆሮዎቹ በሰማውም አይገስጽም።\n\n4 ፬ ነገር ግን ድሆችን በፅድቅ ይፈርዳል፣ ለምድር ትሁቶችም በእኩልነት ይገስጻል፤ እናም ምድርን በአፉ በትር ይመታል፣ እናም ክፉዎችን በከንፈሮቹ እስትንፋስ ይገድላል።\n\n5 ፭ እናም ፅድቅ የወገቡ መታጠቅያ፣ ታማኝነትም የጎኑ መታጠቅያ ይሆናሉ።\n\n6 ፮ ተኩላውም ደግሞ ከበጉ ጋር ይኖራል፣ አቦሸማኔው ደግሞ ከፍየል ጠቦት ጋር ይተኛል፣ ጥጃውም የአንበሳ ደቦልም፣ ፍሪዳውም በአንድነት ይሆናሉ፤ ታናሽ ልጅም ይመራቸዋል።\n\n7 ፯ እናም ላምና ድብ አብረው ይመገባሉ፤ ግልገሎቻቸውም በአንድነት ይተኛሉ፤ አንበሳውም እንደበሬ ገለባን ይበላል።\n\n8 ፰ እናም የሚጠባው ህፃን በመርዛማው እባብ ጉድጓድ ላይ ይጫወታል፣ ጡት የጣለውም ህፃን በእፉኝት ቤት ላይ ይጭናል።\n\n9 ፱ በተቀደሰው ተራራዬ ላይ ሁሉ አይጎዱም፣ ወይም አያጠፉም፣ ውኃዎች ባህርን እንደሚሸፍን ሁሉ ምድር በጌታ እውቀትም ትሞላለችና።\n\n10 ፲ እናም በዚያ ቀን ለህዝቡ ምልክት ሆኖ የሚቆም የእሴይ ስር ይኖራል፤ አህዛብም እርሱን ይፈልጋሉ፤ እናም የሚያርፍበትም የተከበረ ይሆናል።\n\n11 ፲፩ እናም በዚያ ቀን እንዲህ ይሆናል ጌታ የቀረውን የህዝቡን ቅሪት ከአሶርና፣ ከግብፅ፣ ከጳትሮስና፣ ከኩሽ፣ ከኢላምና፣ ከሰናዖር፣ ከሐማት፣ ከባህር ደሴቶች መልስ ዳግም ይሰበስብ ዘንድ ለሁለተኛ ጊዜ እጁን ይዘረጋል።\n\n12 ፲፪ እናም እርሱ ለሀገሮች ምልክትን ያቆማል፣ ከእስራኤልም የተሰደዱትን ይሰበስባል፣ እናም በአራቱም የምድር ማዕዘናት የተበተነውን ይሁዳን በአንድነት ይሰበስባል።\n\n13 ፲፫ የኤፍሬም ምቀኝነት ደግሞም ይቆማል፣ የይሁዳም ጠላቶች ይጠፋሉ፤ ኤፍሬም በይሁዳ አይቀናምና፣ እናም ይሁዳ ኤፍሬምን አያበሳጭም።\n\n14 ፲፬ ነገር ግን በምዕራብ በኩል በፍልስጤማውያን ትከሻ ላይ እየበረሩ ይወርዳሉ፤ የምስራቆቹንም ጭምር በአንድነት ያጠፋሉ፤ እጃቸውንም በኤዶምና በሞአብ ላይ ያሳርፋሉ፤ እናም የአሞንም ልጆች ይታዘዙአቸዋል።\n\n15 ፲፭ እናም ጌታ የግብፃውያንን የባህር ሠርጥ ፈፅሞ ያጠፋል፤ በኃያል አውሎ ነፋሱም እጆቹን በወንዞች ላይ ያንቀጠቅጣል፣ ሰባትም ወራጆች አድርጎ ይከፋፍለዋል፣ ሰዎችንም በደረቁ ያሻግራል።\n\n16 ፲፮ እናም እርሱ ከግብፅ ምድር በወጣ ጊዜ ለህዝቡ ቅሪት ሆኖ ለሚቀሩት ከአሶር እስከ እስራኤል የሚደርስን ያህል ጎዳና ያኖርላቸዋል።\n\n", "2-ne 22": "[center][font_size=26]ምዕራፍ ፳፪[/font_size][/center]\n\n[i]በአንድ ሺህ ዘመን ሰዎች ሁሉ ጌታን ያወድሳሉ—እርሱም በመካከላቸው ይኖራል—ኢሳይያስ ፲፪ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም በዚያ ቀን እንዲህ ትላለህ—አቤቱ ጌታ፣ አመሰግንሀለሁ፤ በእኔ ብትቆጣም እንኳ ቁጣህን አብርደህልኛል፣ አፅናንተህኛልም።\n\n2 ፪ እነሆ፣ እግዚአብሔር መድኃኒቴ ነው፤ አምናለሁ፣ እና አልፈራም፤ ጌታ ያህዌህ ጥንካሬዬና ዝማሬዬ ነውና፤ ደግሞም እርሱ መድኃኒቴ ሆኖአልና።\n\n3 ፫ ስለዚህ፣ ውኃንም ከመዳን ጉድጓዶች በደስታ ትቀዳለህ።\n\n4 ፬ እናም በዚያ ቀን እንዲህ ትላለህ—ጌታን አወድሱ፣ ስሙንም ጥሩ፣ በአህዛብም መካከል ስራውን አውጁ፣ ስሙም ከፍ ያለ እንደሆነ አስታውቁ።\n\n5 ፭ ለጌታ ዘምሩ፤ እርሱ ታላቅ ስራን ሰርቶአልና፤ ይህም በምድር ሁሉ ታውቋል።\n\n6 ፮ በፅዮን የምትኖሩ ሁሉ ጩሁ፣ እልልም በሉ፤ በመካከላችሁ ያለው የእስራኤሉ ቅዱስ ታላቅ ነውና።\n\n", "2-ne 23": "[center][font_size=26]ምዕራፍ ፳፫[/font_size][/center]\n\n[i]የባቢሎን ጥፋት በዳግም ምፅአት የሚኖረው ጥፋት ምልክት ነው—የቁጣና የበቀል ቀን ይሆናል—ባቢሎን (አለም) ለዘለዓለም ትወድቃለች—ኢሳይያስ ፲፫ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ የአሞፅ ልጅ ኢሳይያስ የተመለከተው የባቢሎን ሸክም።\n\n2 ፪ ከፍ ባሉ ተራራ ላይ አርማን አቁሙ፣ ድምፃችሁንም ወደ እነርሱ ከፍ አድርጉ፣ ወደ ልዑላት ደጃፍ ይሄዱ ዘንድ ጠቁሙአቸው።\n\n3 ፫ ቅዱሳኖቼን አዝዤአለሁ፣ ኃያላኖችንም ጠርቻቸዋለሁ፣ ቁጣዬ በእኔ ታላቅነት በሚደሰቱት ላይ አይደለችምና።\n\n4 ፬ በተራሮቹ ያሉት ህዝቦች ጩኸት እንደ በርካታ ሰዎች ነው፣ ከመጠን በላይ የሚንጫጩ ሀገሮች መንግስታት ተከማችተዋል፣ የሰራዊት ጌታ የጦር ሰራዊቱን ይሰበስባል።\n\n5 ፭ እነርሱ፣ አዎን፣ ጌታ እና የእርሱ የቁጣው መሳሪያ ምድርን ሊያጠፋት ከሩቅ ሀገር፣ ከሰማይ ዳርቻም መጥተዋል።\n\n6 ፮ የጌታ ቀን ቀርባለችና አልቅሱ፤ ሁሉን ከሚገዛ እንደጥፋት ትመጣለች።\n\n7 ፯ ስለዚህ ሁሉም እጆች ይዝላሉ፣ የሁሉም ሰዎች ልብ ትቀልጣለች።\n\n8 ፰ እናም እነርሱ ይፈራሉ፣ ኃይለኛ ህመምና ሀዘንም ይይዛቸዋል፤ አንዱም በሌላው ይደነቃል፤ ፊቶቻቸው በእፍረት እንደነበልባል ይሆናሉ።\n\n9 ፱ እነሆ፣ ጨካኝ በሆነ ቁጣና ከኃይለኛ ንዴት ጋር ምድርን ባድማ ሊያደርጋት የጌታ ቀን ይመጣል፤ ኃጢአተኞችንም ከውስጧ ያጠፋል።\n\n10 ፲ የሰማይ ከዋክብትና ህብር ከዋክብቶች ብርሃናቸውን አይሰጡም፤ ፀሐይም በወጣች ጊዜ ትጨልማለች፣ ጨረቃም ብርሃኗን አትሰጥም።\n\n11 ፲፩ እናም ዓለምን በመጥፎ ስራዋ፣ ክፉዎችንም ለግፍ ስራቸው እቀጣለሁ፤ የትዕቢተኞችንም ኩራት አስቆማለሁ፣ የጨካኞችንም ኩራት አዋርዳለሁ።\n\n12 ፲፪ ሰውንም ከነጠረ ወርቅ የበለጠ የከበረ አደርገዋለሁ፤ ሰውም ከኦፊር ወርቅ ይልቅ የከበረ ይሆናል።\n\n13 ፲፫ ስለዚህ፣ በሰራዊት ጌታ መዐት እናም በታላቁ ቁጣው ቀን እኔ ሰማያትን አናውጣለሁ ምድርንም ከቦታዋ ፈቀቅ አደርጋታለሁ።\n\n14 ፲፬ እናም እንደሚሳደድ ድብ፣ ማንም ሰው እንደማይሰበስባቸው በጎች ይሆናሉ፤ እናም ሁሉም ሰው ወደ ራሱ ህዝብ ይዞራል፣ እናም ሁሉም ወደ ራሱ ምድር ይሸሻል።\n\n15 ፲፭ የሚኮራ ሰው ሁሉ ይወጋል፣ አዎን፣ ከኃጢአተኞች የተቀላቀለ ሰው ሁሉ በሰይፍ ይወድቃል።\n\n16 ፲፮ ልጆቻቸውም በዐይኖቻቸው ፊት ይከሰከሳሉ፤ ቤቶቻቸው ይበዘበዛል፣ ሚስቶቻቸውም ይደፈራሉ።\n\n17 ፲፯ እነሆ፣ ብር እና ወርቅ የማይሹትንና በዚህም የማይደሰቱትን ሜዶናውያንን በላያቸው አስነሳለሁ።\n\n18 ፲፰ ፍላፃዎቻቸውም ወጣቶቻቸውን ይጨፈጭፏቸዋል፤ ለማህፀኑም ፍሬ ምህረት አይኖራቸውም፤ ዐይኖቻቸውም ህፃናትን በህይወት አይተዉም።\n\n19 ፲፱ እናም የመንግስታት ክብር፣ የከለዳውያን ቆንጆ ክቡር የሆነችው ባቢሎን እግዚአብሔር ሰዶምንና ገሞራን ባፈረሰ ጊዜ እንደነበረ ትሆናለች።\n\n20 ፳ ለዘለዓለም የሚቀመጥባት አይገኝም፣ ከትውልድ እስከትውልድም የሚኖርባት አይኖርም—አረባውያንም ቢሆኑ ድንኳኑን በዚያ አይተክልም፤ እረኞችም ቢሆኑ እንኳ መንጋቸውን በዚያ አያሰማሩም።\n\n21 ፳፩ ነገር ግን የበረሃ የዱር አራዊት በዚያ ያርፋሉ፤ ሰጎኖችም ቤቶቻቸውን ይሞሉታል፣ ጉጉቶችም በዚያ ይኖራሉ፤ አጋንንትም በዚያ ይጨፍራሉ።\n\n22 ፳፪ እናም የደሴቶቹ አውሬዎች በባዶ ቤቶቻቸው፣ ቀበሮዎችም በአስደሳች ስፍራዎቻቸው ይጮሃሉ፤ እናም ጊዜዋ ቀርቧል፣ ቀኗም አይራዘምም። እኔ በፍጥነት አጠፋታለሁና፤ አዎን፣ እኔ ለህዝቦቼ መሃሪ እሆናለሁና፣ ነገር ግን ኃጢአተኞች ይጠፋሉ።\n\n", "2-ne 24": "[center][font_size=26]ምዕራፍ ፳፬[/font_size][/center]\n\n[i]እስራኤል ትሰበሰባለች፣ የሺህ ዓመት እረፍትን ትደሰትበታለች—ሉሲፈር በአመፅ ምክንያት ከሰማይ ተጥሏል—እስራኤል ባቢሎንን (ዓለምን) ድል ታደርጋታለች—ኢሳይያስ ፲፬ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ ጌታ በያዕቆብ ላይ ምህረቱን ያወርዳልና፣ በድጋሚም እስራኤልን ይመርጣል፣ በራሳቸውም ምድር ላይ ያኖራቸዋል፤ እንግዳዎቹም ከእነርሱ ጋር ይገናኛሉ፣ ከያዕቆብም ቤት ጋር ይጣበቃሉ።\n\n2 ፪ እናም ህዝቡ ይዘው ወደ ራሳቸው ቦታ ያመጧቸዋል፤ አዎን፣ ከሩቅም እስከምድር ዳርቻም፤ እናም ወደ ቃል ኪዳን ምድራቸውም ይመለሳሉ። የእስራኤልም ቤት ባለቤት ያደርጓቸዋል፣ እናም የጌታ ምድር እንደ ወንድና ሴት ገረዶች ይሆናሉ፤ የማረኩአቸውንም ይማርካሉ፤ እናም ጨቋኞቻቸውን ይገዛሉ።\n\n3 ፫ እናም በዚያን ቀን እንዲህ ይሆናል ጌታ ከሀዘናችሁ፣ ከፍርሃታችሁም፣ እናም ከአስከፊው እንድታገለግሉ ከተደረጋችሁባት ባርነት እረፍት ይሰጣችኋል።\n\n4 ፬ እናም በዚያ ቀን እንዲህ ይሆናል፣ ይህንን ምሳሌ በባቢሎን ንጉስ ላይ አንስታችሁ እንዲህ ትላላችሁ—አስጨናቂው እንዴት ፀጥ አለ፣ ወርቃማዋስ ከተማ እንዴት አረፈች!\n\n5 ፭ ጌታ የኃጥአንን በትር፣ የመሪዎችንም ዘንግ ሰብሯል።\n\n6 ፮ ህዝቡን ያለማቋረጥ በጭካኔ የመታ፣ ሀገሮችን በቁጣ የመራ፣ ስደት ይሆንበታል፣ እናም ማንም አያስጥለውም።\n\n7 ፯ መላው ምድር እረፍት ላይ ነው፣ ፀጥታም ሆኖአል፣ በዝማሬም ተነስተዋል።\n\n8 ፰ አዎን፣ ጥድና የሊባኖስ ዝግባ አንተ ከተጋደምክ ጀምሮ ማንም ይቆርጠን ዘንድ አልመጣብንም ብለው በአንተ ደስ አላቸው።\n\n9 ፱ ሲኦል ከበታች አንተ በመምጣትህ ልትገናኝህ ታወከች፤ የሞቱትንም የምድር ታላላቆች ለአንተ አንቀሳቀሰች፤ የሃገሮችን ነገስታቶች ሁሉ ከዙፋኖቻቸው ለአንተ አስነሳች።\n\n10 ፲ ሁሉም ይናገራሉ ለአንተም እንዲህ ይላሉ—አንተም ደግሞ እንደ እኛ ደካማ ሆንክን? አንተ ልክ እንደ እኛ ሆንክን?\n\n11 ፲፩ ውበትህ ወደ መቃብር መጥቷል፤ የበገናህም ድምፅ አይሰማም፤ ብል ከበታችህ ተነጥፏል፣ ትልም ይሸፍንሃል።\n\n12 ፲፪ አቤቱ ሉሲፈር፣ አንተ የንጋት ልጅ ሆይ! እንዴት ከሰማይ ወደቅህ? አንተ ሀገሮችን ያዋረድክ፣ እንዴት ከምድር በታች ተቆረጥህ!\n\n13 ፲፫ አንተም በልብህ ወደ ሰማይ አርጋለሁ፣ ዙፋኔንም ከእግዚአብሔር ከዋክብት በላይ አደርጋለሁ፤ በሰሜን ዳርቻም በመሰብሰቢያውም ተራራ ደግሞ እቀመጣለሁ፤\n\n14 ፲፬ ከደመናዎችም ከፍታ በላይ አርጋለሁ፤ እንደ ልዑልም እሆናለሁ ብለሃል።\n\n15 ፲፭ ነገር ግን ወደ ሲዖል፣ ወደጥልቁም ጉድጓድ ትወርዳለህ።\n\n16 ፲፮ የሚያዩህም ያተኩሩብሃል፣ ያስተውሉሀልም፣ እናም ይላሉ—ምድርን ያንቀጠቀጠ፣ መንግስታትን ያናወጠ ሰው ይህ ነውን?\n\n17 ፲፯ እናም ዓለምን ምድረበዳ ያደረገ፣ ከተሞቿንም ያጠፋ፣ የእስረኞቹንም በር ያልከፈተው ይህ እርሱ አይደለምን?\n\n18 ፲፰ የሁሉም ሀገሮች ንጉሶች፣ አዎን፣ ሁላቸውም፣ እያንዳንዳቸውም በየቤታቸው በክብር አንቀላፍተዋል።\n\n19 ፲፱ ነገር ግን አንተ እንደረከሰ ቅርንጫፍ፣ በሰይፉም ተወግተው እንደተገደሉት፣ ወደ ጉድጓዱ ድንጋዮች አዘቅት እንደወረዱት ቅሪቶች በእግሮች ስር እንደተረገጠም ሬሳ ከመቃብርህ ተጥለሃል።\n\n20 ፳ ምድርህን አጥፍተሀልና ህዝብህንም ገድለሀልና፤ ከእነርሱ ጋር በመቃብር አንድ አትሆንም፣ የክፉ አድራጊዎች ዘር በፍፁም አይከበርም።\n\n21 ፳፩ እንዳያንሰራሩም ምድሪቷንም እንዳይዙ፣ የምድርንም ገፅ በከተሞቻቸው እንዳይሞሉ፣ በአባቶቻቸው ኃጢያት ምክንያት ልጆቹን ለግድያ አዘጋጁ።\n\n22 ፳፪ እኔም በእነርሱ ላይ እነሳለሁ ይላል የሰራዊት ጌታ፣ እናም ከባቢሎን ስምና ቅሪት ዘርንና ወንድ ልጅንና የወንድምን ወይም የእህትን ልጅ እቆርጣለሁ ይላል ጌታ።\n\n23 ፳፫ የጃርት መኖሪያ የውሃም መቆሚያ አደርጋለሁ፤ በጥፋትም መጥረጊያ እጠርጋታለሁ ይላል የሰራዊት ጌታ።\n\n24 ፳፬ የሰራዊት ጌታ እንዲህ ሲል ምሏል—በእርግጥም እኔ እንዳቀድኩት ይሆናል፤ እኔ እንደወሰንኩትም ይቆማል—\n\n25 ፳፭ አሶርን በምድሬ አመጣታለሁ፣ በተራራዬም ላይ በእግሬ ስር እረግጠዋለሁ፤ ከዚያም ቀንበሩ ከእነርሱ ላይ ይወርዳል፣ ሸክሙም ከትከሻቸው ይወርዳል።\n\n26 ፳፮ በምድር ላይ ሁሉ የታቀደው ዕቅድ ይህ ነው፤ እናም በሃገር ሁሉ ላይ የተዘረጋው እጅ ይህ ነው።\n\n27 ፳፯ የሰራዊት ጌታ ይህንን አቅዶአል፣ የሚያከሽፈውስ ማነው? እጁም ተዘርግታለች የሚያስመልሳትስ ማነው?\n\n28 ፳፰ ንጉስ አካዝ በሞተበት ዘመን ይህ ሸክም ነበር።\n\n29 ፳፱ እናንተ ፍልስጤም ደስ አይበላችሁ፣ ምክንያቱም እናንተን የመታው በትሩ ተሰብሯል፤ ከእባቡ ስር እፉኝት ይመጣል፣ ፍሬውም የሚበር ቁጡ እባብ ይሆናል።\n\n30 ፴ እናም የድሆች በኩር ይመገባል፣ ችግረኞችም በሰላም ይኖራሉ፤ እኔም ስራችሁን በረሃብ እገድላለሁ፣ እርሱ ደግሞ ቅሪቶቻችሁን ይገድላል።\n\n31 ፴፩ አንተ መግቢያ ሆይ ወዮ በል፤ አንቺ ከተማ ሆይ አልቅሺ፤ ፍልስጤም ሁላችሁም ቀልጣችኋል፤ ጢስ ከሰሜን ይመጣልና፣ እናም በእርሱ ቀነ ቀጠሮ ጊዜያት ማንም ብቸኛ አይሆንም።\n\n32 ፴፪ እንግዲህ ለሀገር መልዕክተኞች ምን ይመለሳልን? ጌታ ፅዮንን እንደመሰረተና፣ የሀገሮቹም ድሆች በውስጧ እንደሚጠጉ ነው።\n\n", "2-ne 25": "[center][font_size=26]ምዕራፍ ፳፭[/font_size][/center]\n\n[i]ኔፊ በግልፅነት ይደሰታል—የኢሳይያስ ትንቢቶች በመጨረሻው ዘመናት ግልፅ ይሆናሉ—አይሁድ ከባቢሎን ይመለሳሉ፣ መሲሁንም ይሰቅላሉ፣ እናም ይበተናሉ፣ ይቀሰፋሉም—በመሲሁ ሲያምኑ ደግመው ይመለሳሉ—በመጀመሪያ ሌሂ ኢየሩሳሌምን ከለቀቀ ከስድስት መቶ አመት በኋላ ይመጣል—ኔፋውያን የሙሴን ህግ ይጠብቃሉ፣ የእስራኤሉ ቅዱስ በሆነው ክርስቶስም ያምናሉ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ አሁን እኔ ኔፊ፣ በኢሳይያስ አፍ ስለተነገሩት፣ እኔ ስለፃፍኳቸው ቃላት በመጠኑ እናገራለሁ። እነሆም ኢሳይያስ ለብዙ ህዝቦቼ ለመረዳት አስቸጋሪ የሆኑ ብዙ ነገሮችን ተናግሯል፤ እነርሱም በአይሁድ መካከል ስላለው በትንቢት አነጋገር አያውቁምና።\n\n2 ፪ እኔ ኔፊ ስለአይሁዶች አኳኋን ብዙም አላስተማርኳቸውምና፤ ስራዎቻቸው የጨለማ ስራ፣ አድራጎታቸውም የእርኩሰት አድራጎት ነበሩና።\n\n3 ፫ ስለዚህ፣ ለህዝቦቼም ሆነ ከዚህ በኋላ እነዚህን የምፅፋቸውን ለሚቀበሉ ሁሉ፣ የእግዚአብሔርን ፍርድ፣ በሁሉም ሀገሮች ላይ እርሱ በተናገረው ቃል መሰረት እንደሚመጡ ያውቁ ዘንድ ይህንን እፅፋለሁ።\n\n4 ፬ ስለዚህ፣ የእስራኤል ቤት የሆናችሁ ህዝቤ ሆይ፣ አዳምጡኝ፣ ቃላቶቼንም ለመስማት ጆሮአችሁን ስጡ፣ የኢሳይያስ ቃላት ለእናንተ ግልፅ አይደሉም፣ ይሁን እንጂ በትንቢት መንፈስ ለተሞሉት ሁሉ ግልፅ ናቸው። ነገር ግን እኔ በውስጤ ባለው መንፈስ መሰረት ይህንን ትንቢት እሰጣችኋለሁ፤ ስለዚህ ከአባቴ ጋር ኢየሩሳሌምን ለቅቄ ከወጣሁ ጊዜ ጀምሮ ባለኝ ግልፅነት እተነብይላችኋለሁ፤ እነሆም ህዝቦቼ ይማሩ ዘንድ ነፍሴ በግልፅነት ትደሰታለች።\n\n5 ፭ አዎን፣ ነፍሴ በኢሳይያስ ቃላት ትደሰታለች፣ እኔ ከኢየሩሳሌም ወጥቻለሁና፣ አይኖቼም የአይሁዶችን ነገር አይታለች፣ እናም አይሁድ የነቢዩን ነገሮች እንደተረዱት አውቃለሁ፣ እናም በአይሁዶች ጉዳይ የተማሩ ካልሆኑ በስተቀር ለአይሁዶች የተነገሩትን ነገሮች ከራሳቸው በቀር የሚረዳው ማንም የለም።\n\n6 ፮ ነገር ግን፣ እነሆ፣ እኔ ኔፊ፣ ልጆቼን የአይሁድ ጉዳዮችን አላስተማርኳቸውም፤ ነገር ግን እነሆ፣ እኔ ራሴ፣ በኢየሩሳሌም ኖሬአለሁ፣ ስለዚህ በዙሪያዬ ስለነበሩት ክልሎች በተመለከተ አውቃለሁ፤ ለልጆቼም ኢሳይያስ በተናገረው ሁሉ መሰረት በአይሁድ መካከል ሊመጣ ስላለውም የእግዚአብሔር ፍርድ ለልጆቼ ገልጬላቸዋለሁ፣ እናም እኔ አልፅፋቸውም።\n\n7 ፯ ነገር ግን እነሆ፣ እኔ በግልፅነቴ መሰረት የራሴን ትንቢት እቀጥላለሁ፤ በዚህም ማንም ሰው እንደማይሳሳት አውቃለሁ፣ ይሁን እንጂ፣ የኢሳይያስ ትንቢት በሚፈፀምበት ጊዜ፣ ሆነውም ሲያልፉ፣ ሰዎች እርግጠኛነቱን ያውቃሉ።\n\n8 ፰ ስለዚህ፣ ለሰው ልጆች ጥቅም አላቸው፣ እናም አይኖራቸውም ብሎ የሚያስብ፣ እኔ እነርሱን በተለይ እናገራቸዋለሁ፣ እናም ለህዝቤ ብቻ ቃሉን እናገራለሁ፤ ምክንያቱም በመጨረሻ ቀናት ለእነርሱ ታላቅ ዋጋ እንደሚኖራቸው አውቃለሁ፤ በዚያ ቀንም ይረዱአቸዋልና፤ ስለሆነም፣ ለጥቅማቸው ፅፌአቸዋለሁና።\n\n9 ፱ እናም በክፋታቸው የተነሳ ከአይሁዶች መካከል እንደጠፋው አንድ ትውልድ፣ እንደ ክፋታቸው እነርሱም ከትውልድ እስከ ትውልድም ሊጠፉ ችለዋል፤ እናም በጌታ ነቢያት አማካኝነት አስቀድሞ ካልተነገረላቸው በስተቀር ማናቸውም አልጠፉም።\n\n10 ፲ ስለሆነም፣ አባቴ ኢየሩሳሌምን ከለቀቀ ወዲያው በእነርሱ ላይ የሚመጣባቸውን ጥፋት በተመለከተ ተነግሯቸዋል፤ ይሁን እንጂ፣ እነርሱ ልባቸውን አጠጠሩ፤ እናም በትንቢቴ መሰረት ወደ ባቢሎን በምርኮ ከተወሰዱት በስተቀር ሌሎች ጠፍተዋል።\n\n11 ፲፩ እናም አሁን ይህን የምናገረው በውስጤ ባለው መንፈስ የተነሳ ነው። እናም እነርሱ ቢወሰዱም እንኳን እንደገና ይመለሳሉ፣ የኢየሩሳሌምን ምድርንም ይወርሳሉ፤ ስለሆነም፣ ወደ ርስት ምድራቸው እንደገና ይመለሳሉ።\n\n12 ፲፪ ነገር ግን፣ እነሆ፣ ጦርነትና የጦርነት ወሬዎች በመካከላቸው ይኖራቸዋል፤ እናም የአብ አንድያ ልጅ፣ አዎን፣ የሰማይና የምድር አባት የሆነውም እንኳን፣ በስጋ እራሱን የሚገልፅበት ቀን በሚመጣበት ጊዜ፣ እነሆ፣ በክፋታቸውና በልባቸው ጠጣርነት እንዲሁም በአንገተ ደንዳናነታቸው ምክንያት አይቀበሉትም።\n\n13 ፲፫ እነሆ፣ ይሰቅሉታል፤ እናም ከድንጋይ ከተወቀረው መቃብር ውስጥ ለሶስት ቀን ከቆየ በኋላ፣ ፈውስን በክንፎቹ ይዞ ከሙታን ይነሳል፤ እናም በስሙ የሚያምኑ ሁሉ በእግዚአብሔር መንግስት ይድናሉ። ስለሆነም፣ ነፍሴ እርሱን በተመለከተ ለመተንበይ ትደሰታለች፣ ቀኖቹን አይቻለሁና፣ ልቤም ቅዱስ ስሙን ታመሰግናለች።\n\n14 ፲፬ እናም እነሆ እንዲህ ይሆናል መሲሁ ከሞት ከተነሳ እናም፣ በስሙ ለሚያምኑ ለብዙዎች ሕዝቦቹ ራሱን ከገለጸ በኋላ፣ እነሆ፣ ኢየሩሳሌም በድጋሚ ትጠፋለች፤ ከእግዚአብሔርና ከቤተክርስቲያኑ ሰዎች ጋር ለሚጣሉ ወዮላቸው።\n\n15 ፲፭ ስለሆነም፣ አይሁዶች በሀገር ሁሉ መካከል ይበተናሉ፤ አዎን፣ እናም ደግሞ ባቢሎን ትጠፋለች፤ ስለሆነም፣ አይሁዶች በሌሎች ሀገሮች ይበተናሉ።\n\n16 ፲፮ እናም እነርሱ ከተበተኑና፣ ለብዙ ዘመን ጌታ እግዚአብሔር በሌሎች ሀገሮች ከቀጣቸው በኋላ፣ አዎን፣ ከትውልድ እስከ ትውልድ በእግዚአብሔር ልጅ በክርስቶስ፣ እና ለሁሉም የሰው ዘር ያልተገደበውን የኃጢያት ክፍያ ለማመን እስኪገደዱም ድረስ—እናም በክርስቶስ የሚያምኑበትና፣ በፍፁም ልብና በንፁህ እጃቸው አብን በስሙ የሚያመልኩበት፣ እናም ሌላ መሲህ ይመጣል ብለውም የማይጠብቁበት ያ ቀን ሲመጣ፣ በኋላም፣ በዚያን ጊዜ እነዚህን ነገሮች ማመን ለእነርሱ አስፈላጊ የሚሆንበት ቀን ይመጣል።\n\n17 ፲፯ እናም ጌታ ለሁለተኛ ጊዜ ህዝቡን ከጥፋትና ከውድቀት ለመመለስ እጁን ይዘረጋል። ስለዚህ፣ በሰው ልጆች መካከል አስደናቂውንና ድንቅ ስራውን መስራት ይቀጥላል።\n\n18 ፲፰ ስለዚህ፣ ቃሉን ይገልፅላቸዋል፣ እነዚህም ቃላት በመጨረሻውም ቀን ይፈርድባቸዋል፣ ምክንያቱም በእነርሱ ስለተነቀፈው ስለ እውነተኛው መሲህ ዓላማ ለማሳመን ተሰጥቶአቸዋልና፤ እናም ከእንግዲህ መሲሁ ይመጣል ብለው እንዳይጠብቁ ለማሳመን፣ ህዝቡን የሚያታልለው ሀሰተኛው መሲህ ካልሆነ ሌላ ማንም ሊመጣ አይገባውምና፤ በነቢያት የተነገረበት አንድ መሲህ ብቻ ነው ያለውና፣ እናም ያ መሲህ በአይሁዶች የተነቀፈው ነው።\n\n19 ፲፱ በነቢያቶቹ ቃል መሰረት፣ አባቴ ኢየሩሳሌምን ለቆ ከወጣ ከስድስት መቶ ዓመት በኋላ መሲሁ ይመጣል፤ እናም እንደ ነቢያቱ ቃል፣ ደግሞም በእግዚአብሔር መልአክ ቃል መሰረት፣ ስሙም ኢየሱስ ክርስቶስ፣ የእግዚአብሔር ልጅ ይሆናል።\n\n20 ፳ እናም አሁን ወንድሞቼ እንዳትሳሳቱ ዘንድ በግልፅ ነግሬአችኋለሁ። እናም ከግብፅ ምድር እስራኤልን ያወጣና፣ ለሙሴ ህዝቡ በመርዘኛ እባብ ከተነደፉ በኋላ በፊታቸው ከፍ ያደረገውን እባብ ላይ አይናቸውን ከጣሉ ለመፈወስ ይችል ዘንድ ኃይልን የሰጠው፣ እናም ደግሞ ድንጋዩን መትቶ ውኃ እንዲፈልቅለት ኃይልን የሰጠው ጌታ እግዚአብሔር ህያው እንደሆነ፤ አዎን፣ እነሆ እንዲህ እላችኋለሁ፥ እነዚህ ነገሮች እውነት ናቸው፣ እናም ጌታ እግዚአብሔር ህያው እንደሆነ እኔ እንደተናገርኩበት ከዚህ ከኢየሱስ ክርስቶስ በስተቀር ሰው ሊድንበት የሚችል ምንም አይነት ስም ከሰማይ በታች የተሰጠ የለም።\n\n21 ፳፩ ስለዚህ፣ በዚህ ምክንያት ነው ጌታ እግዚአብሔር እነዚህን የፃፍኳቸው ነገሮች እንደሚጠበቁና እንደሚቀመጡ፣ እናም ዘሮቹ ምድር እስካለችም ድረስ እንደማይጠፉ ለዮሴፍ የተገባለት ቃል ኪዳን እንዲሟላ ዘንድ ከትውልድ እስከ ትውልድ ለዘሮቼ እንደሚተላለፉ ቃል የገባልኝ።\n\n22 ፳፪ ስለሆነም፣ እነዚህ ነገሮች ምድር እስካለች ድረስ ከትውልድ ወደ ትውልድ ይተላለፋሉ፤ እናም እነሱም እንደ እግዚአብሔር ፈቃድና ደስታ ይተላለፋሉ፤ እናም እነርሱ ያሏቸውም ሀገሮች በተፃፉት ቃል መሰረት ይፈረድባቸዋል።\n\n23 ፳፫ ለመጻፍ፣ ልጆቻችንን እናም ደግሞ ወንድሞቻችንን በክርስቶስ እንዲያምኑና ከእግዚአብሔር ጋር እንዲታረቁ ለማሳመን በትጋት እንሰራለንና፤ ምክንያቱም በጸጋ የምንድነው የምንችለውን ካደረግን በኋላ እንደሆነ እናውቃለንና።\n\n24 ፳፬ እናም በክርስቶስ ብናምንም እንኳን የሙሴን ህግ እንጠብቃለን፣ እናም ህጉ እስከሚፈፀም ድረስ በፅኑነት ወደፊት ወደክርስቶስን እንመለከታለን።\n\n25 ፳፭ ይህ ህግ የተሰጠው ለዚህ አላማ ነበርና፤ ስለሆነም ህጉ ለእኛ ሙት ሆኗል፣ እናም እኛ በእምነታችን ምክንያት በክርስቶስ ህያው ሆነናል፤ ቢሆንም ግን ህጉን በትዕዛዝ ምክንያት እንጠብቃለን።\n\n26 ፳፮ እናም ልጆቻችን ለኃጢአታቸው ስርየት የትኛውን ምንጭ መመልከት እንዳለባቸው ያውቁ ዘንድ፣ ስለክርስቶስ እንናገራለን፣ በክርስቶስ እንደሰታለን፣ ስለክርስቶስ እንሰብካለን፣ ስለክርስቶስ ትንቢት እንናገራለን፣ እናም በትንቢታችን መሰረት እንፅፋለን።\n\n27 ፳፯ ስለዚህ፣ ህጉን በተመለከተ ልጆቻችን የህጉን መሞት ያውቁት ዘንድ እንናገራለን፤ እናም እነርሱ የህጉን ሞት በማወቅ፣ በክርስቶስ የሚመጣውን ህይወት ይጠብቃሉ እናም ህጉ ለምን ዓላማ እንደተሰጠ ያውቃሉ። እናም ህጉ በክርስቶስ ከተፈፀመ በኋላ፣ ህጉ በሚፈፀምበት ጊዜ በእርሱ ልባቸውን ማጠጠር እንደማያስፈልጋቸው እንዲያውቁም ነው።\n\n28 ፳፰ እናም አሁን እነሆ ህዝቦቼ፣ አዎን እናንተ አንገተ ደንዳና ህዝብ ናችሁ፤ እኔ በግልፅ የተናገርኳችሁ አንዳትደናገሩም ነው። የምናገረው ቃል እንደምስክር በእናንተ ላይ ይቆማሉ፤ ምክንያቱም እነርሱ ማንኛውንም ሰው ትክክለኛውን መንገድ ለማስተማር በቂ ናቸውና፤ ትክክለኛው መንገድ በክርስቶስ ማመንና እርሱን አለመካድ ነውና፤ ምክንያቱም እርሱን በመካድ እናንተ ደግሞ ነቢያትንና ህጉን ትክዳላችሁና።\n\n29 ፳፱ እናም እነሆ አሁን፣ ትክክለኛው መንገድ በክርስቶስ ማመን ነው እላችኋለሁ፣ እርሱንም አትካዱ፤ እናም ክርስቶስ የእስራኤል ቅዱስ ነው፤ ስለዚህ በፊቱ መስገድና፣ በሙሉ ኃይላችሁ፣ አእምሮአችሁና ጉልበታችሁ እንዲሁም በፍፁም ነፍሳችሁ እርሱን ማምለክ አለባችሁ፤ እናም ይህን ካደረጋችሁ በምንም ሁኔታ አትጣሉም።\n\n30 ፴ እናም አስፈላጊ እስከሆነ፣ ለሙሴም የተሰጠው ህግ እስከሚፈፀም ድረስ የእግዚአብሔርን ስራና ስርዓቱን መጠበቅ አለባችሁ።\n\n", "2-ne 26": "[center][font_size=26]ምዕራፍ ፳፮[/font_size][/center]\n\n[i]ክርስቶስ ለኔፋውያን ያገለግላል—ኔፊ የህዝቡን መጥፋት አስቀድሞ አየ—ከምድር ውስጥ ይናገራሉ—አህዛብም ሀሰተኛ ቤተክርስቲያንን እናም ሚስጥራዊ ሴራዎችን ይሰራሉ—ጌታ በክህነት የሚደረገውን ተንኮል ይከለክላል። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም ልጆቼና የተወደዳችሁ ወንድሞቼ፣ ክርስቶስ ከሙታን ከተነሳ በኋላ እራሱን ለእናንተ ያሳያል፤ ለእናንተ የሚናገራችሁ ቃልም ለእናንተ ህግ ይሆንላችኋል።\n\n2 ፪ እነሆም እላችኋለሁ፣ ብዙ ትውልድ እንደሚያልፉ፣ እናም በህዝቦቼ መካከል ታላቅ ጦርነትና ፀብ እንድሚኖር ተመልክቻለሁ።\n\n3 ፫ እናም መሲሁ ከመጣም በኋላ ስለውልደቱ፣ እንዲሁም ስለሞቱና ትንሳኤው፤ ለህዝቦቼ ምልክቶች ይሰጣል፤ እናም ለኃጢአተኞች ያ ቀን ታላቅና የሚያስፈራ ይሆናል፣ ምክንያቱም እነርሱ ይጠፋሉና፤ እናም የሚጠፉትም እነርሱ ነቢያትንና፣ ፃድቃንን፣ ስለአወጡአቸውና፣ በድንጋይ ስለወገሩአቸው፣ ስለገደሉአቸውም ነው። ስለዚህ የቅዱሳን ደም ጩኸት በእነርሱ ላይ ከምድር ወደ እግዚአብሔር ይወጣል።\n\n4 ፬ ስለዚህ፣ ኩራተኞችና፣ አመፅን የሚያደርጉ ሁሉ፣ የሚመጣው ቀንም ያቃጥላቸዋል፣ ይላል የሰራዊት ጌታ፣ እንደገለባ ይሆናሉና።\n\n5 ፭ እናም ነቢያትንና፣ ፃድቃንን፣ የሚገድሉ የምድር ጥልቅ ይውጧቸዋል፣ ይላል የሰራዊት ጌታ፤ እናም ተራሮች ይጫኗቸዋል፣ አውሎ ነፋስም ይወስዳቸዋል፣ ህንፃዎችም በላያቸው ላይ ይወድቃሉ፣ እናም ይሰባብሩአቸዋል እንዲሁም ወደ ዱቄትነት ይለውጡአቸዋል።\n\n6 ፮ እናም በነጎድጓድና፣ በመብረቅ፣ በመሬት መናወጥና፣ በሁሉም አይነት ጥፋት፣ ይቀጣሉ፣ የጌታም የቁጣ እሳት በእነርሱ ላይ ይነዳልና፣ እናም እነርሱ እንደገለባ ይሆናሉ፣ የሚመጣውም ቀን እነርሱን ይበላል፣ ይላል የሰራዊት ጌታ።\n\n7 ፯ አቤቱ በህዝቤ ጥፋትና ሞት የተነሳ፣ የነፍሴ ስቃይ! እኔ ኔፊ አይቼዋለሁ፣ እና ይህም በጌታ ፊት ሊያጠፋኝ ደርሷልና፤ ነገር ግን መንገድህ ጻድቅ ነው ብዬ ወደ አምላኬ መጮህ አለብኝ።\n\n8 ፰ ነገር ግን እነሆ፣ የስደት መከራ ቢደርስባቸውም የነቢያትን ቃል የሚሰሙ እናም የማያጠፏቸው፣ ነገር ግን የተሰጠውን ምልክት በመጠባበቅ በእምነት ፀንተው ክርስቶስን ወደ ፊት የሚመለከቱ ጻድቃኖች—እነሆ፣ እነርሱም የማይጠፉት ናቸው።\n\n9 ፱ ነገር ግን የፅድቅ ልጅ ይገለፅላቸዋል፤ ይፈውሳቸዋልም፣ እናም ሶስት ትውልድ እስከሚያልፍ ድረስ በእርሱ ሰላም ይኖራቸዋል፣ ከአራተኛው ትውልድም ብዙዎች በፅድቅ ያልፋሉ።\n\n10 ፲ እናም እነዚህ ነገሮች በሚያልፉበት ጊዜ ፈጣን ጥፋት በህዝቤ ላይ ይመጣል፤ ምክንያቱም በነፍሴ ስቃይ ቢኖርም፣ ይህን አይቼዋለሁ፤ ስለዚህ፣ እንደሚሆንም አውቃለሁ፤ እናም እራሳቸውን ያለ ዋጋ ይሸጣሉ፤ ለኩራታቸውና ለሞኝነታቸው ጥፋትን ዋጋ ይቀበላሉና፤ ለዲያብሎስ እጃቸውን ስለሰጡ፣ እናም ከብርሃን ይልቅ የጨለማን ስራ ስለመረጡ፣ ስለዚህ ወደ ሲኦል ሊወርዱ ይገባቸዋል።\n\n11 ፲፩ የጌታ መንፈስ ሁል ጊዜ ከሰው ጋር አይቆይም። እናም መንፈስ ከሰው ጋር መስራት ሲያቆም ፈጣን ጥፋት ይመጣል፣ እናም ይህ ነፍሴን ያሳዝነዋል።\n\n12 ፲፪ እናም እኔ አይሁዶችን ኢየሱስ፣ እንዲሁም ያው ክርስቶስ፣ መሆኑን ለማሳመን ስናገር፣ አህዛቦችም ደግሞ ኢየሱስ ክርስቶስ ዘለዓለማዊ አምላክ መሆኑን ሊረዱት ይገባቸዋል፤\n\n13 ፲፫ እናም እሱ በእርሱ ለሚያምኑት ሁሉ እራሱን በመንፈስ ቅዱስ ኃይል ይገልፃል፤ አዎን፣ ለሁሉም ሀገሮች፣ ነገዶች፣ ቋንቋና ህዝብ እንደ እምነታቸው በሰው ልጆች መካከል አስደናቂ ተአምራትን፣ ምልክትን፣ እና ድንቅ ነገርን ይሰራል።\n\n14 ፲፬ ነገር ግን እነሆ፣ እኔ የመጨረሻ ቀናትን በተመለከተ ጌታ እግዚአብሔር ለሰው ልጆች እነዚህን ነገሮች የሚያመጣባቸውን ቀናትም በተመለከተ እተነብይላችኋለሁ።\n\n15 ፲፭ ዘሮቼና የወንድሞቼ ዘሮች ባለማመን ከመነመኑና፣ በአህዛብ ከተመቱ በኋላ፤ አዎን፣ እግዚአብሔር በሰራዊቱ ከከበባቸውና፣ የግንብ ከለላ ካደረገላቸው በኋላ፣ ከሚዋጉአቸውም ከከለላቸው፤ እናም እስከሚጠፉም እንኳን፣ በትቢያም ዝቅ ካደረጋቸው በኋላ፣ ሆኖም የፃድቃን ቃል ይፃፋል፣ የታማኞች ፀሎትም ይሰማል፣ እናም ባለማመን የመነመኑትም ሁሉ አይረሱም።\n\n16 ፲፮ እነዚያ የሚጠፉት ከመሬት ይናገራሉ ቃላቸውም ዝቅ ብሎ ከአፈር ይወጣል፣ ድምጻቸውም ከመሬት እንደሚወጣ እንደመናፍስት ጠሪ ድምፅ ይሆናል፤ ጌታ እግዚአብሔር እነርሱን በተመለከተ፣ ከመሬት ውስጥ እንደሆኑ ሁሉ፣ ያንሾካሽክ ዘንድ ኃይልን ይሰጠዋል፤ ቃላታቸውም ከአፈር ወጥተው ያንሾካሽካሉ።\n\n17 ፲፯ ጌታ እግዚአብሔር እንዲህ ይላልና—በእነርሱ መካከል ስለሚደረጉት ነገሮች ይፅፋሉ፣ እናም ተፅፈውም በመጽሐፍ ይታተማሉ፣ እናም ባለማመን የመነመኑት አያገኟቸውም፣ ምክንያቱም እነርሱ የእግዚአብሔርን ነገሮች ለማጥፋት ይሻሉና።\n\n18 ፲፰ ስለሆነም፣ እነዚያ የሚጠፉት በፍጥነት ጠፍተዋል፤ እናም የጨካኞችም ብዛታቸው እንደሚያልፍ ገለባ ይሆናል—አዎን፣ ጌታ እግዚአብሔር እንዲህ ይላል፥ ይህም ፈጥኖ፣ በድንገትም ይሆናል—\n\n19 ፲፱ እናም እንዲህ ይሆናል፣ ባለማመን የመነመኑት በአህዛብ እጅ ይመታሉ።\n\n20 ፳ እናም አህዛብ በአይናቸው ኩራት ምክንያት ተሰናክለዋል፣ እናም በእንቅፋታቸው ትልቅነት የተነሳ ተሰናክለዋል፣ በዚህም ብዙ ቤተክርስቲያንን ሰርተዋል፤ ይሁን እንጂ፣ ጥቅም ያገኙበትና የድሆችን ፊት ይፈጩ ዘንድ፣ የእግዚአብሔርን ኃይልና ተአምራት ንቀዋል፣ እናም የራሳቸውን ጥበብና ትምህርት ለራሳቸው ሰብከዋል።\n\n21 ፳፩ እናም ምቀኝነት፣ ጭቅጭቅና ጥላቻ የሚያመጡ ብዙ ቤተክርስቲያኖች ተሰርተዋል።\n\n22 ፳፪ እናም እንደ ጥንቱም እንኳን ቢሆን፣ እንደ ዲያብሎስ ውህደት መሰረት አሁንም ደግሞ ሚስጥራዊ ሴራዎች አለ፣ የነዚህ ሁሉ ነገሮች መስራች እርሱ ነውና፤ አዎን፣ የግድያ እና የጨለማ ስራ መስራች፤ አዎን፣ ለዘለዓለም በጠንካራው ገመድ እስከሚያስራቸው፣ በተልባ ገመድ አንገታቸውን ይስባል።\n\n23 ፳፫ እነሆም፣ የተወደዳችሁ ወንድሞቼ፣ ጌታ እግዚአብሔር በጨለማ አይሰራም እላችኋለሁ።\n\n24 ፳፬ እርሱም ለዓለም ጥቅም ካልሆነ በስተቀር ማንኛውንም አያደርግም፤ ምክንያቱም ሰዎችን ሁሉ ወደ እርሱ ይስብ ዘንድም ሕይወቱን አሳልፎ እስከመስጠት ዓለምን ይወዳል። ስለዚህ፣ ማንንም ደህንነቱን እንዳይካፈሉ አያዝም።\n\n25 ፳፭ እነሆ፣ ለሰው ከእኔ ራቁ ብሎ ተናግሯልን? እነሆ፣ እኔ እላችኋለሁ፣ አይደለም፤ ነገር ግን እርሱ እንዲህ ይላል—እናንተ የምድር ዳርቻ ሁሉ ወደ እኔ ኑ፣ ያለገንዘብም ያለዋጋም ወተትና ማር ግዙ።\n\n26 ፳፮ እነሆ፣ ከምኩራብ ወይም ከማምለኪያ ቤቶች ውጪ መውጣት እንዳለባቸው እርሱ አዟልን? እነሆ፣ እላችኋለሁ አላለም።\n\n27 ፳፯ ደህንነቱን እንዳይካፈሉ እርሱ አዝዟቸዋልን? እነሆ እኔ እላችኋለሁ—አላዘዛቸውም፤ ነገር ግን እርሱ ለሰዎች ሁሉ በነፃ ሰጥቶታል፤ እናም እርሱ ህዝቡን ሁሉንም ሰዎች ንስሀ ለመግባት እንዲያሳምኑአቸው አዟል።\n\n28 ፳፰ እነሆ፣ ጌታ ከቸርነቱ እንዳይካፈሉ ያዘዘው አለ? እነሆ እኔ እላችኋለሁ—የለም፤ ነገር ግን ሁሉም ሰው እንደሌላው ታድሏል፤ እናም ማንም አልተከለከለም።\n\n29 ፳፱ የክህነት ተንኮል እንዳይኖር አዟል፣ እነሆም፣ የክህነት ተንኮሎችም ጥቅምና ሙገሳን ከአለም ያገኙ ዘንድ ሰዎች የሚሰብኳቸውና እራሳቸውን በዓለም ውስጥ በብርሃን የሚያስቀምጡበት ነው፤ ነገር ግን እነርሱ የፅዮንን ደህንነት አይሹም።\n\n30 ፴ እነሆ፣ ጌታ ይህንን ነገር ይከለክላል፤ ስለዚህ፣ ጌታ እግዚአብሔር ሰው ሁሉ ለጋስ መሆን እንዳለበት ትዕዛዝን ሰጥቷል፣ ይህም ልግስና ፍቅር ነው። እናም ለጋስነት ከሌላቸው ከንቱ ናቸው። ስለሆነም፣ ልግስና ቢኖራቸው የፅዮን ሰራተኞች እንዲጠፉ አይፈቅዱም ነበር።\n\n31 ፴፩ ነገር ግን በፅዮን ያሉ ሰራተኞች ለፅዮን ይሰራሉ፤ ምክንያቱም ለገንዘብ ከሰሩ ይጠፋሉና።\n\n32 ፴፪ እናም ጌታ እግዚአብሔር እንደገና ሰዎች መግደል እንደሌለባቸው፤ መዋሸት እንደሌለባቸው፤ መስረቅ እንደሌለባቸው፤ የጌታን ስም በከንቱ መጥራት እንደሌለባቸው፤ እንዳይመቀኙ፤ ጥላቻ እንዳይኖራቸው፤ አንዱ ከሌላው እንዳይጣላ፤ ዝሙትን እንዳይፈፅሙ፤ እናም ከእነዚህ ውስጥ ማንኛውንም ማድረግ እንደሌለባቸው አዝዞአል፤ እነዚህን የሚፈፅሙ ይጠፋሉና።\n\n33 ፴፫ ከእነዚህ ማናቸውም ክፋቶች በጌታ አይመጡምና፤ እርሱ በሰው ልጆች መካከል መልካም የሆነውን ያደርጋልና፤ እናም ለሰዎች ልጆች ግልፅ ከሆነው በስተቀር ምንም አያደርግም፤ እርሱም ከቸርነቱ ይካፈሉ ዘንድ ሁሉም ወደ እርሱ እንዲመጡ ይጋብዛል፤ እናም ወደ እርሱ የሚመጡትን ማንንም፣ ጥቁርም ነጭም፣ ባሪያውንና ነፃውን፤ ሴትና ወንድን አይክድም፤ እምነተቢሶችንም ያስታውሳል፤ እናም አይሁድም ሆኑ አህዛብ፣ ሁሉም ለእግዚአብሔር አንድ ናቸው።\n\n", "2-ne 27": "[center][font_size=26]ምዕራፍ ፳፯[/font_size][/center]\n\n[i]ጨለማና ክህደት በመጨረሻው ዘመን ምድርን ይሸፍናታል—መፅሐፈ ሞርሞን ይመጣል—ሶስት ምስክሮች ስለመፅሐፉ ይመሰክራሉ—የተማረው ሰው የታተመውን መጽሐፍ ማንበብ አልችልም ይላል—ጌታ አስደናቂና ድንቅ ስራን ይሰራል—ኢሳይያስ ፳፱ን አነጻፅሩ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ ነገር ግን እነሆ፣ በመጨረሻ ቀናት ወይም በአህዛብ ቀናት—አዎን፣ እነሆ በዚህ ምድር የሚመጡትና በሌላም ምድር፣ አዎን፣ በአለም ምድሮች ሁሉ ላይ የሚሆኑት የአህዛብን እናም ደግሞ የአይሁዶች ሀገሮች፣ እነሆ፣ በክፋቶችና በሁሉም አይነት እርኩሰቶች ይሰክራሉ—\n\n2 ፪ እናም ያ ቀን ሲመጣ የሰራዊት ጌታ በነጎድጓድ፣ በምድር መናወጥና፣ በታላቅ ሁካታ፣ በአውሎ ነፋስና በወጨፎም፣ እንዲሁም በምትበላም እሳት ነበልባል ይጎበኛቸዋል።\n\n3 ፫ እናም ፅዮንን የሚዋጉ፣ እናም የሚያስጨንቋት ሁሉም ሀገሮች እንደህልምና እንደምሽት ራዕይ ይሆናሉ፤ አዎን፣ ለእነርሱ ተርቦ እንደሚያልም ሰው እንኳን ይሆንላቸዋል፣ እናም እነሆ ይበላል፣ ነገር ግን ይነቃልም ነፍሱ ባዶ ናት፤ ወይም ተጠምቶ እንደሚያልም ሰው ነው፣ እናም እነሆ እርሱ ይጠጣል ነገር ግን ይነቃልም እነሆ የዛለ ነው፣ ነፍሱም አምሮት ይኖረዋል፣ አዎን፣ ከፅዮን ተራራ ጋር የሚዋጋ የሀገሮች ሁሉ ብዛት እንዲህም ይሆናሉ።\n\n4 ፬ እነሆም፣ ክፋትን የምታደርጉ ሁሉ፣ ራሳችሁን ቆጥቡ እናም ተደነቁ፣ ትጮሀላችሁና፤ እናም ታለቅሳላችሁ፤ አዎን፣ እናንተ ትሰክራላችሁ ነገር ግን በወይን አይደለም፣ በሚያሰክር መጠጥ ሳይሆን ትንገዳገዳላችሁ።\n\n5 ፭ እነሆም ጌታ ከባድ የእንቅልፍ መንፈስ አፍስሶባችኋል። እነሆም ዐይኖቻችሁን ጨፍናችኋል ነቢያትንም ተቃውማችኋል፤ እናም በክፋታችሁ የተነሳ ገዢዎቻችሁንና ባለራዕዮችን ሸፍኖባችኋል።\n\n6 ፮ እናም እንዲህ ይሆናል ጌታ እግዚአብሔር የመፅሐፍን ቃል ያመጣላችኋል፣ እናም እነርሱ የሚያንቀላፉት ቃል ይሆናሉ።\n\n7 ፯ እናም እነሆ መጽሐፉ የታተመ ይሆናል፤ እናም በመጽሐፉም ውስጥ ከዓለም መጀመሪያ እስከ መጨረሻው ድረስ ያለው የእግዚአብሔር ራዕይ ይኖራል።\n\n8 ፰ ስለሆነም፣ በታተሙት ነገሮች የተነሳ፣ የታተሙት ነገሮች በህዝቡ በኃጢያትና በመጥፎነት ጊዜ አይሰጡም። ስለዚህ መጽሐፉ ከእነርሱ ይደበቃል።\n\n9 ፱ ነገር ግን መጽሐፉ ለአንድ ሰው ይሰጣል፣ እናም እርሱ በአፈር ያንቀላፉት ቃል የሆነውን የመጽሐፉን ቃል ይሰጣል፣ እናም እነዚህን ቃላት ለሌሎችም ይሰጣል፤\n\n10 ፲ ነገር ግን የታተሙትን ቃላት እንዲሁም መጽሐፉን አይሰጥም። መጽሐፉ የታተመው በእግዚአብሔር ሀይል በመሆኑ እናም የታተመው ራዕይ እንዲመጣ ዘንድ የጌታ ጊዜ እስከሚደርስ ድረስ በመጽሐፉ ውስጥ ይጠበቃል፤ እነሆም እነርሱ ከዓለም መጀመሪያ ጀምሮ እስከ መጨረሻው ያሉትን ነገሮች ይገልፃሉ።\n\n11 ፲፩ እናም የታተሙት የመጽሐፉ ቃላት በሰገነት ላይ የሚነበቡበት ጊዜ ይመጣል፤ እነርሱም በክርስቶስ ኃይል ይነበባሉ፤ እናም በሰዎች ልጆች መካከል የነበሩትና፣ እስከ ዓለም ዳርቻ የሚሆኑት፣ ሁሉም ነገሮች ለሰዎች ልጆች ይገለፃሉ።\n\n12 ፲፪ ስለሆነም፣ እኔ ለተናገርኩበት ሰው መጽሐፉ በሚሰጥበት በዚያ ቀን፣ መጽሐፉ ከዓለም ዐይን ይደበቃል፣ በእግዚአብሔር ኃይል፣ ከእርሱ መጽሐፉ ከተሰጠው በተጨማሪ፣ በዚያም ከሶስቱ ካዩት ምስክሮች በስተቀር የማንም ዐይን አያየውም፤ እናም እነርሱ ስለመጽሐፉ እውነታና በውስጡ ስላሉት ነገሮች ይመሰክራሉ።\n\n13 ፲፫ እናም ለሰዎች ልጆች የእርሱን ቃል ምስክርነት ይሰጡ ዘንድ፣ ከእግዚአብሔር ፈቃድ ከጥቂቶቹ በስተቀር ማንም አያየውም፤ ምክንያቱም ጌታ እግዚአብሔር የታመኑት ቃላት ከሙታን እንደሆነ ይናገራሉ ብሎአልና።\n\n14 ፲፬ ስለሆነም፣ ጌታ እግዚአብሔር የመጽሐፉን ቃል ለማምጣት ይቀጥላል፤ እናም እርሱ ጠቃሚ ናቸው ብሎ በሚያስባቸው ብዙ ምስክሮቹ አፍ የቃሉን እውነትነት ያረጋግጣል፤ እናም የእግዚአብሔርን ቃል ለማይቀበል ለዚያ ሰው ወዮለት!\n\n15 ፲፭ ነገር ግን እነሆ፣ እንዲህ ይሆናል፣ መጽሐፉን ለሚሰጠው ጌታ እግዚአብሔር እንዲህ ይላል፥ ያልታተሙትን እነዚህን ቃላት ውሰድና እርሱ ለተማረው እንዲያሳየውና—ይህን እንድታነበውም እለምናለሁ እንዲለው ለሌላው ስጠው። እናም የተማረውም እንዲህ ይላል—መጽሐፉን ወደ እኔ አምጣው አነባቸዋለሁ።\n\n16 ፲፮ እናም አሁን፣ ይህን የሚሉት በአለም ክብር የተነሳና ሀብት ለማግኘት እንጂ ለእግዚአብሔር ክብር አይደለም።\n\n17 ፲፯ እናም ሰውየውም እንዲህ ይላል፥ መጽሐፉን ማምጣት አልችልም፣ ምክንያቱም ታትሟልና።\n\n18 ፲፰ የተማረውም እንዲህ ይላል—ይህንን ለማንበብ አልችልም።\n\n19 ፲፱ ስለዚህ እንዲህ ይሆናል፣ ጌታ እግዚአብሔር መጽሐፉን እና በዚያም ያሉትን ቃላት በድጋሚ ላልተማረው ይሰጣል፤ እናም ያልተማረው ሰው እንዲህ ይላል—እኔ አልተማርኩም።\n\n20 ፳ ከዚያም ጌታ እግዚአብሔር እንዲህ ይለዋል፥ የተማሩት አያነቡአቸውም፣ ምክንያቱም እነርሱ አልተቀበሉትምና፣ እናም እኔ የራሴን ስራ መስራት እችላለሁ፤ ስለዚህ አንተ የምሰጥህን ቃላት አንብባቸው።\n\n21 ፳፩ የታተሙትን ነገሮች አትንካ፣ ምክንያቱም በራሴ ጊዜ አመጣቸዋለሁና፤ ለሰዎች ልጆችም የራሴን ስራ መስራት እንደምችል አሳያቸዋለሁና።\n\n22 ፳፪ ስለሆነም፣ እኔ ያዘዝኩህን ቃላት ስታነብ፣ እናም ቃል የገባሁልህን ምስክርነት ስታገኝ፣ ከዚያም መጽሐፉን በድጋሚ ታትማለህ፣ እናም በራሴ ጥበብ ለሰው ልጆች ሁሉንም ነገሮች መግለጫዬ እስከሚደርስ ያላነበብሃቸውን ቃላት እጠብቀው ዘንድ ለእኔ ትሸሽገዋለህ።\n\n23 ፳፫ እነሆም እኔ እግዚአብሔር ነኝ፤ እኔም የተአምራት አምላክ ነኝ፤ እናም ለዓለም እኔ ትናንትም፣ ዛሬም፣ ለዘለዓለም አንድ መሆኔን አሳያለሁ፤ እናም እንደ እምነታቸው ካልሆነ በስተቀር በሰዎች ልጆች መካከል አልሰራም።\n\n24 ፳፬ እናም በድጋሚ እንዲህ ይሆናል፣ የተሰጡትን ቃላት ለሚያነበው ጌታ እንዲህ ይለዋል—\n\n25 ፳፭ ይህ ህዝብ በአፋቸው ወደ እኔ እስከቀረቡ፣ በከንፈሮቻቸውም እስካከበሩኝ፣ ልባቸውን ግን ከእኔ እስካራቁ፣ እናም ወደ እኔ ያላቸው ፍርሀት በሰዎች አስተያየት የተማሩ እስከሆኑ ድረስ—\n\n26 ፳፮ ስለዚህ፣ በዚህ ህዝብ መካከል ድንቅ ስራ፣ አዎን፣ ድንቅ ስራ እና አስገራሚ ነገር መስራቴን እቀጥላለሁ፣ የጥበበኞቻቸው እና የተማሯቸው ጥበብ ትጠፋለችና፣ እናም የአስተዋዮቻቸውም ማስተዋል ትሰወራለች።\n\n27 ፳፯ እናም ምክራቸውን ጥልቅ አድርገው ከጌታ ለሚሰውሩ ወዮላቸው! ስራቸውም በጨለማ ውስጥ ነው፤ እናም ማን ያየናል፣ ማንስ ያውቀናል? ይላሉ። እናም ደግሞ እንዲህ ይላሉ—በእርግጥ ነገሮችን የምታጣምሙት እንደሸክላ ሰሪ ጭቃ ናቸው። ነገር ግን እነሆ፣ ስራቸውን በሙሉ እንደማውቅ አሳያቸዋለሁ ይላል የሰራዊት ጌታ። ስራ ሰሪውን አልሰራኸኝም ይለዋልን? ወይስ መውጠሪያ የወጠረውን አታስተውልም ይለዋልን?\n\n28 ፳፰ ነገር ግን እነሆ፣ የሰራዊት ጌታ እንዲህ ይላል—ለሰው ልጆች ሊባኖስ እንደ ፍሬያማ መስክ የሚለወጥበት ጊዜ ረጅም እንደማይሆን አሳያቸዋለሁ፤ እናም ፍሬያማው መስክ እንደጫካ ይመስላል።\n\n29 ፳፱ እናም በዚያ ቀን ደንቆሮዎች የመጽሐፉን ቃል ይሰማሉ፣ እናም የእውሮችም ዐይኖች ከጭጋግና ከጨለማ ውስጥ ወጥተው ያያሉ።\n\n30 ፴ እናም ደግሞ የዋሆች ይጨምራሉ፣ ደስታቸውም በጌታ ይሆናል፣ እናም በሰዎች መካከል ያሉ ድሆችም በእስራኤሉ ቅዱስ ይደሰታሉ።\n\n31 ፴፩ ጌታ ህያው እንደሆነ አሸባሪዎችም ወደከንቱ እንደሚመጣ ያያሉ፣ የሚያሾፉትም ይጠፋሉ፣ እናም ለክፋት የተዘጋጁ ሁሉ ይቆረጣሉና፤\n\n32 ፴፪ እናም ሰውን በነገር በደለኛ የሚያደርጉም፣ እናም በበርም ለሚገስፀው ወጥመድን የሚያኖሩም፣ ፃድቁንም በከንቱ ነገር የሚያስቱም ይቆረጣሉ።\n\n33 ፴፫ ስለዚህ፣ አብርሃምን የተቤዠ ጌታ፣ የያዕቆብን ቤት በተመለከተ እንዲህ ይላል—ያዕቆብ አሁን አያፍርም፣ ፊቱም አሁን አይገረጣም።\n\n34 ፴፬ ነገር ግን በእርሱ መካከል የእጄን ስራ ልጆቹን ባየ ጊዜ፣ ስሜን ይቀድሳሉ፣ እናም የያዕቆብን ቅዱስ ይቀድሳሉ፣ እናም የእስራኤልን አምላክ ይፈራሉ።\n\n35 ፴፭ በመንፈስም ደግሞ የተሳሳቱ ያስተውላሉ፣ እናም የሚያጉረመርሙ ትምህርትን ይማራሉ።\n\n", "2-ne 28": "[center][font_size=26]ምዕራፍ ፳፰[/font_size][/center]\n\n[i]በመጨረሻው ዘመን ብዙ ሀሰተኛ ቤተክርስቲያኖች ይሰራሉ—ውሸትን፣ ከንቱነትን፣ እና የማይረባ ትምህርትንም ያስተምራሉ—በሐሰተኛ አስተማሪዎችም የተነሳ ክህደት ይበዛል—ዲያብሎስ በሰዎች ልብ ቁጣን ያመጣል—የተለያዩ ሐሰተኛ ትምህርቶችን ሁሉ ያስተምራል። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን እነሆ፣ ወንድሞቼ መንፈስ እንደገፋፋኝ ተናግሬአችኋለሁ፤ ስለሆነም፣ እነዚህ ነገሮች በእርግጥ እንደሚሆኑ አውቃለሁ።\n\n2 ፪ እናም ከመጽሐፉ ላይ የተፃፉት ነገሮች ለሰው ልጆች፣ እና በተለይም የእስራኤል ቤት ቅሪት ለሆኑት ለእኛ ዘር፣ ታላቅ ዋጋ ይኖራቸዋል።\n\n3 ፫ በዚያን ቀን እንዲህ ይሆናል፣ ለጌታም ያልሆነው የተሰሩት ቤተክርስቲያኖች፣ አንዱም ለሌላው ይለዋል—እነሆ፣ እኔ የጌታ ነኝ፤ እናም ሌሎቹም እኔ፣ እኔ የጌታ ነኝ ይላሉ፤ እናም ለጌታ ያልተሰሩት ቤተክርስቲያናት ሁሉ እንደዚህ ይላሉ—\n\n4 ፬ እናም አንዳቸው ከሌላኛው ይከራከራሉ፤ ካህናቶቻቸውም አንዱ ከሌላ ይከራከራሉ፣ እናም ከራሳቸው የሆነውን ትምህርት ያስተምራሉ፣ የመናገርን ችሎታ የሚሰጠውንም መንፈስ ቅዱስ ይክዳሉ።\n\n5 ፭ እናም የእግዚአብሔርን ኃይል፣ የእስራኤሉንም ቅዱስ ይክዳሉ፤ ለህዝቡም እንዲህ ይላሉ—አድምጡን፣ እናም የእኛን መመሪያ ስሙ፤ እነሆም እግዚአብሔር ዛሬ የለምና፣ ጌታና አዳኝ ስራውን ሰርቷል፣ እናም ኃይሉን ለሰዎች ሰጥቷልና።\n\n6 ፮ እነሆ፣ የእኔን መመሪያ አድምጡ፤ በጌታ እጅ የተሰራ ተአምር አለ ካሉ አትመኑአቸው፤ በዛሬ ጊዜ እርሱ የተአምራት አምላክ አይደለምና፤ እሱ ስራውን ሰርቷል።\n\n7 ፯ አዎን፣ እናም ብዙዎች እንዲህ የሚሉ አሉ፥ ብሉ፣ ጠጡ፣ እናም ተደሰቱ፣ ነገ እንሞታለንና፤ ይህም ለእኛ መልካም ይሆናል።\n\n8 ፰ እናም ሌሎች ደግሞ እንዲህ የሚሉ ብዙ አሉ፥ ብሉ፣ ጠጡ፣ እናም ተደሰቱ፤ ይሁን እንጂ፣ እግዚአብሔርን ፍሩ—ትንሽ ኃጢያትን ብንሰራ ጥፋተኛ አያደርገንም፤ አዎን፣ ትንሽም ዋሹ፣ በቃሉ የተነሳ በሌላ ላይ ዕድል ተጠቀሙ፣ በጎረቤታችሁም ላይ ጉድጓድን ቆፍሩ፤ በዚህ ምንም ጉዳት የለም፤ እናም እነዚህን ነገሮች ሁሉ አድርጉ፣ ነገ እንሞታለንና፤ እናም ምንም እንኳን ጥፋተኛ ብንሆን፣ እግዚአብሔር በትንሹ ይቀጣናል፣ እናም በመጨረሻ በእግዚአብሔር መንግስት እንድናለን።\n\n9 ፱ አዎን፣ እናም እንደዚህ ውሸትና ከንቱና የማይረባ ትምህርትን የሚያስተምሩ፣ እናም በልባቸውም የታበዩና፣ ምክራቸውን ጥልቅ አድርገው ከጌታ ለመሰወር የሚፈልጉ ብዙዎች ይኖራሉ፤ እናም ስራቸውም በጨለማ ውስጥ ይሆናል።\n\n10 ፲ እናም የቅዱሳን ደም ከምድር በእነርሱ ላይ ይጮሃል።\n\n11 ፲፩ አዎን፣ ሁላቸውም መንገዳቸውን ስተዋል፤ ተበላሽተዋልም።\n\n12 ፲፪ በኩራትና፣ በሐሰተኛ አስተማሪዎች፣ እንዲሁም በሀሰት ትምህርት የተነሳ፣ ቤተክርስቲያናቸው ተበላሽቷል፣ እናም ቤተክርስቲያኖቻቸው ከፍ ብለዋል፤ በኩራትም የተነሳ ተወጥረዋል።\n\n13 ፲፫ በመልካሙ ቅዱስ ስፍራ የተነሳ ድሆችን ይበዘብዛሉ፤ በመልካም ልብሳቸውም የተነሳ ድሆችን ይበዘብዛሉ፤ እናም ትሁታንንና በልባቸው ድሆች የሆኑትን ያሳድዳሉ፣ በኩራታቸው የተነሳ ተወጥረዋልና።\n\n14 ፲፬ አንገተ ደንዳና እና ትምክህተኞች ናቸው፤ እናም አዎን፣ ከጥቂት ትሁት የክርስቶስ ተከታዮች በስተቀር በኩራታቸው፣ በክፋታቸው፣ በእርኩሰታቸውና በዝሙት የተነሳ ሁሉም ባክነዋል፤ ይሁን እንጂ፣ ተመርተዋል፣ በብዙ መንገድ የተሳሳቱበት ምክንያትም በሰዎች አስተያየቶች ስለተማሩ ነው።\n\n15 ፲፭ አቤቱ በልባችሁ ኩራት የተወጠሩ ጥበበኞች፣ የተማሩና፣ ሀብታሞች፣ እናም ሀሰተኛ ትምህርትን የሚያስተምሩ ሁሉና፣ ዝሙትን የሚፈጽሙ ሁሉ፣ እናም ትክክለኛውን የጌታን መንገድ የሚያጣምሙ፣ ወዮ፣ ወዮ፣ ለእነርሱ ወዮላቸው ወደ ሲዖልም ይጣላሉና ይላል ሁሉን የሚገዛ ጌታ እግዚአብሔር።\n\n16 ፲፮ ፃድቁንም በከንቱ ነገር ዞር የሚይደርጉና ጥሩ የሆነውን የሚሰድቡ፣ እናም ዋጋ የለውም ለሚሉ ወዮላቸው! ጌታ እግዚአብሔር የምድር ነዋሪዎቹን የሚጎበኝበት ቀን በፍጥነት ይመጣልና፤ እናም በዚያን ቀን በጥፋት ፈጽመው የበሰሉትም ይጠፋሉ።\n\n17 ፲፯ ነገር ግን እነሆ፣ የምድር ነዋሪዎች ለክፋታቸውና ለእርኩሰታቸው ንሰሀ ከገቡ አይጠፉም ይላል የሠራዊት ጌታ።\n\n18 ፲፰ ነገር ግን እነሆ፣ ያቺ ታላቋና የርኩሰት ቤተክርስቲያን የምድር ሁሉ ጋለሞታም ወደ አፈር ትወድቃለች፣ እናም አወዳደቋም ታላቅ ይሆናል።\n\n19 ፲፱ የዲያብሎስ መንግስት መናወጥ አለበት፣ እናም የእርሱ የሆኑትም ለንስሀ መነቃቃት ይገባቸዋልና፣ አለበለዚያ ዲያብሎስ በዘለዓለማዊ ሰንሰለቱ ይይዛቸዋል፣ እናም እነርሱ ለቁጣ ይነሳሳሉም፣ ይጠፋሉም፤\n\n20 ፳ እነሆም፣ በዚያን ቀን በሰው ልጆች ልብ ውስጥ ይቆጣል፣ እናም ጥሩ በሆነውም ላይ ለቁጣ ያነሳሳቸዋል።\n\n21 ፳፩ እናም እርሱ ሌሎችን ያረጋጋልና፣ ቀስ ብሎም ወደ ስጋዊ ደህንነት አባብሏቸው እንዲህ ይላሉ፥ በፅዮን ሁሉም መልካም ነው፤ አዎን፣ ፅዮን ትለመልማለች፤ ሁሉም መልካም ነው—ዲያብሎስም ነፍሳቸውን እንዲህ ያታልላል፣ እናም በጥንቃቄ ወደ ሲኦል ይመራቸዋል።\n\n22 ፳፪ እናም እነሆ፣ ሌሎችን እያሞገሰ ያስታቸዋል፣ እናም ሲኦል የለም ብሎ ይነግራቸዋል፤ እናም ይላቸዋል፥ እኔ ዲያብሎስ አይደለሁም፣ እርሱ የለምና—እናም ማላቀቅ በማይቻለው በመጥፎው ሰንሰለቱ እስከሚያስራቸው ድረስ በጆሮአቸው እንዲህ ያንሾካሹካል።\n\n23 ፳፫ አዎን፣ በሞትና በሲኦል ተይዘዋል፤ እናም ሞትና ሲኦል እንዲሁም ዲያብሎስና በእነርሱም የተያዙት ሁሉ በእግዚአብሔር ዙፋን ፊት መቆም አለባቸው፣ እናም እንደስራቸው ይፈረድባቸዋል፣ ከዚያም ለእነርሱ በተዘጋጀው ቦታ ወደማያቋርጥ ስቃይ ወደሆነው፣ እንዲሁም ወደ እሳትና ወደ ዲኑ ባህር መሄድ አለባቸው።\n\n24 ፳፬ ስለዚህ፣ በፅዮን ለሚዝናናው ወዮለት!\n\n25 ፳፭ ሁሉ መልካም ነው! ብሎ ለሚጮህ ወዮለት!\n\n26 ፳፮ አዎን፣ የሰዎችን አስተያየት ለሚያዳምጥና፣ የእግዚአብሔርን ኃይልና የመንፈስ ቅዱስ ስጦታን ለሚክድ ወዮለት!\n\n27 ፳፯ አዎን፣ እኛ ተቀብለናል፣ እናም ሌላ አንፈልግም ለሚልም ወዮለት።\n\n28 ፳፰ እናም በአጠቃላይ ለሚንቀጠቀጡ ሁሉና፣ በእግዚአብሔር እውነት ምክንያት ለሚቆጡ ወዮላቸው! እነሆም በአለት ላይ የሰራ ይህን በደስታ ይቀበላል፤ እናም በአሸዋ መሰረት ላይ የሰራው ግን በፍርሃት እወድቃለሁ ብሎ ይንቀጠቀጣል።\n\n29 ፳፱ የእግዚአብሔርንም ቃል ተቀብለናል፣ እናም የእግዚአብሔርንም ቃል ከዚህ በተጨማሪ ምንም አንፈልግም፣ ምክንያቱም በቂ አለንና ለሚሉት ወዮላቸው!\n\n30 ፴ እነሆም፣ ጌታ እግዚአብሔር እንዲህ ይላል—ለሰው ልጆች በትዕዛዝ ላይ ትዕዛዝ፣ በስርዐት ላይ ስርዐት፣ ጥቂት በዚህ፣ ጥቂት በዚያ እሰጣለሁ፤ ትምህርቴን የሚሰሙ፣ እናም ምክሬን የሚያደምጡ የተባረኩ ናቸው፣ ጥበብን ይማራሉና፤ ለሚቀበልም ተጨማሪ እሰጣለሁና፤ እና ይበቃናል ለሚሉም፣ ያላቸውም እንኳን ቢሆን ይወሰድባቸዋል።\n\n31 ፴፩ እምነቱን በሰው የሚያደርግ፣ ወይም ስጋን ክንዱ የሚያደርግ፣ ወይም አስተያየታቸው በመንፈስ ቅዱስ ሀይል አማካኝነት ካልተሰጠ በስተቀር የሰውን ትምህርት የሚሰማ የተረገመ ነው።\n\n32 ፴፪ የሰራዊት ጌታ እግዚአብሔር ለአህዛብ ወዮላቸው ይላል! ክንዴን ከቀን ወደቀን ብዘረጋትም እንኳን ይክዱኛልና፣ ይሁን እንጂ፣ ንስሀ የሚገቡና ወደ እኔ የሚመጡ ከሆነ እምራቸዋለሁ ይላል ጌታ እግዚአብሔር፤ ክንዴ ቀኑን ሁሉ ትዘረጋለችና ይላል የሰራዊት ጌታ እግዚአብሔር።\n\n", "2-ne 29": "[center][font_size=26]ምዕራፍ ፳፱[/font_size][/center]\n\n[i]ብዙ አህዛብ መፅሐፈ ሞርሞንን አይቀበሉም—ሌላ መፅሐፍ ቅዱስ አያስፈልገንም ይላሉ—ጌታ ለብዙ ሀገሮች ይናገራል—በመጽሐፍት ላይ በሚፃፉት ዓለምን ይፈርዳል። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ ነገር ግን እነሆ፣ ከሰው ልጆች ጋር የገባሁትን ቃልኪዳኔን አስብ ዘንድ፣ የእስራኤል ቤት የሆኑትን ህዝቤን ደግሜ ለመሰብሰብ ክንዴን ለሁለተኛ ጊዜ አነሳ ዘንድ፤\n\n2 ፪ እናም ደግሞ ዘርህንም አንደማስታውስ፤ እናም የዘርህ ቃል ከአፌ ወደ ዘርህ እንደሚያልፍ፤ ቃሌም የእስራኤል ቤት ለሆኑት ህዝቦቼ አርማ ይሆን ዘንድ ወደ ምድር ዳርቻ እንደሚያፏጭ፤ ለአንተ ኔፊና ደግሞ ለአባትህ የገባሁትን ቃል ኪዳን አስታውሰው ዘንድ፤ በዚያን ቀን በእነርሱ መካከል ድንቅ ስራን መስራት ስቀጥል፣ ብዙዎች ይኖራሉ—\n\n3 ፫ እናም ቃሎቼ ወደፊት ስለሚያፏጩ—ብዙ አህዛብ እንዲህ ይላሉ፣ መፅሐፍ ቅዱስ! መፅሐፍ ቅዱስ! መፅሐፍ ቅዱስ አለን፣ እናም ሌላ መፅሐፍ ቅዱስ ሊኖር አይችልም።\n\n4 ፬ ነገር ግን ጌታ እግዚአብሔር እንዲህ ይላል፥ ሞኞች ሆይ፣ መጽሐፍ ቅዱስ ይኖራቸዋል፤ እናም ከእኔ የጥንት የቃል ኪዳን ህዝቦቼ ከአይሁዶች ይወጣል። እናም ከአይሁዶች ስለተቀበሉት መፅሐፍ ቅዱስ እንዴት አድርገው ያመሰግናሉ? አዎን፣ አህዛብስ ምን ማለታቸው ነው? ችግርን፣ የጉልበት ስራንና፣ የአይሁዶችን ስቃይ፣ እንዲሁም ለአህዛብ ደህንነትን ለማምጣት ለእኔ ያላቸውን ትጋት ያስታውሳሉ?\n\n5 ፭ እናንት አህዛብ ሆይ፣ የጥንት የቃል ኪዳን ህዝቦቼ አይሁዶችን ታስታውሳላችሁ? አታስታውሱም፤ ነገር ግን እናንተ ረግማችኋቸዋልና፣ ጠልታችኋቸዋል፣ እናም እነሱን ለመመለስም አልፈለጋችሁም። ነገር ግን እነሆ፣ እነዚህን ነገሮች ሁሉ በራሳችሁ ላይ አደርጋለሁ፤ ምክንያቱም እኔ ጌታ ህዝቤን አልረሳሁምና።\n\n6 ፮ እናንት ሞኞች፣ መጽሐፍ ቅዱስ፣ መጽሐፍ ቅዱስ አለን፣ እናም ሌላ መጽሐፍ ቅዱስ አንፈልግም የምትሉ። በአይሁዶች ካልሆነ በስተቀር መጽሐፍ ቅዱስን አግኝታችኋልን?\n\n7 ፯ ከአንድ በላይ ሀገር እንዳለ አታውቁምን? እኔ ጌታ አምላካችሁ፣ ሰዎችን ሁሉ እንደፈጠርኩ፣ እናም እኔ በባህር ደሴቶች ያሉትን እንደማስታውስና በላይ በሰማይ እንዲሁም በታች በምድር እንደምገዛ፣ ለሰው ልጆች ቃሌን፣ አዎን፣ ለሁሉም የምድር ሀገሮችም እንኳን እንደማመጣ አታውቁምን?\n\n8 ፰ ስለዚህ ቃሌን በይበልጥ ስለተቀበላችሁ ታጉረመርማላችሁ? እኔ እግዚአብሔር ስለመሆኔ፣ አንዱን ሀገር እንደሌላኛው እንደማስታውሰው፣ የሁለት ሀገሮች ምስክርነት ለእናንተ ምስክር መሆኑን አታውቁምን? ስለሆነም፣ ለአንዱ ሀገር እንደተናገርኩት ለሌላኛውም አንድ አይነት ቃል እናገራለሁ። እናም ሁለቱ ሀገሮች ሲገናኙ የሁለቱ ሀገሮች ምስክርነትም ደግሞ ይገናኛሉ።\n\n9 ፱ እናም ይህን የማደርገውም ለብዙዎች እኔ ትናንትም፣ ዛሬና ለዘለዓለም አንድ መሆኔን፤ ቃሌንም በፈቃዴ መሰረት እንደምናገር አረጋግጥ ዘንድ ነው። እናም አንድ ቃል በመናገሬ ሌላ መናገር አይችልም ብላችሁ ትገምታላችሁ፤ ምክንያቱም ስራዬ ገና አላለቀም፤ ወይም ይህ እስከ ሰው ዘር መጨረሻ፣ ከዚያም እስከ ዘለዓለም ድረስ አያልቅም።\n\n10 ፲ ስለሆነም፣ እናንተ መፅሐፍ ቅዱስ ስላላችሁ የእኔን ቃል ሁሉ ይዟል ብላችሁ አታስቡ፤ እኔን ሌላም እንዲፃፍ አላደርግም ብላችሁ አታስቡ።\n\n11 ፲፩ በምስራቅና በምዕራብና፣ በሰሜን፣ እናም በደቡብና፣ በባህሩ ደሴት ያሉትን ሰዎች ሁሉ እኔ የተናገርኳቸውን ቃላት ሁሉ ይፅፋ ዘንድ አዛቸዋለሁና፤ በመፅሐፉ ውስጥ በተፃፉትም፣ ማንኛውንም ሰው እንደስራው፣ በተፃፈው መሰረት ዓለምን እፈርዳለሁ።\n\n12 ፲፪ እነሆም፣ ለአይሁዶች እናገራለሁ እናም ይፅፉታል፤ ለኔፋውያንም ደግሞ እናገራለሁ፣ እናም ይፅፉታል፤ እኔ መርቼ ያወጣኋቸው የእስራኤል ቤት ለሆኑት ለሌሎቹ ነገዶችም ደግሞ እናገራለሁ፣ እናም ይፅፉታል፤ እኔም ለሁሉም የምድር ሀገሮችም ደግሞ እናገራለሁ፣ እናም ይፅፉታል።\n\n13 ፲፫ እናም እንዲህ ይሆናል አይሁዶች የኔፋውያን ቃል ይኖራቸዋል፣ ኔፋውያንም የአይሁዶች ቃል ይኖራቸዋል፤ እናም ኔፋውያንና አይሁዶች የጠፉት የእስራኤል ነገዶች ቃል ይኖራቸዋል፤ እናም የጠፉት የእስራኤል ነገዶችም የኔፋውያንና የአይሁዶች ቃል ይኖሩዋቸዋል።\n\n14 ፲፬ እናም እንዲህ ይሆናል ከእስራኤል ቤት የሆኑት ህዝቤ በርስተ ምድራቸው ይሰበሰባሉ፤ እናም ቃሌም ደግሞ በአንድ ይሰበሰባል። ከቃሌና የእስራኤል ቤት ከሆኑት ህዝቤ ጋር የሚጣሉትን፣ እኔ እግዚአብሔር መሆኔንና፣ ለአብርሃም ለዘለዓለም ዘሩን እንደማስታውስ ቃል መግባቴን አሳያቸዋለሁ።\n\n", "2-ne 30": "[center][font_size=26]ምዕራፍ ፴[/font_size][/center]\n\n[i]የተለወጡት አህዛብ ከቃል ኪዳን ህዝብ ጋር ይቆጠራሉ—ብዙ ላማናውያንና አይሁዶች በቃሉ ያምናሉ እናም ያማሩ ይሆናሉ—እስራኤል ዳግም ትመለሳለች፣ እናም ኃጢአተኞች ይጠፋሉ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን እነሆ፣ የተወደዳችሁ ወንድሞቼ፣ እናገራችኋለሁ፤ እኔ ኔፊ እናንተ አህዛቦች ከሚሆኑት የበለጠ ፃድቃን እንሆናለን ብላችሁ እንድታስቡ አልፈቅድም። እነሆም የእግዚአብሔርን ትዕዛዝ ካልጠበቃችሁ በተመሳሳዩ ሁላችሁም ትጠፋላችሁ፤ እናም በተነገረው ቃል ምክንያት አህዛብ በሙሉ ጠፍተዋል ብላችሁም አታስቡ።\n\n2 ፪ እነሆም፣ እላችኋለሁ ንሰሃ የሚገቡት አህዛቦች የጌታ ቃል ኪዳን ህዝብ ናቸው፤ እናም ንሰሃ የማይገቡት አይሁዶችም ይጣላሉ፤ ምክንያቱም ጌታ ንስሀ በሚገቡት እና የእስራኤል ቅዱስ በሆነው በልጁ ከሚያምኑት በስተቀር ለማንም ቃል ኪዳን አልገባምና።\n\n3 ፫ እናም አሁን፣ በይበልጥ ስለአይሁዶችና ስለአህዛብ በመጠኑ ትንቢት እናገራለሁ። እኔ የተናገርኳችሁ መፅሐፍ ከመጣ፣ እናም ለአህዛቦች ከተፃፈና፣ በድጋሚ ወደ ጌታ ከታተመ በኋላ፣ በተፃፉት ቃላት የሚያምኑ ብዙዎች ይኖራሉ፤ እና እነርሱም ለቀሩት ዘሮቻችን ያደርሱአቸዋል።\n\n4 ፬ እናም ከዚያ በኋላ የእኛ ዘሮች ቅሪት እኛን በተመለከተ፣ እንዴት አድርገን ከኢየሩሳሌም እንደወጣን፣ እናም እንዴትስ እነርሱ የአይሁድ ትውልድ እንደሆኑ ያውቃሉ።\n\n5 ፭ እናም የኢየሱስ ክርስቶስ ወንጌል በእነርሱ መካከላቸው ይሰበካል፤ ስለሆነ፣ እነርሱም ወደ አባቶቻቸው እውቀት፣ እናም ደግሞ በአባቶቻቸው መካከል ወደ ነበረው የኢየሱስ ክርስቶስ እውቀት ይመለሳሉ።\n\n6 ፮ እናም ከዚያ በኋላ ይደሰታሉ፤ ምክንያቱም ይህ ከእግዚአብሔር እጅ የተሰጣቸው በረከት እንደሆነ ያውቃሉ፤ እናም የጨለማው ቅርፊት ከዐይናቸው መውደቅም ይጀምራል፤ እናም ንፁህና አስደሳች ህዝቦች እስኪሆኑ ድረስ ብዙ ትውልድ ከእነርሱ አያልፍም።\n\n7 ፯ እናም እንዲህ ይሆናል የተበተኑት አይሁዶች ደግሞ በክርስቶስ ማመን ይጀምራሉ፤ በምድር ፊትም ላይ መሰብሰብ ይጀምራሉ፤ እናም በክርስቶስ የሚያምኑ ብዙዎችም አስደሳች ህዝብ ይሆናሉ።\n\n8 ፰ እናም እንዲህ ይሆናል ጌታ እግዚአብሔር በምድር ላይ የህዝቡን ዳግም መመለስ ለማምጣት በሁሉም ሀገሮች፣ ወገኖች፣ ቋንቋና ህዝብ መካከል ስራውን ይጀምራል።\n\n9 ፱ እናም ጌታ እግዚአብሔር ድሆችን በፅድቅ ይፈርዳል፣ የምድር ትሁታንም በእኩልነት ይገስጻል። እናም ምድርን በአፉ በትር ይመታል፤ በከንፈሩም ትንፋሽ ኃጢአተኞችን ይገድላል።\n\n10 ፲ ጌታ እግዚአብሔር በሰዎች መካከል ታላቅ ክፍፍል የሚያደርግበት ጊዜ በፍጥነት ይመጣል፣ እናም በደለኞችን ያጠፋል፤ እናም ህዝቡን ይምራል፣ አዎን፣ በደለኞችን በእሳት ማጥፋት ቢኖርበትም።\n\n11 ፲፩ እናም ፅድቅነትም የወገቡ መታጠቅያው፣ ታማኝነትም የጎኑ መቀነትይሆናል።\n\n12 ፲፪ እናም ተኩላ ከበጉ ጋር ይኖራል፤ አቦሸማኔውም ከፍየል ግልገሎች ጋር፣ ጥጃውም የአንበሳ ደቦልም፣ ከፍሪዳውም ጋር በአንድ ላይ ይተኛሉ፤ እናም ትንሽ ልጅም ይመራቸዋል።\n\n13 ፲፫ እናም ላምና ድብ አብረው ይመገባሉ፤ ግልገሎቻቸውም በአንድነት ይተኛሉ፤ እናም አንበሳም እንደ በሬ ገለባ ይበላል።\n\n14 ፲፬ እናም የሚጠባው ህፃን በመርዛማው እባብ ጉድጓድ ላይ ይጫወታል፣ እናም ጡት የጣለውም ህፃን በእፉኝት ቤት ላይ እጁን ይጭናል።\n\n15 ፲፭ በተቀደሰው ተራራዬ ላይ ሁሉ አይጎዱም፣ አይጠፉምም፤ ውሃ ባህርን እንደሚሸፍን ሁሉ ምድር በጌታ እውቀትም ትሞላለችና።\n\n16 ፲፮ ስለሆነም፣ የሁሉም ሀገሮች ነገሮች ይታወቃሉ፤ አዎን፣ ሁሉም ነገሮች ለሰው ልጆች ይገለጣሉ።\n\n17 ፲፯ ያልተገለጠ፣ ሚስጥር የሆነ ምንም የለም፤ በብርሃን የማይወጣ የጨለማ ስራ የለም፤ እናም የማይፈታ በምድር ላይ የሚታተም ምንም ነገር አይኖርም።\n\n18 ፲፰ ስለሆነም፣ ለሰው ልጆች ተገልጠው የነበሩት ሁሉም ነገሮች በዚያ ቀን ይገለጣሉ፤ እናም ከእንግዲህ ወዲህ ሰይጣን በሰዎች ልጆች ልብ ላይ ምንም ስልጣን ለብዙ ጊዜ አይኖረውም። እናም አሁን የተወደዳችሁ ወንድሞቼ ንግግሬን እፈፅማለሁ።\n\n", "2-ne 31": "[center][font_size=26]ምዕራፍ ፴፩[/font_size][/center]\n\n[i]ኔፊ ክርስቶስ ለምን እንደተጠመቀ ይናገራል—ሰዎች ለመዳን ክርስቶስን መከተል፣ መጠመቅ፣ መንፈስ ቅዱስን መቀበል እናም እስከመጨረሻው መፅናት ይኖርባቸዋል—ንስሀ መግባትና ጥምቀት የጠባቡና ቀጭኑ ጎዳና መግቢያ ናቸው—የዘለዓለም ህይወት ከጥምቀት በኋላ ትዕዛዛትን ለሚጠብቁት ይመጣል። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን የተወደዳችሁ ወንድሞቼ፣ እኔ ኔፊ፣ ለእናንተ ትንቢት መናገሬን እጨርሳለሁ። እናም በእርግጥ መምጣት አለበት ብዬ ከማውቀው ጥቂት ነገሮችን በስተቀር መፃፍ አልችልም፤ የወንድሜ ያዕቆብንም ጥቂት ቃላት ብቻ ነው መፃፍ የምችለው።\n\n2 ፪ ስለሆነም፣ እኔ የፃፍኳቸው ነገሮች ስለክርስቶስ ትምህርት መናገር ካለብኝ በስተቀር ለእኔ በቂ ናቸው፤ ስለሆነም፣ በትንቢቴ ግልፅነት መሰረት በግልፅ እናገራችኋለሁ።\n\n3 ፫ ነፍሴ በግልፅነት ትደሰታለችና፤ ጌታ እግዚአብሔርም በሰዎች ልጆች መካከል የሚሰራው በእንዲህ ያለ ሁኔታ ነውና። ጌታ እግዚአብሔር ለመረዳት ብርሃንን ይሰጣልና፤ ለሰዎችም በሚረዱት፣ እንደ ቋንቋቸው ይናገራቸዋልና።\n\n4 ፬ ስለሆነም፣ እናንተ የተናገርኳችሁ የዓለምን ኃጢያት የሚያስወግደውን የእግዚአብሔርን በግ የሚያጠምቀውን ነቢይ በተመለከተ ጌታ ያሳየኝን በተመለከተ ያሳየኝን እንድታስታውሱ እፈልጋለሁ።\n\n5 ፭ እናም አሁን የእግዚአብሔር በግ፣ ቅዱስ ሆኖ፣ ፅድቅን ሁሉ ለመፈፀም በውሃ መጠመቅ ካስፈለገው፣ አቤቱ ቅዱስ ያልሆንነው፣ አዎን፣ እኛ በውሃ እንኳን መጠመቅ ምን ያህል ያስፈልገናል!\n\n6 ፮ እናም አሁን፣ የተወደዳችሁ ወንድሞቼ፣ እጠይቃችኋለሁ—የእግዚአብሔር በግ በውሃ በመጠመቅ ፅድቅን ሁሉ የፈፀመው እንዴት ነበር?\n\n7 ፯ ቅዱስ እንደነበር አታውቁምን? ነገር ግን ቅዱስም እንኳን ቢሆን፣ በስጋ መሰረት ለሰው ልጆች በአብ ፊት እራሱን እንዳዋረደ አሳይቷል፣ እናም ትዕዛዛቱን በመጠበቅ ለእርሱ ታዛዥ መሆኑን ለአባቱ መስክሯል።\n\n8 ፰ ስለሆነም፣ እርሱ በውሃ ከተጠመቀ በኋላ መንፈስ ቅዱስ በእርግብ አምሳል በላዩ ላይ አረፈ።\n\n9 ፱ እናም እንደገና፣ እርሱ በፊታቸው ምሳሌ በመሆን፣ ለሰዎች ልጆች የጎዳናውን ቀጥተኝነትና፣ እነርሱ በዚያ መግባት ያለባቸው በሩን ጥበት አሳይቷቸዋል።\n\n10 ፲ እናም ለሰዎች ልጆች፣ እኔን ተከተሉኝ አለ። ስለዚህ፣ የተወደዳችሁ ወንድሞቼ የአብን ትዕዛዛት ለመጠበቅ ፈቃደኞች ከመሆን በስተቀር ኢየሱስን ልንከተለው እንችላለን?\n\n11 ፲፩ እናም አብ እንዲህ ይላል፥ ንስሀ ግቡ፣ ንስሀ ግቡ፣ እናም በተወደደው ልጄ ስም ተጠመቁ።\n\n12 ፲፪ እናም ደግሞ፣ የወልድ ድምፅ ወደ እኔ መጥቶ እንዲህ አለኝ፥ በስሜ የተጠመቀ፣ አብ እንደ እኔ መንፈስ ቅዱስን ይሰጠዋል፤ ስለሆነም፣ ተከተሉኝ፣ እናም እኔ ስሰራ ያያችሁትን ስሩ።\n\n13 ፲፫ ስለዚህ፣ የተወደዳችሁ ወንድሞቼ፣ በሙሉ ልባችሁ አላማ፣ በእግዚአብሔር ፊት ባለማስመሰልና ያለግብዝነት፣ ነገር ግን በእውነት ፍላጎት፣ ለኃጢአታችሁ ንስሀ በመግባት፣ በጥምቀት የክርስቶስን ስም ለእራሳችሁ መውሰዳችሁን ለአብ በመመስከር ወልድን ብትከተሉ—አዎን፣ እንደቃሉ ጌታችሁንና አዳኛችሁን ወደ ውኃው ብትከተሉ፣ እነሆ፣ ከዚያም መንፈስ ቅዱስን ትቀበላላችሁ፤ አዎን፣ የእሳትና የመንፈስ ቅዱስ ጥምቀት ይመጣል፤ እናም ከዚያ በኋላ በመላዕክት ልሳን መናገርና ለእስራኤል ቅዱስም በምስጋና መጮህ ትችላላችሁ።\n\n14 ፲፬ ነገር ግን እነሆ፣ የተወደዳችሁ ወንድሞቼ፣ የወልድ ድምፅ እንዲህ ሲል ወደ እኔ መጣ፥ ለኃጢአታችሁ ንስሀ ከገባችሁና፣ በውኃ በመጠመቅ ትዕዛዛቴን ለመጠበቅ ፈቃደኛ እንደሆናችሁ ለአብ ከመሰከራችሁ፣ እና የእሳትንና የመንፈስ ቅዱስን ጥምቀት በመቀበላችሁ፣ እናም በአዲስ ልሳን፣ አዎን፣ እንዲያውም በመላዕክት ልሳንም ለመናገር ከቻላችሁ በኋላ፣ ከዚህም በኋላ የምትክዱኝ ከሆነ፣ ፈፅሞ ባታውቁኝ ምንኛ ይሻላችሁ ነበር።\n\n15 ፲፭ እናም ከአብ እንዲህ የሚል ድምፅ ሰማሁ፥ አዎን፣ የተወደደው ልጄ ቃላት እውነትና የታመኑ ናቸው። እስከመጨረሻው የሚፀና እርሱ ይድናል።\n\n16 ፲፮ እናም አሁን፣ የተወደዳችሁ ወንድሞቼ፣ የህያው እግዚአብሔርን ልጅ ምሳሌን በመከተል ሰው እስከመጨረሻው የማይፀና ከሆነ፣ መዳን እንደማይችል በዚህ አውቃለሁ።\n\n17 ፲፯ ስለዚህ፣ ጌታችሁና አዳኛችሁ ሲያደርግ እንዳየሁ የነገርኳችሁን ነገሮች አድርጉ፤ መግቢያችሁን ታውቁት ዘንድ፣ ለዚህም ነው እነዚህን ነገሮች የታዩኝ። የምትገቡበትም በር ንስሀና የውኃ ጥምቀት ነው፤ እና ከእዚያም የኃጢአታችሁ ስርየት በእሳትና በመንፈስ ቅዱስ ይመጣሉ።\n\n18 ፲፰ እና ከእዚያም እናንተ ወደ ዘለዓለማዊው ህይወት በሚመራው በዚህ በቀጭኑና ጠባቡ ጎዳና ላይ ናችሁ፤ አዎን፣ በበሩ ገብታችኋል፤ በአብና በወልድ ትዕዛዛት መሰረትም አድርጋችኋል፤ እናም በትክክለኛው መንገድ ከገባችሁ ትቀበላላችሁ ያለውን የተስፋውንም ቃል በመፈፀም፣ ስለአብና ስለወልድ የሚመሰክረውን መንፈስ ቅዱስ ተቀብላችኋል።\n\n19 ፲፱ እናም አሁን፣ የተወደዳችሁ ወንድሞቼ፣ በጠባቡና በቀጭኑ ጎዳና ከገባችሁ በኋላ፣ ሁሉ ተደርጓልን? ብዬ እጠይቃችኋለሁ። እነሆ፣ አይደለም፣ እላችኋለሁ፤ በክርስቶስ ቃል በማይናወጥ እምነት ለማዳን ኃያል በሆነው መልካም ስራ ሙሉ በሙሉ በመተማመን ባይሆን ኖሮ እስከዚህ አትመጡም ነበር።\n\n20 ፳ ስለሆነም ፍጹም የሆነ የተስፋ ብርሃን፣ እናም የእግዚአብሔርና የሰዎች ሁሉ ፍቅር እየኖራችሁ በክርስቶስ ባላችሁ ፅኑነት መቀጠል አለባችሁ። ስለሆነም አብም፣ የክርስቶስን ቃል በመመገብ፣ እናም እስከመጨረሻው በመፅናት የምትቀጥሉ ከሆነ፣ እነሆ አብ እንዲህ ይላል፥ የዘለዓለም ህይወት ይኖራችኋል።\n\n21 ፳፩ እናም አሁን፣ እነሆ የተወደዳችሁ ወንድሞቼ፣ መንገዱ ይህ ነው፤ ሰው በእግዚአብሔር መንግስት መዳን የሚችልበት ከሰማይ በታች የተሰጠ ሌላ ምንም መንገድም ሆነ ስም የለምና። እናም አሁን፣ እነሆ፣ ይህ የክርስቶስ ትምህርትና፣ መጨረሻ የሌለው አንድ አምላክ፣ የአብ፣ የወልድና፣ የመንፈስ ቅዱስ ብቸኛውና እውነተኛው ትምህርት ነው። አሜን።\n\n", "2-ne 32": "[center][font_size=26]ምዕራፍ ፴፪[/font_size][/center]\n\n[i]መላዕክት በመንፈስ ቅዱስ ኃይል ይናገራሉ—ሰዎች መፀለይ እናም እውቀትን ከመንፈስ ቅዱስ ማግኘት አለባቸው። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን፣ እነሆ፣ የተወደዳችሁ ወንድሞቼ፣ እናንተ በጎዳናው ከገባችሁ በኋላ ምን ማድረግ እንደሚገባችሁ በመጠኑ በልባችሁ እንደምታሰላስሉ እገምታለሁ። ነገር ግን፣ እነሆ፣ ስለምን እነዚህን ነገሮች በልባችሁ ታሰላስላላችሁ?\n\n2 ፪ መንፈስ ቅዱስን ከተቀበላችሁ በኋላ በመላዕክት ልሳን መናገር እንደምትችሉ የተናገርኳችሁን አታስታውሱም? እናም አሁን፣ በመንፈስ ቅዱስ ካልሆነ በመላዕክት ልሳን መናገር እንዴት ትችላላችሁ?\n\n3 ፫ መላዕክት በመንፈስ ቅዱስ ኃይል ይናገራሉ፤ ስለዚህ፣ የክርስቶስን ቃል ይናገራሉ። ስለሆነም፣ የክርስቶስን ቃል ተመገቡ እላችኋለሁ፤ እነሆ የክርስቶስ ቃል ማድረግ ያለባችሁን ነገሮች በሙሉ ይነግራችኋልና።\n\n4 ፬ ስለሆነም፣ አሁን እነዚህን ቃላት ከተናገርኩ በኋላ፣ መረዳት ካልቻላችሁ፣ ይህም ስላልጠየቃችሁ፣ ወይም ስላላንኳኳችሁ ነው፤ ስለሆነም፣ ወደ ብርሃኑ አልመጣችሁም፣ ነገር ግን በጨለማው ትጠፋላችሁ።\n\n5 ፭ እነሆም፣ በድጋሚ እላችኋለሁ በመንገዱ የምትገቡ፣ እናም መንፈስ ቅዱስን የምትቀበሉ ከሆነ፣ ማድረግ ያለባችሁን ነገሮች ሁሉ ያሳያችኋል።\n\n6 ፮ እነሆ፣ ይህ የክርስቶስ ትምህርት ነው፣ እናም ለእናንተ በስጋ እራሱን እስከሚገልፅ ድረስ ሌላ ትምህርት አይሰጥም። እናም እርሱ ራሱን በስጋ ለእናንተ በሚገልፅበት ጊዜ፣ የተናገራችሁን ነገሮች በትጋት ታደርጋላችሁ።\n\n7 ፯ እናም አሁን እኔ ኔፊ፣ ብዙ ማለት አልችልም፤ መንፈስ እንዳልናገር አደረገኝ፣ እናም በሰዎች ባለማመን፣ ክፋትና፣ ባለማወቅ፣ እንዲሁም አንገተ ደንዳናነት የተነሳ አዝናለሁ፤ ምክንያቱም እውቀትን አልፈለጉም፣ ወይም ታላቁን እውቀት በግልፅ፣ እንዲሁም ቃል መግለጽ እስከሚቻልበት ያህል፣ በተሰጣቸውም ጊዜ አልተረዱምና።\n\n8 ፰ እናም አሁን፣ የተወደዳችሁ ወንድሞቼ፣ አሁንም በልባችሁ እንደምታሰላስሉ አስተውላለሁ፤ እናም ይህን ነገር በሚመለከት መናገር ስላለብኝ ያሳዝነኛል። ሰዎችን እንዲፀልዩ የሚያስተምረውን መንፈስ ካዳመጣችሁት መፀለይ እንዳለባችሁ ታውቃላችሁ፤ እርኩስ መንፈስ ሰዎችን ፀሎት አያስተምርምና፣ ነገር ግን መፀለይ እንደሌለባቸው ያስተምራቸዋል።\n\n9 ፱ ነገር ግን እነሆ፣ ሳትታክቱ ዘወትር መጸለይ እንዳለባችሁ፤ በመጀመሪያ ወደ አብ በክርስቶስ ስም ካልፀለያችሁ ምንም ነገር ለጌታ ማከናወን እንደማይገባችሁ፣ እርሱም ስራችሁን ቅዱስ እንደሚያደርግላችሁ፣ ስራችሁም ለነፍሳችሁ ደህንነት እንደሚሆን እነግራችኋለሁ።\n\n", "2-ne 33": "[center][font_size=26]ምዕራፍ ፴፫[/font_size][/center]\n\n[i]የኔፊ ቃላት እውነት ናቸው—ስለክርስቶስ ይመሰክራሉ—በክርስቶስ የሚያምኑ በፍርድ ወንበር ፊት ምስክር ሆኖ በሚቆመው በኔፊ ቃላት ያምናሉ። ከ፭፻፶፱–፭፻፵፭ ም.ዓ. ገደማ።[/i]\n\n1 ፩ እናም አሁን እኔ ኔፊ፣ በህዝቤ መካከል የተነገሩትን ትምህርቶች በሙሉ መፃፍ አልችልም፤ እንደመናገሬ አይነት በፅህፈት ጎበዝ አይደለሁም፤ ምክንያቱም ሰው በመንፈስ ቅዱስ ኃይል ሲናገር የመንፈስ ቅዱስ ኃይል ነው ወደ ሰዎች ልጆች ልብ የሚያደርሰው።\n\n2 ፪ ነገር ግን እነሆ፣ በቅዱስ መንፈስ ላይ ልባቸውን አጠጥረው በእነርሱ ውስጥ ቦታ የሌላቸው ብዙዎች አሉ፣ ስለዚህ እነርሱ የፃፉትንና ጠቃሚ አይደለም ብለው የገመቱአቸውን ብዙ ነገሮች ይጥላሉ።\n\n3 ፫ ነገር ግን እኔ ኔፊ፣ መፃፍ ያለብኝን ፅፌአለሁ፣ እና ይህም በልዩ ለህዝቤ ታላቅ ዋጋ አለው ብዬ የምገምተው ነው። በእነርሱ የተነሳ ያለማቋረጥም በቀን እፀልያለሁ፣ እናም በሌሊት እምባዬ ትራሴን ያረጥባል፤ ወደ ጌታም በእምነት እጮሀለሁ፣ ጩኸቴንም እንደሚሰማ አውቃለሁ።\n\n4 ፬ እናም ጌታ እግዚአብሔር ፀሎቴን ለህዝቤ ጥቅም እንደሚቀድሰው አውቃለሁ። እናም በድካም የፃፍኳቸው ቃላትም በእነርሱ ዘንድ ብርቱ ይሆናሉ፤ መልካምም ያደርጉ ዘንድ ያሳምናቸዋልና፤ ስለአባቶቻቸውም ያሳውቃቸዋል፤ ስለክርስቶስም ይናገራል፤ እናም ዘለዓለማዊ ህይወት በሆነው በእርሱ እንዲያምኑና፣ እስከመጨረሻውም እንዲፀኑ ያሳምናቸዋል።\n\n5 ፭ እናም በእውነት በግልፅነት መሰረት፣ ስለኃጢያት በፅኑ በመቃወም ይናገራል፤ ስለዚህ፣ ከዲያብሎስ መንፈስ ካልሆነ በቀር እኔ በፃፍኩት ቃላት የሚናደድ ማንም ሰው አይኖርም።\n\n6 ፮ በግልፅነት እደሰታለሁ፤ በእውነት እደሰታለሁ፣ በእኔ ኢየሱስ እደሰታለሁ፣ ነፍሴን ከሲኦል አድኗታልና።\n\n7 ፯ ለህዝቤ ልግስና፣ እናም በፍርድ ወንበር ብዙ እንከን የለሽ ነፍሳት እንደማገኝ በክርስቶስ ታላቅ እምነት አለኝ።\n\n8 ፰ ለአይሁድ ልግስና አለኝ—አይሁድ እላለሁ፣ ምክንያቱም እኔ የመጣሁበትን ዘር ማለቴ ነው።\n\n9 ፱ ለአህዛብም ደግሞ ልግስና አለኝ። ነገር ግን እነሆ፣ በክርስቶስ ካልታረቁ፣ እናም በጠባቡ በር ካልገቡ፣ እናም ወደ ህይወት በሚያመራው በቀጭኑ ጎዳና ካልተራመዱ፣ እናም እስከሙከራ ቀናቸውም መጨረሻ ድረስ በጎዳናው ጉዞአቸውን ካልቀጠሉ፣ በማናቸውም ላይ ተስፋ አላደርግም።\n\n10 ፲ እናም አሁን፣ የተወደዳችሁ ወንድሞቼ፣ እናም ደግሞ አይሁድና፣ በምድር ዳርቻ ያላችሁ ሁሉ፣ እነዚህን ቃላት አድምጡም፣ በክርስቶስም እመኑ፤ እንዲሁም በእነዚህ ቃላት የማታምኑ ከሆነ በክርስቶስ እመኑ። እናም በክርስቶስ የምታምኑ ከሆነ በእነዚህ ቃላት ታምናላችሁ፣ እነርሱ የክርስቶስ ቃላት ናቸውና፣ እነርሱንም ለእኔ ሰጠኝ፤ እናም ሰዎች ሁሉ መልካም እንዲሰሩ ያስተምራሉ።\n\n11 ፲፩ እናም የክርስቶስ ቃላት ካልሆኑም ፍረዱ—በመጨረሻው ቀን የእርሱ ቃል መሆናቸውን ክርስቶስ በኃይልና በታላቅ ክብር ያሳያችኋል፤ እናም እኔና እናንተ በፍርድ ወንበር ፊት ለፊት እንቆማለን፤ እናም ምንም እንኳን ደካማ ብሆንም እነዚህን ነገሮች እንድፅፍ በእርሱ እንደታዘዝኩ ታውቃላችሁ።\n\n12 ፲፪ እናም ሁላችንም እንኳን ባንሆን ብዙዎቻችን በታላቁና በመጨረሻው ቀን በመንግስቱ እንድን ዘንድ በክርስቶስ ስም ለአብ እፀልያለሁ።\n\n13 ፲፫ እናም አሁን፣ የእስራኤል ቤት ሁሉ የሆናችሁ የተወደዳችሁ ወንድሞቼ፣ እናም በምድር ዳርቻ ያላችሁ ሁሉ፣ ከመሬት እንደሚጮህ ድምፅ እናገራችኋለሁ፥ ያ ታላቁ ቀን እስኪመጣ መልካም ይሁንላችሁ።\n\n14 ፲፬ እናም ከእግዚአብሔር ቸርነት የማትካፈሉ፣ እናም የአይሁዶችንም ቃላት፣ ደግሞም የእኔን ቃላት፣ እንዲሁም ከእግዚአብሔር በግ አፍ የሚወጣውን ቃል የማታከብሩ፣ እነሆ፣ ዘለዓለማዊ ስንብት እላችኋለሁ፣ እነዚህ ቃላት በመጨረሻው ቀን ይኮንኗችኋልና።\n\n15 ፲፭ በምድር ያተምሁት፣ በፍርድ ወንበር በእናንተ ላይ ይቀርባል፤ ጌታ እንዲህ አዞኛልና፣ መታዘዝ አለብኝ። አሜን።\n\n", "jacob 1": "[center][font_size=26]መፅሐፈ ያዕቆብ የኔፊ ወንድም[/font_size][/center]\n\nለወንድሞቹ የሰበካቸው ቃላት። እርሱ የክርስቶስን ትምህርት ለማጥፋት የተመኘውን ሰው አሳፈረው። የኔፊን ህዝብ ታሪክ በተመለከተ ጥቂት ቃላት።\n\n[center][font_size=26]ምዕራፍ ፩[/font_size][/center]\n\n[i]ያዕቆብና ዮሴፍ ሰዎች በክርስቶስ እንዲያምኑና ትዕዛዛቱን እንዲጠብቁ ለማሳመን ሞከሩ—ኔፊ ሞተ—ክፋት በኔፋውያን መካከል ተስፋፋ። ፭፻፵፬–፬፻፳፩ ም.ዓ. ገደማ።[/i]\n\n1 ፩ እነሆም እንዲህ ሆነ፣ ሌሂ ኢየሩሳሌምን ለቆ ከወጣ ሃምሳ አምስት ዓመታት አለፉ፤ ስለዚህ፣ ኔፊ፤ ለእኔ ለያዕቆብ እነዚህ ነገሮች የተፃፉበትን ትንሹን ሰሌዳ በተመለከተ ትዕዛዝን ሰጠኝ።\n\n2 ፪ እናም እኔ ያዕቆብ፣ በጣም የከበሩ ናቸው ብዬ የማስባቸውን ጥቂት ነገሮች በእነዚህ ሰሌዳዎች ላይ እንድፅፍ፤ የኔፊ ህዝብ ተብለው ስለሚጠሩት ታሪክም ባጭሩ ካልሆነ በስተቀር መፃፍ እንደሌለብኝም ትዕዛዝን ሰጠኝ።\n\n3 ፫ እርሱም የህዝቡን ታሪክ በሌላኛው የእርሱ ሰሌዳ ላይ መፃፍ እንዳለበት፣ እና እኔ እነዚህን ሰሌዳዎች ማቆየትና ለዘሮቼም፣ ከትውልድ ወደ ትውልድ ማስተላለፍ እንዳለብኝ ተናግሯል።\n\n4 ፬ እናም ቅዱስ የሆነ ሰበካ፣ ወይም ታላቅ የሆነ ራዕይ፣ ወይም ትንቢት፣ ካለ በእነዚህ ሰሌዳዎች ላይ ዋና ዋናዎቹን መቅረፅ፣ እስከተቻለም ድረስ ለክርስቶስ እና ለህዝባችን ስል መጻፍ አለብኝ።\n\n5 ፭ በእምነትና በታላቅ ጭንቀት የተነሳ ህዝባችንን በተመለከተ፣ ምን ነገሮች በእነርሱ ላይ መሆን እንዳለባቸው በእውነት ለእኛ ተገልፆልናል።\n\n6 ፮ እናም ደግሞ እኛ ብዙ ራዕይና ብዙ የትንቢት መንፈስ ነበረን፣ ስለዚህ ስለክርስቶስ እና ስለሚመጣው መንግስቱም እናውቅ ነበር።\n\n7 ፯ ስለሆነም የእስራኤል ልጆች በምድረበዳው በነበሩበት ወቅት በፈተናው ጊዜ በአመጽ እንደነበሩ ወደ እረፍቱ እንዳይገቡ በማንኛውም መንገድ ቢሆን በቁጣው እንዳይምል፣ ህዝቦቻችን ወደ እረፍቱም ይገቡ ዘንድ ወደ ክርስቶስ እንዲመጡ እናም የእግዚአብሔርን በጎነት እንዲካፈሉ እናሳምናቸው ዘንድ በትጋት ሠራን።\n\n8 ፰ ስለዚህ፣ ሰዎች ሁሉ በእግዚአብሔር ላይ ለቁጣ የሚቀሰቅሰውን አመፅ እንዳያምፁ፣ ነገር ግን ሰዎች ሁሉ በክርስቶስ እንዲያምኑና፣ ሞቱን ይገነዘቡ ዘንድ፣ እናም የመስቀሉን ስቃይና የዓለምን መሳለቅ ይቀበሉ ዘንድ ለማሳመን እንድንችል የእግዚአብሔርን እርዳታ እንፈልጋለን፤ ስለሆነም፣ እኔ ያዕቆብ፣ የወንድሜ ኔፊን ትዕዛዛት ለመፈፀም ኃላፊነቱን ወሰድኩ።\n\n9 ፱ እንግዲህ ኔፊ መሸምገል ጀመረ፣ እናም በቅርቡ እንደሚሞት ተገነዘበ፤ ስለዚህ፣ አንድ ሰው አሁን በህዝቡ ላይ ንጉሥና መሪ እንዲሆን፣ በመሣፍንቱ አገዛዝ መሰረት ቀባው።\n\n10 ፲ ህዝቡ ኔፊን እጅግ በመውደዱ፣ እርሱም ለእነርሱ ታላቅ ጠባቂ በመሆኑ፣ የላባንንም ጎራዴ ለእነርሱ ለመከላከያ በመጠቀሙ፣ እናም ለደህንነታቸው በጊዜው ሁሉ በመስራቱ—\n\n11 ፲፩ ስለሆነም፣ ህዝቡ ስሙን በማስታወስ ለመቆየት ፈለጉ። እናም በነገስታት አገዛዝ መሠረት በእርሱ ምትክ የሚነግሱት ሁሉ ሁለተኛው ኔፊ፣ ሶስተኛው ኔፊና፣ ወዘተ ተብለው በህዝቡ ተሰየሙ፤ እናም ስማቸው ምንም ቢሆን፣ በህዝቡ እንዲህም ተሰየሙ።\n\n12 ፲፪ እናም እንዲህ ሆነ፣ ኔፊ ሞተ።\n\n13 ፲፫ አሁን ላማናውያን ያልነበሩት ህዝቦች ኔፋውያን ነበሩ፤ ይሁን እንጂ፣ ኔፋውያን፣ ያዕቆባውያን፣ ዮሴፋውያን፣ ዞራማውያን፣ ላማናውያን፣ ልሙኤላውያን እና እስማኤላውያን ተብለው ይጠሩ ነበር።\n\n14 ፲፬ ነገር ግን፣ እኔ ያዕቆብ፣ ከእንግዲህ በኋላ እነርሱን በዚህ ስም አልለያቸውም፣ ነገር ግን የኔፊን ህዝቦች ለማጥፋት የሞከሩትን፣ ላማናውያን፣ ብዬ እጠራቸዋለሁ፣ እናም በነገስት አገዛዝ መሰረት፣ ለኔፊ ወዳጅ የሆኑትን፣ ኔፋውያን፣ ወይም የኔፊ ህዝብ፣ ብዬ እጠራቸዋለሁ።\n\n15 ፲፭ እናም አሁን እንዲህ ሆነ የኔፊ ህዝብ፣ በሁለተኛው ንጉስ የንግሥ ዘመን ልባቸውን ማደንደን ጀመሩ፣ እናም በጥቂቱ እራሳቸውን እንደ ጥንቱ ዳዊት እንዲሁም እንደ ልጁ ሰለሞን ብዙ ሚስቶችና ዕቁባቶችን በማድረግ በክፉ ልማድ የእራሳቸውን ፍላጎት ማሟላት ጀመሩ።\n\n16 ፲፮ አዎን፣ እናም ደግሞ እነርሱ ብዙ ወርቅና ብር መፈለግ ጀመሩ፣ እናም በኩራት እራሳቸውን ከፍ ማድረግ ጀመሩ።\n\n17 ፲፯ ስለዚህ፣ እኔ ያዕቆብ፣ መጀመሪያ መልእክቴን ከጌታ ካገኘሁ በኋላ በቤተመቅደስ ውስጥ ሳስተምራቸው እነዚህን ቃላት ሰጠኋቸው።\n\n18 ፲፰ እኔ ያዕቆብ፣ እናም ወንድሜ ዮሴፍ፣ ለዚህ ህዝብ ካህናትና መምህራን እንድንሆን በኔፊ እጅ ተቀብተን ነበር።\n\n19 ፲፱ እናም ኃላፊነቱንም በመውሰድ፣ የእግዚአብሔርን ቃል በሙሉ ትጋት ካላስተማርናቸው የህዝቡን ኃጢኣት በራሳችን ላይ በመቀበል ኃላፊነታችንን ለጌታ አጎላን፤ ስለሆነም፣ ደማቸው ልብሳችንን እንዳይበክል ባለን ኃይል ሰራን፤ አለበለዚያ ደማቸው ልብሳችንን ይበክላልና፣ እናም በመጨረሻው ቀን እንከን የለሽ ሆነን አንገኝም።\n\n", "jacob 2": "[center][font_size=26]ምዕራፍ ፪[/font_size][/center]\n\n[i]ያዕቆብ የሀብትን ፍቅር፣ ኩራትና፣ ምንዝርናን አወገዘ—ሰዎች ወገናቸውን ለመርዳት ሀብትን ሊሹ ይችላሉ—ጌታ ከኔፋውያን መካከል ማንኛውም ሰው ከአንድ በላይ ሚስት እንዳይኖረው አዘዘ—ጌታ በሴቶች ንፁህነት ይደሰታል። ከ፭፻፵፬–፬፻፳፩ ም.ዓ. ገደማ።[/i]\n\n1 ፩ የኔፊ ወንድም ያዕቆብ፣ ኔፊ ከሞተ በኋላ ለኔፊ ህዝብ የተናገራቸው ቃላት—\n\n2 ፪ አሁን፣ የተወደዳችሁ ወንድሞቼ፣ እኔ ያዕቆብ እግዚአብሔር በሰጠኝ ሀላፊነት መሰረት፣ ሀላፊነቴን በጥሞና ለመወጣት፣ እናም ኃጢአታችሁንም ከመጎናፀፊያዬ አራግፍ ዘንድ፣ የእግዚአብሔርንም ቃል ለእናንተ አውጅ ዘንድ በዚህ ቀን ወደ ቤተ መቅደስ መጣሁ።\n\n3 ፫ እናም እስከዚህ ጊዜ ድረስ በተጠራሁበት ኃላፊነት ትጉህ እንደነበርኩ እናንተም ታውቃላችሁ፤ ነገር ግን ባሁኑ ጊዜ ከዚህ ቀደም ከነበረኝ ይልቅ ለነፍሳችሁ ደህንነት ከፍተኛ ስሜትና ስጋት ተከፍቼአለሁ።\n\n4 ፬ እነሆም፣ እስከዚህ ጊዜ ድረስ እኔ በሰጠኋችሁ፣ በጌታ ቃል ታዛዦች ነበራችሁ።\n\n5 ፭ ነገር ግን እነሆ፣ እኔን አድምጡኝ፣ እናም ከሁሉም በላይ ሀይለኛ በሆነው የሰማይና የምድር ፈጣሪ ድጋፍ ሀሳባችንን በተመለከተ ልናገራችሁ እንደምችል፣ እንዴትስ ኃጢያትን መስራት እንደጀመራችሁ፣ ለእኔም በጣም የረከሰ እንደሆነ፣ አዎን፣ ለእግዚአብሔርም የረከሰ እንደሆነ እወቁ።\n\n6 ፮ አዎን፣ ነፍሴን ያሳዝናል እናም የልባችሁን ክፋት በተመለከተ መመስከር ስላለብኝ፣ በፈጣሪዬ ፊት በእፍረት እንድሸማቀቅ ያደርገኛል።\n\n7 ፯ እናም ደግሞ እናንተን በተመለከተ፣ የብዙዎቹም ስሜት በእግዚአብሔር ፊት፣ ለእግዚአብሔርም አስደሳች በሆኑት፣ እጅግ ለስላሳና ንፁህ፣ በቀላሉ ሊጎዱ በሚችል፣ በሚስቶቻችሁ እናም በልጆቻችሁ ፊት በኃይል መናገር ስላለብኝ አዝናለሁ፤\n\n8 ፰ እናም እነርሱ አስደሳቹን የእግዚአብሔርን ቃል፣ አዎን፣ የቆሰለውን ነፍስ የሚፈውሰው ቃል ለመስማት ወደዚህ እንዲመጡ እገምታለሁ።\n\n9 ፱ ስለሆነም፣ እንደወንጀላችሁ እናንተን ለመገሰፅ፣ የቆሰሉትን ቁስላቸው ለመዳንና ለመፈወስ ሳይሆን እንዲሰፋ ለማድረግ፤ እናም ያልቆሰሉት ደግሞ አስደሳቹን የእግዚአብሔር ቃል ከመጋበዝ ይልቅ ነፍሳቸውን ለመውጋት እናም በቀላሉ ሊጎዳ የሚችል አዕምሮአቸውን ለማቁሰል ከእግዚአብሔር በተቀበልሁት ጥብቅ ትዕዛዝ ምክንያትም በመገደዴ ነፍሴን ተጨቁኗል።\n\n10 ፲ ነገር ግን ስራው ታላቅ ቢሆንም፣ በእግዚአብሔር ጥብቅ ትዕዛዝ መሰረት ማድረግ፣ እናም በልበ ንፁህና፣ በተሰበረ ልብ ፊት፣ እናም ሁሉን በሚገዛ አምላክ በሚቃኘው ዐይን ፊት ስለበደላችሁና ስለእርኩሰታችሁ መናገር አለብኝ።\n\n11 ፲፩ ስለሆነም፣ እንደእግዚአብሔር ቃል ግልፅነት እውነቱን ልነግራችሁ ይገባል። እነሆም ጌታን ስጠይቅ፣ ቃሉ እንዲህ ሲል ወደ እኔ መጣ፥ ያዕቆብ ነገ ወደ ቤተ መቅደሱ ሂድ፣ እናም ለዚህ ህዝብ የምሰጥህን ቃል አውጅ።\n\n12 ፲፪ እናም አሁን እነሆ፣ ወንድሞቼ፣ ለእናንተ የማውጀው ቃል ይህ ነው፣ ብዙዎቻችሁ ወርቅና፣ ብር፣ እንዲሁም ለእናንተና ለዘሮቻችሁ የቃል ኪዳን ምድር በሆነችው በዚህች ምድር ውስጥ በይበልጥ የያዘችውን ሁሉንም ዓይነት የከበረ ብረት መፈለግ ጀምራችኋል።\n\n13 ፲፫ እናም የአምላክ እጅ በሰፊው ባርኳችኋል፣ ብዙ ሀብትንም አግኝታችኋል፤ አንዳንዶቻችሁም ከወንድሞቻችሁ በበለጠ ስለተቀበላችሁ በልባችሁ ኩራት ከፍ ብላችኋል፣ እናም በለበሳችሁትም ልብስ ውድነት አንገታችሁን አደንድናችኋል፣ ራሳችሁንም ከፍ አድርጋችኋል፣ እናም ራሳችሁን ከወንድሞቻችሁ የተሻላችሁ ስለሚመስላችሁ እነርሱን አሳዳችኋቸዋል።\n\n14 ፲፬ እናም አሁን፣ ወንድሞቼ፣ እግዚአብሔር በዚህ ነገር ከበደል ነጻ ያደርገናል ብላችሁ ትገምታላችሁን? እነሆ፣ አይሆንም እላችኋለሁ። ነገር ግን እርሱ ይፈርድባችኋል፣ እናም እናንተ በእነዚህ ነገሮች የምትቀጥሉ ከሆነ ፍርዱ በፍጥነት ይመጣባችኋል።\n\n15 ፲፭ አቤቱ መውጋት እንደሚችል፣ እናም በቅፅበት ዐይኑ ቅኝት ወደ አፈር ሊመታችሁ እንደሚችል ቢያሳያችሁ!\n\n16 ፲፮ አቤቱ ከክፋትና ከእርኩሰት ነፃ ቢያደርጋችሁ። እናም፣ አቤቱ የትዕዛዙን ቃል ብትሰሙና፣ ይህ የልባችሁ ክፋት ነፍሳችሁን እንዲያጠፋ ባትፈቅዱ!\n\n17 ፲፯ ወንድሞቻችሁ እንደ እራሳችሁ አስቡአቸው፣ እናም እነርሱም ልክ እንደ እናንተ ሀብታም ይሆኑ ዘንድ፣ ከሁሉም ጋር ተገናኚ እናም በንብረታችሁ ነፃ ሁኑ።\n\n18 ፲፰ ነገር ግን ሀብትን ከመፈለጋችሁ በፊት፣ የእግዚአብሔርን መንግስት ፈልጉ።\n\n19 ፲፱ እናም በክርስቶስ ተስፋን ካገኛችሁ በኋላ፣ የምትፈልጉአቸው ከሆነ ሀብትን ታገኛላችሁ፤ እነዚህንም መልካም ለማድረግ ዓላማ—የተራቆቱትን ለማልበስ፣ የተራቡትንም ለመመገብ፣ ምርኮኞችንም ነፃ ለማውጣት፣ እናም ለታመሙና ለተሰቃዩ ፋታን ለመስጠት ትፈልጓቸዋላችሁ።\n\n20 ፳ እናም አሁን፣ ወንድሞቼ፣ ኩራትን በሚመለከት ተናግሬአችኋለሁ፤ እናም እግዚአብሔር በሰጣችሁ ነገሮች የተነሳ በልባችሁ ኩራት ጎረቤቶቻችሁን ያሰቃያችሁ፣ እንዲሁም ያሳደዳችሁ ስለዚህ ምን ትላላችሁ?\n\n21 ፳፩ እንዲህ አይነት ነገሮች ስጋን ሁሉ ለፈጠረው የረከሱ ናቸው ብላችሁ አታስቡምን? እናም አንዱ ፍጡር እንደሌላው በፊቱ የከበረ ነው። ሁሉም ስጋም ከአፈር ነው፤ እናም ትዕዛዛቱን ይጠብቁና እርሱን ለዘለዓለም ያከብሩት ዘንድ ለተመሳሳይ ዓላማ ፈጥሯቸዋል።\n\n22 ፳፪ እናም አሁን ይህን ኩራት በተመለከተ ለእናንተ ንግግሬን አቆማለሁ። እናም የከፋ ወንጀልን በተመለከተ ለእናንተ መናገር ባይኖርብኝ፣ ልቤ በእናንተ እጅግ ትደሰት ነበር።\n\n23 ፳፫ ነገር ግን በከፋው ወንጀላችሁ የተነሳ የእግዚአብሔር ቃል ከብዶኛል። እነሆም ጌታ እንዲህ ይላል—ይህ ህዝብ በክፋት ቀስ በቀስ ማደግ ይጀምራል፤ ቅዱሳት መጻሕፍትንም አይረዱም፣ ምክንያቱም የዳዊትንና ልጁ ሰለሞንን በተመለከተ በተፃፉት ነገሮች የተነሳ ዝሙትን በመፈፀማቸው ለእራሳቸው ምክንያትን ይፈልጋሉ።\n\n24 ፳፬ እነሆ፣ ዳዊትና ሰለሞን በእውነት ብዙ ሚስቶችና ዕቁባቶች ነበሩአቸው፣ ይህም በፊቴ የረከሰ ነበር ይላል ጌታ።\n\n25 ፳፭ ስለዚህ፣ ጌታ እንዲህ ይላል፣ ይህን ህዝብ ለራሴ ፃድቅ ቅርንጫፍ ከዮሴፍ የወገብ ፍሬ አስነሳ ዘንድ በኃያል ክንዴ ከኢየሩሳሌም ምድር አውጥቼዋለሁ።\n\n26 ፳፮ ስለሆነም፣ እኔ ጌታ እግዚአብሔር ይህ ህዝብ እንደ ጥንቶቹ እንዲያደርግ አይፈቅድም።\n\n27 ፳፯ ስለሆነም፣ ወንድሞቼ እኔን ስሙኝ፣ እናም የጌታንም ቃል አድምጡ—በመካከላችሁ ከአንድ ሚስት በቀር ሌላ አይኑረው፤ እና ዕቁባቶች ምንም አይኑረው።\n\n28 ፳፰ እኔ ጌታ እግዚአብሔር በሴቶች ንፅህና እደሰታለሁና። እናም ማመንዘር በእኔ ፊት የረከሰ ነው፤ ይላል የሰራዊት ጌታ።\n\n29 ፳፱ ስለሆነም፣ ይህ ህዝብ ትዕዛዛቴን ይጠብቃል፣ ወይም ምድሪቱ በእነርሱ የተነሳ የተረገመች ትሁን ይላል የሰራዊት ጌታ።\n\n30 ፴ እኔ ለራሴ ዘርን ለማቆም ከፈለኩኝ፣ ህዝቤን አዛለሁ፤ አለበለዚያ እነርሱ እነዚህን ነገሮች ያዳምጣሉ ይላል የሰራዊት ጌታ።\n\n31 ፴፩ እነሆ እኔ ጌታ በኢየሩሳሌም ምድር ውስጥ፣ አዎን፣ እናም በህዝቤ ምድር ሁሉ፣ በባሎቻቸው ክፋትና እርኩሰት የተነሳ የህዝቤን ሴት ልጆች ሀዘንን ተመልክቻለሁ፣ እናም ልቅሶአቸውን ሰምቻለሁ።\n\n32 ፴፪ እናም የሰራዊት ጌታ፣ ከኢየሩሳሌም ምድር እንዲወጡ ያደረኩአቸው፣ የዚህ ህዝብ መልካም ሴት ልጆች ጩኸት ወደ እኔ በህዝቤ ወንዶች ላይ ይመጣ ዘንድ አልፈቅድም ይላል የሰራዊት ጌታ።\n\n33 ፴፫ በከባድ እርግማን፣ እንዲሁም ለጥፋታቸውም፣ ካልጎበኘኋቸው በቀር የህዝቤ ሴት ልጆች በሩህሩህነታቸው የተነሳ በምርኮ አይወሰዱም፤ ምክንያቱም እነርሱ ዝሙትን እንደጥንቶቹ አይፈፅሙም ይላል የሰራዊት ጌታ።\n\n34 ፴፬ እናም አሁን እነሆ፣ ወንድሞቼ፣ እነዚህ ትዕዛዛት ለአባታችን ሌሂ ተሰጥተውት እንደነበር ታውቃላችሁ፤ ስለሆነም በፊትም ታውቋቸዋላችሁ፤ እናም ማድረግ የማይገባችሁን እነዚህን ነገሮች በማድረጋችሁ ለታላቅ እርግማን መጥታችኋል።\n\n35 ፴፭ እነሆ፣ ከወንድሞቻችን ከላማናውያን የበለጠ በደል ሰርታችኋል። በእነርሱም ፊት መጥፎ ምሳሌዎች በመሆናችሁ፣ የሩህሩህ ሚስቶቻችሁን ልብም ሰብራችኋል፣ የልጆቻችሁንም መተማመን አጥታችኋል፤ እናም በልባቸው ጥልቅ ሀዘን በእናንተ ላይ ወደ እግዚአብሔር መጥተዋል። እናም በእናንተ ላይ በሚወርደው በእግዚአብሔር ቃል ጥብቅነት የተነሳ፣ ብዙ ልቦች በሀዘን ቆሰሉ በጥልቅ ቁስልም ተበሱ።\n\n", "jacob 3": "[center][font_size=26]ምዕራፍ ፫[/font_size][/center]\n\n[i]በልባቸው ንፁህ የሆኑ የሚያስደስተውን የእግዚአብሔርን ቃል ይቀበላሉ—የላማናውያን ፅድቅ ከኔፋውያን ይልቃል—ያዕቆብ ሳያገቡ ስለሚያመነዝሩ፣ ስለዝሙትና ስለማንኛውም ኃጢያት አስጠነቀቀ። ከ፭፻፵፬–፬፻፳፩ ም.ዓ. ገደማ።[/i]\n\n1 ፩ ነገር ግን እነሆ፣ እኔ ያዕቆብ፣ በልባችሁ ንፁህ ለሆናችሁ እናገራለሁ። በአዕምሮ ፅኑነት ወደ እግዚአብሔር ተመልከቱ፣ በታላቅ እምነትም ወደእርሱ ፀልዩ፣ እርሱም በመከራችሁ ያፅናናችኋል፣ እናም ምክንያታችሁን ይማፀናል፣ ጥፋታችሁንም ለሚመኙ ፍርድን ይልካል።\n\n2 ፪ አቤቱ በልባችሁ ንፁህ የሆናችሁ ሁሉ፣ ራሳችሁን አቅኑና አስደሳቹን የእግዚአብሔርን ቃል ተቀበሉ፣ እናም ፍቅሩንም ተቋደሱ፤ አዕምሮአችሁ ፅኑ ከሆነ፣ ይህን ለዘለአለም ለማድረግ ትችላላችሁና።\n\n3 ፫ ነገር ግን፣ እናንተ በልባችሁ ንፁህ ያልሆናችሁ በዚህ ቀን በእግዚአብሔር ፊት የቆሸሻችሁ ወዮ፣ ወዮላችሁ፤ ንስሀ ካልገባችሁ ምድሪቱ በእናንተ ምክንያት የተረገመች ትሆናለችና፤ እናም ላማናውያን እንደ እናንተ ባይቆሽሹም፣ ይሁን እንጂ በከባድ እርግማን ተረግመዋል፣ እስከምትጠፉም እንኳን ይጎዱአችኋል።\n\n4 ፬ እናም እናንተ ንስሀ ካልገባችሁ፣ የርስት ምድራችሁን እነርሱ የሚወርሱበት ጊዜ በፍጥነት ይመጣል፣ እናም ጌታ እግዚአብሔር ፃድቃንን ከመካከላችሁ ያወጣል።\n\n5 ፭ እነሆ፣ የእናንተ ወንድሞች፣ በቆሻሻነታቸውና በቆዳቸው ላይ በመጣው እርግማን የተነሳ የጠላችኋቸው ላማናውያን፣ ከእናንተ የበለጠ ፃድቃን ናቸው፤ ምክንያቱም እነርሱ አንድ ሚስት ብቻ እንዲኖራቸው እናም ምንም ዕቁባት እንዳይኖራቸው፣ እናም በመካከላቸውም ዝሙት እንዳይፈጸም ዘንድ ለአባታችን የተሰጠውን የጌታን ትዕዛዝ አልረሱምና።\n\n6 ፮ እናም አሁን፣ ይህንን ትዕዛዝ ለመጠበቅ ይጥራሉ፤ ስለሆነም፣ ይህንን ትዕዛዝ ለመጠበቅ ጥረት የተነሳ ጌታ እግዚአብሔር እነርሱን አያጠፋም፣ ነገር ግን ለእነርሱ መሀሪ ይሆናል፤ እናም አንድ ቀን የተባረኩ ህዝቦች ይሆናሉ።\n\n7 ፯ እነሆ፣ ባሎቻቸው ሚስቶቻቸውን ይወዳሉ፣ ሚስቶቻቸውም ባሎቻቸውን ይወዳሉ፤ እናም ባሎቻቸውና ሚስቶቻቸው ልጆቻቸውን ይወዳሉ፤ እንዲሁም የእነርሱ አለማመንና ወደ እናንተ ያላቸው ጥላቻ በአባቶቻቸው ክፋት የተነሳ ነው፤ ስለሆነም፣ በታላቁ ፈጣሪያችሁ አመለካከት እናንተ ምን ያህል ከእነርሱ የተሻላችሁ ናችሁ?\n\n8 ፰ ወንድሞቼ ሆይ፣ ከእነርሱ ጋር በእግዚአብሔር ዙፋን ፊት ስትቀርቡ እናንተ ለኃጢኣታችሁ ንስሀ ካልገባችሁ የእነርሱ ቆዳ ከእናንተ የበለጠ ይነጣል በማለት እፈራለሁ።\n\n9 ፱ ስለሆነም፣ የእግዚአብሔር ቃል የሆነ ትዕዛዝ እሰጣችኋለሁ፣ ቆዳቸው በመጥቆሩ ምክንያት ከእንግዲህ አትሰድቧቸውም፤ በመቆሸሻቸውም ምክንያት አትሰድቧቸውም፤ ነገር ግን የራሳችሁን መቆሸሽ ታስታውሳላችሁ፣ እናም የእነርሱ መቆሸሽ የመጣው በአባቶቻቸው የተነሳ መሆኑን አስታውሱ።\n\n10 ፲ ስለሆነም፣ በፊታቸው ባስቀመጣችሁት ምሳሌም የተነሳ የልጆቻችሁን ልብ እንዴት እንዳሳዘናችሁ ታስታውሳላችሁ፤ እናም ደግሞ በመቆሸሻችሁ የተነሳ፣ ልጆቻችሁን ወደ ጥፋት ታመጣላችሁ፣ እናም በመጨረሻው ቀን ኃጢአታቸው በራሳችሁ ላይ ይቆለላሉ።\n\n11 ፲፩ ወንድሞቼ ሆይ፣ ቃሌን አድምጡ፤ የነፍሳችሁን ስሜት አነቃቁ፤ ከሞት እንቅልፍ ትነቁ ዘንድ ራሳችሁን ነቅንቁ፤ እናም የዲያብሎስ መልዕክተኛ በመሆን የሁለተኛው ሞት ከሆነው እሳትና ዲን ራሳችሁን እንዳትጥሉ ከሲዖል ህመም ራሳችሁን ፍቱ።\n\n12 ፲፪ እናም አሁን እኔ ያዕቆብ፣ የሚያስከትሉትን ክፉ ነገሮች በመንገር ከዝሙትና ከአመንዝራነት፣ እንዲሁም ከማንኛውም አይነት ኃጢያት እነርሱን በማስጠንቀቅ ለኔፊ ህዝብ ብዙ ነገሮችን ተናገርኳቸው።\n\n13 ፲፫ እናም አሁን ቁጥራቸው ታላቅ እየሆኑ የመጡት የዚህ ህዝብ ነገር አንድ መቶኛ ክፍል ድርጊቶችም በእነዚህ ሰሌዳዎች ሊፃፍ አይቻልም፤ ነገር ግን አብዛኛው ድርጊታቸውና፣ ጦርነታቸው፣ እናም ፀባቸው፣ እንዲሁም የነገስታቶቻቸው የንግስ ታሪክ በትልቁ ሰሌዳ ላይ ተፅፈዋል።\n\n14 ፲፬ እነዚህ ሰሌዳዎች የያዕቆብ ሰሌዳዎች ይባላሉ፣ እናም የተሰሩት በኔፊ እጅ ነው። እናም እነዚህን ቃላት መናገሬን አቆማለሁ።\n\n", "jacob 4": "[center][font_size=26]ምዕራፍ ፬[/font_size][/center]\n\n[i]ነቢያት ሁሉ አብን በክርስቶስ ስም አመለኩ—የአብርሃም ይስሃቅን ለመሰዋት ማቅረቡ የእግዚአብሔርና የአንድያ ልጁ አምሳል ነበር—በኃጢያት ክፍያው ሰዎች እራሳቸውን ከእግዚአብሔር ጋር ማስታረቅ አለባቸው—አይሁዶች የመሰረቱን ድንጋይ አይቀበሉም። ከ፭፻፵፬–፬፻፳፩ ም.ዓ. ገደማ።[/i]\n\n1 ፩ አሁን እነሆ፣ እንዲህ ሆነ እኔ ያዕቆብ፣ ለህዝቤ በቃሌ ብዙ በማስተማሬ (እናም የእኛን ቃላት በሰሌዳዎቹ ላይ ለመቅረፅ ባለው ችግር የተነሳ፣ ከጥቂቶቹ ቃላቴ በስተቀር መፃፍ አልችልም) እናም በሰሌዳዎቹ ላይ የሚፃፉት ነገሮች መቅረት እንዳለባቸው እናውቃለን፤\n\n2 ፪ ነገር ግን ከሰሌዳዎቹ ውጪ የፃፍናቸው ምንም አይነት ነገሮች መደምሰስና መጥፋት አለባቸው፤ ነገር ግን በሰሌዳዎቹ ላይ ለልጆቻችን፣ እናም ደግሞ ለተወደዱት ወንድሞቻችን፣ እኛን በሚመለከት ወይም አባቶቻቸውን በተመለከተ—በትንሽ ደረጃ እውቀት የሚሰጡትን፣ ጥቂት ቃላት መፃፍ እንችላለን—\n\n3 ፫ አሁን በዚህ ነገር እንደሰታለን፤ እናም የተወደዱት ወንድሞቻችን እናም ልጆቻችን በምስጋና ልብ ይቀበሉት ዘንድ ተስፋ በማድረግ፣ እናም በደስታ እናም ያለማዘን፣ ያለንቀት ስለቀድሞ ወላጆቻቸው ለመማር ይመለከቱአቸው ዘንድ እነዚህን ቃላት በሰሌዳዎቹ ላይ ለመቅረፅ በትጋት እንሰራለን።\n\n4 ፬ ስለክርስቶስ ማወቃችንን፣ እናም እርሱ ከመምጣቱ ከብዙ መቶ ዓመታት በፊት በክብሩ ተስፋ እንደነበር ያውቁ ዘንድ፣ ለዚህ ዓላማ እነዚህን ነገሮች ፃፍን፤ እናም የክብሩ ተስፋ የነበረን እኛ ብቻ ሳንሆን ነገር ግን ከእኛ በፊት የነበሩት ቅዱሳን ነቢያት ሁሉ ደግሞ ናቸው።\n\n5 ፭ እነሆ፣ በክርስቶስ አምነዋል እናም አብንም በስሙ አምልከዋል፣ ደግሞም እኛ አብን በስሙ እናመልካለን። እናም ለዚህ ዓላማ የሙሴን ህግ እንጠብቃለን፣ ነፍሳችንን ወደእርሱ ያመለክታልና፤ እንዲሁም ከእግዚአብሔርና ከአንድያ ልጁ ጋር አምሳልነት ያለው፣ ለአብርሃም በምድረበዳ ልጁን ይስሀቅን ለመስዋዕት በማቅረብ ለእግዚአብሔር ትዕዛዝ ታዛዥ ሆኖ እንደተቆጠረለት፣ ለዚህም ምክንያት ይህም ለፅድቅ ለእኛ ተቀድሷል።\n\n6 ፮ ስለሆነም፣ እኛ ነቢያትን እንመረምራለን፣ እናም ብዙ ራዕይና የትንቢት መንፈስ አለን፤ እነዚህ ሁሉ ምስክሮች ስላሉንም ተስፋን እናገኛለን፣ እናም እምነታችን የማይናወጥ ሆኖ በእውነት በኢየሱስ ስም ስንገስፅ ያም ዛፉ፣ ወይንም ተራራው ወይም የባህሩ ሞገድ ይታዘዝልናል።\n\n7 ፯ ይሁን እንጂ፣ በፀጋው እናም ለሰው ልጆች እራሱን ዝቅ በማድረጉ እነዚህን ነገሮች የማድረግ ኃይል እንዳለን እናውቅ ዘንድ ጌታ እግዚአብሔር ድክመታችንን ያሳየናል።\n\n8 ፰ እነሆ፣ የጌታ ስራ ታላቅና ድንቅ ነው። የእርሱ ሚስጥር ጥልቀት እንዴት የማይመረመር ነው፤ እናም ሰው የእርሱን መንገድ ሁሉ ፈልጎ ለማወቅ የማይቻል ነው። እናም ለእርሱ ካልተገለፀለት በቀር ማንም ሰው የእርሱን መንገድ አያውቅም፤ ስለሆነም፣ ወንድሞች፣ የእግዚአብሔርን ራዕይ አትናቁ።\n\n9 ፱ እነሆም፣ ሰው በቃሉ ኃይል ወደ ምድር ፊት መጥቷል፣ ምድርም በቃሉ ኃይል ተፈጥራለች። ስለሆነም፣ እግዚአብሔር መናገር ከቻለና፣ እንዲሁም ዓለም ከተፈጠረ፣ እና እርሱ ሲናገር ሰው ከተፈጠረ፣ አቤቱ ምድርን ወይም በዚህ ፊት ያለው የእጁ ስራ እንደርሱ ፈቃድና ደስታ ማዘዝ አይችልምን?\n\n10 ፲ ስለሆነም፣ ወንድሞቼ፣ ከእጁ ምክርን ለመቀበል እንጂ ጌታን ለመምከር አትሞክሩ። እነሆም፣ እናንተም በጥበብና፣ በፍርድ፣ እናም በታላቅ ምህረት፣ በስራው ላይ ሁሉ እንደሚመክር ታውቃላችሁ።\n\n11 ፲፩ ስለሆነም፣ የተወደዳችሁ ወንድሞች፣ እናም በክርስቶስ ባለው የትንሳኤ ኃይል መሰረት፣ ትንሳኤን ታገኙ ዘንድ፣ እናም እምነት በማግኘትና እራሱን በስጋ ከመግለጡ በፊት መልካም የሆነውን የክብሩን ተስፋ በማግኘት ለእግዚአብሔር የክርስቶስ የመጀመሪያው ፍሬ ሆናችሁ ትቀርቡ ዘንድ በአንድያ ልጁ፣ በክርስቶስ የኃጢያት ክፍያ ከእርሱ ታረቁ።\n\n12 ፲፪ እናም አሁን፣ የተወደዳችሁ፣ እነዚህን ነገሮች ስነግራችሁ አትገረሙ፤ እናም የእርሱን ፍጹም እውቀት ለማወቅና፣ የትንሳኤንና የሚመጣው ዓለም እውቀትን ለማግኘት የክርስቶስን የኃጢያት ክፍያ ለምን አትናገሩም?\n\n13 ፲፫ እነሆ፣ ወንድሞቼ፣ ትንቢትን የሚናገር ሰዎች እንዲረዱት ዘንድ ትንቢት ይናገር፤ መንፈስ እውነቱን ይናገራል እንጂ አይዋሽምና። ስለሆነም፣ እርሱ ነገሮች በእርግጥ እንዳሉ፣ እናም ነገሮች በእርግጥ እንደሚሆኑ ይናገራል፤ ስለሆነም፣ እነዚህ ነገሮች ለነፍሳችን ደህንነት በግልፅ ተገልጠውልናል። ነገር ግን እነሆ፣ በእነዚህ ነገሮች እኛ ብቻ ምስክር አይደለንም፤ እግዚአብሔር ደግሞ ለጥንቶቹ ነቢያት ተናግሯቸዋልና።\n\n14 ፲፬ ነገር ግን እነሆ፣ አይሁዶች አንገተ ደንዳና ህዝቦች ነበሩ፣ እናም ግልፁን ቃላት ንቀዋል፣ ነቢያትን ገድለዋልም፣ መረዳት የማይችሉትን ነገሮች ተመኝተዋልም። ስለሆነም፣ በመታወራቸው ምክንያት፣ እውርነቱም የሚመጣው ከሚገባው በላይ በማተኮር ነው፤ እነርሱ ይወድቁ ዘንድ አስፈላጊ ነው፤ ምክንያቱም እግዚአብሔር ግልፅነቱን ከእነርሱ ወስዷልና፣ እናም ስለፈለጉት የማይረዱትን ብዙ ነገሮች ሰጥቷቸዋል። እናም እነርሱ ስለፈለጉት እግዚአብሔር አድርጎታል፣ ይህም እነርሱ ይሰናከሉበት ዘንድ ነው።\n\n15 ፲፭ እናም አሁን እኔ ያዕቆብ፣ ለመተንበይ በመንፈስ ተመርቻለሁ፤ በአይሁድ መሰናከልም፣ በእርሱም ላይ የሚገነቡትን እንዲሁም የደህንነት መሰረት የሚያገኙበትን አለቱን እንደማይቀበሉ በእኔ ባለው የመንፈስ ስራ ተረድቻለሁ።\n\n16 ፲፮ ነገር ግን እነሆ፣ እንደ ቅዱሳን መጽሐፍት መሰረት፣ ይህ አይሁዶች የሚገነቡበት አለት፣ ታላቅና የመጨረሻና፣ በብቻ የተረጋገጠ መሰረት ይሆናል።\n\n17 ፲፯ እናም አሁን፣ ወዳጆቼ፣ እርግጠኛውን መሰረት ከካዱ በኋላ፣ የማዕዘን ራስ ይሆን ዘንድ በእርሱ ላይ ለመመስረት እነርሱ እነዚህን እንዴት ማድረግ ይቻላቸዋል?\n\n18 ፲፰ እነሆ፣ የተወደዳችሁ ወንድሞቼ፣ በምንም መንገድ ከመንፈሴ ፅኑነት ከተነቃነቅኩኝ እና ስለእናንተ ባለኝ ጭንቀት ምክንያት ካልተሰናከልኩኝ፣ ይህን ሚስጥር ለእናንተ እገልጥላችኋለሁ።\n\n", "jacob 5": "[center][font_size=26]ምዕራፍ ፭[/font_size][/center]\n\n[i]ያዕቆብ ከዜኖስ ስለለማው እና ስለዱር የወይራ ዛፍ ታሪክ ጠቀሰ—እነርሱም ከእስራኤልና ከአህዛብ ጋር የተመሳሰሉ ናቸው—የእስራኤል መበተን እና መሰባሰብ ቀድሞ ተጠቅሷል—ስለኔፋውያንና ላማናውያን እንዲሁም ስለእስራኤል ቤት ሁሉ ተጠቅሷል—አህዛብ ከእስራኤል ጋር ይዳቀላሉ—በመጨረሻም የወይኑ ስፍራ ይቃጠላል። ከ፭፻፵፬–፬፻፳፩ ም.ዓ. ገደማ።[/i]\n\n1 ፩ እነሆ፣ ወንድሞቼ፣ እንዲህ ሲል ለእስራኤል ቤት የተናገረውን የነቢዩ ዜኖስን ቃል ማንበባችሁን አታስታውሱምን፤\n\n2 ፪ የእስራኤል ቤት ሆይ አድምጡኝ፣ እናም የእኔ የጌታ ነቢይን ቃል ስሙ።\n\n3 ፫ እነሆም፣ ጌታ እንዲህ ይላል፥ የእስራኤል ቤት ሆይ፣ እኔ እናንተን አንድ ሰው ወስዶ በወይኑ ስፍራ ከሚንከባከበው፣ ከለማው የወይራ ዛፍ ጋር አመሳስላችኋለሁ፤ እናም አደገ፣ አርጅቶ መበስበስም ጀምረ።\n\n4 ፬ እናም እንዲህ ሆነ በወይኑ ስፍራ ባለቤቱ ሄዶ፣ የወይራው ዛፍ መበስበስ እንደ ጀመረ ተመለከተም፤ እናም እንዲህ አለ—ምናልባት ለጋና ለምለም ቅርንጫፎችን ያበቅል ዘንድና፣ እንዳይጠፋም እኔ እመለምለዋለሁ፣ እቆፍረዋለሁ፣ እናም እንከባከበዋለሁ።\n\n5 ፭ እናም እንዲህ ሆነ እንደቃሉ መለመለው፣ ቆፈረውም፣ ተንከባከበውም።\n\n6 ፮ እናም እንዲህ ሆነ ከብዙ ቀናት በኋላ ትናንሽና ጥቂት ለጋና ለምለም ቅርንጫፎችን ማውጣት ጀመረ፤ ነገር ግን እነሆ፣ ከዋናው ጫፍ ያለው መሞት ጀመረ።\n\n7 ፯ እናም እንዲህ ሆነ የወይኑ ስፍራ ባለቤት ተመለከተው፣ እናም ለአገልጋዩ እንዲህ ሲል ተናገረው—ይህንን ዛፍ ማጣት ያሳዝነኛል፤ ስለሆነም፣ ሂድና ከየዱር ወይራ ዛፍ ቅርንጫፉን ልቀም፣ ወደ እኔም አምጣው፤ እናም እኛ መጠውለግ የጀመሩትን ዋና ዋና ቅርንጫፎች እንነቅላለን፣ ይቃጠሉም ዘንድ ወደ እሳቱ እንጥላቸዋለን።\n\n8 ፰ እናም እነሆ፣ የወይኑ ስፍራ ጌታ እንዲህ ይላል፥ ከእነዚህ ለጋና ለምለም ቅርንጫፎች ብዙዎቹን እወስዳለሁ፣ እናም በምፈልገው ቦታ አዳቅላቸዋለሁ፤ እናም የዚህ ዛፍ ስር የሚጠፋም ከሆነ ምንም አይደለም፣ ፍሬውን ለራሴ አስቀምጣለሁ፤ ስለሆነም፣ እነዚህን ለጋና ለምለም ቅርንጫፎች እወስዳለሁ፣ እናም በፈለግሁበት ቦታ አዳቅላቸዋለሁ።\n\n9 ፱ አንተ የዱር የወይራ ዛፍ ቅርንጫፎችን ውሰድና፣ በእነዚያም ምትክ አዳቅላቸው፤ እናም የወይኑን ስፍራዬን እንዳያበላሹት ዘንድ፣ እኔ የመለመልኳቸውን ወደ እሳቱ እጥላቸዋለሁ፣ እናም አቃጥላቸዋለሁ።\n\n10 ፲ እናም እንዲህ ሆነ የወይኑ ስፍራ ጌታ አገልጋይ እንደወይኑ ስፍራ ጌታ ቃል አደረገ፣ እናም በዱሩ የወይራ ዛፍ ቅርንጫፎችን አዳቀለ።\n\n11 ፲፩ እናም የወይኑ ስፍራ ጌታ እንዲቆፍርና እንዲመለምል፣ እናም እንዲንከባከበው ለአገልጋዩ እንዲህ አለው—ይህንን ዛፍ ማጣት ያሳዝነኛል፣ ስለሆነም፣ ምናልባት እንዳይጠፋ ስሮቹን ለማዳን እችል ዘንድ፣ ለእኔ ለራሴ እነርሱን አስቀር ዘንድ ይህን ነገር አድርጌአለሁ።\n\n12 ፲፪ ስለሆነም፣ መንገድህን ሂድ፣ ዛፉን ጠብቅ፣ እናም በቃሌ መሰረት ተንከባከበው።\n\n13 ፲፫ እናም ይህን ራቅ ባለው በወይን አትክልት ስፍራዬ፣ በምፈልገው በማንኛውም ቦታ፣ አስቀምጠዋለሁ፣ ይህም አንተን አያሳስብህም፤ እናም ይህን የማደርገው የተፈጥሮ ቅርንጫፎቹን ለራሴ አድን ዘንድ፣ እናም ደግሞ ለራሴ ፍሬውን ለማከማቸት ነው፤ ምክንያቱም ይህን ዛፍና ፍሬውን ማጣት ያሳዝነኛል።\n\n14 ፲፬ እናም እንዲህ ሆነ የወይኑ ስፍራ ጌታ መንገዱን ሄደ፣ እናም ተፈጥሮአዊውን የለማውን የወይራ ዛፍ ቅርንጫፎች ራቅ ባለው የወይን ስፍራ፤ እንደፈቃዱና ደስታው አንዳንዱን በአንድ፣ እናም አንዳንዱን በሌላ ቦታ ደበቀው።\n\n15 ፲፭ እናም እንዲህ ሆነ ረጅም ጊዜ አለፈ፣ የወይኑ ስፍራ ጌታም ለአገልጋዩ እንዲህ አለው—ና ወደ ወይኑም ስፍራ እንሰራ ዘንድ እንሂድ።\n\n16 ፲፮ እናም እንዲህ ሆነ የወይኑ ስፍራ ጌታና ደግሞ አገልጋዩ ወደ ወይኑ ስፍራ ለመስራት ሄዱ። እናም እንዲህ ሆነ አገልጋዩ ለጌታው እንዲህ አለው፥ እነሆ፣ በዚህ ተመልከት፣ ዛፉን ተመልከት።\n\n17 ፲፯ እናም እንዲህ ሆነ የወይኑ ስፍራ ጌታ የዱር የወይራው ቅርንጫፎች የተዳቀሉበትን ዛፍ አየም ተመለከተም፤ እናም ዛፉ ማበብና ፍሬ ማፍራት ጀመሯል። እርሱም መልካም እንደሆነ አየ፤ እናም ፍሬው እንደተፈጥሮው ፍሬ ነበር።\n\n18 ፲፰ እናም ለአገልጋዩ እንዲህ አለው፥ እነሆ፣ የዱር ቅርንጫፎቹ የዛፉን ስር እርጥበት ወስደውታል፣ ስለዚህ ስሩም የበለጠ ጥንካሬን አግኝቷል፤ እናም የእዚያ ስር ብዙ ጥንካሬ ስለነበረው የዱር ቅርንጫፎች የለሙ ፍሬዎች አፍርተዋል። አሁን፣ እነዚህን ቅርንጫፎች ባናዳቅላቸው ኖሮ ዛፉ ይሞት ነበር። እናም አሁን፣ እነሆ፣ ዛፉ ያፈራቸውን ፍሬ አከማቻለሁ፤ እናም ለወቅቱም ፍሬውን ለራሴ አከማቻለሁ።\n\n19 ፲፱ እናም እንዲህ ሆነ የወይኑ ስፍራ ጌታ ለአገልጋዩ እንዲህ አለው፥ ና ራቅ ወዳለው የወይኑ ስፍራ እንሂድ፣ እናም ፍሬውን ለራሴ በወቅቱ አከማቸው ዘንድ፣ የተፈጥሮው ቅርንጫፍ ብዙ ፍሬ ደግሞ እንዳላመጣ እንመልከት።\n\n20 ፳ እናም እንዲህ ሆነ ባለቤቱ የተፈጥሮ ቅርንጫፎቹን ወደ ደበቀበት ስፍራ ሄዱ፣ እናም እርሱ ለአገልጋዩ፥ እነዚህን ተመልከት አለው፤ የመጀመሪያው ብዙ ፍሬ እንደሚያስገኝም ተመለከተ፤ እናም መልካም እንደሆነ ደግሞ ተመለከተ። ለአገልጋዩም እንዲህ አለው፥ ፍሬውን ውሰድና ለራሴ አስቀምጠው ዘንድ ለወቅቱ አከማቸው፤ እነሆም፣ ለረጅም ጊዜ ተንከባክቤዋለሁ፣ እናም ብዙ ፍሬን አስገኝቷል።\n\n21 ፳፩ እናም እንዲህ ሆነ አገልጋዩ ለጌታው አለው፥ ይህንን ዛፍ ወይም የዛፉን ቅርንጫፍ ለመትከል እዚህ ለምን መጣህ? እነሆም ከወይኑ ስፍራ ሁሉ ያልለማ ነበርና።\n\n22 ፳፪ እናም የወይኑ ስፍራ ጌታም አለው፥ እኔን አትምከረኝ፤ መጥፎ የመሬት ቦታ እንደነበረ አውቃለሁ፤ ስለሆነም፣ እንዲህም ብዬሃለሁ፣ ይህን ለረጅም ጊዜ ተንከባክቤዋለሁ፣ እናም ብዙ ፍሬን እንዳስገኘ ተመልክተሃል።\n\n23 ፳፫ እናም እንዲህ ሆነ የወይኑ ስፍራ ጌታ ለአገልጋዩ እንዲህ አለው፥ እዚህ ተመልከት፤ እነሆ ሌላ የዛፉን ቅርንጫፍ ደግሞ ተክያለሁ፤ እናም አንተ ይህ መሬት ከመጀመሪያው የበለጠ መጥፎ መሆኑን ታውቃለህ። ነገር ግን ዛፉን ተመልከት። ለረጅም ጊዜ ተንከባክቤዋለሁ፣ እናም ብዙ ፍሬን አስገኝቷል፤ ስለዚህ፣ ሰብስበውና ለራሴ አስቀምጠው ዘንድ ለወቅቱ አከማቸው።\n\n24 ፳፬ እናም እንዲህ ሆነ የወይኑ ስፍራ ጌታ ለአገልጋዩ በድጋሚ አለው፥ ወደዚህ ተመልከት፣ እናም እኔ የተከልኩትን ሌላ ቅርንጫፍ ደግሞ ተመልከት፤ እነሆ እኔ ደግሞ ተንከባክቤዋለሁ፣ ይህም ፍሬን አስገኝቷል።\n\n25 ፳፭ እናም ለአገልጋዩ አለው—ወደዚህ ተመልከት፣ እናም የመጨረሻውን ተመልከት። እነሆ፣ ይህን በመልካሙ መሬት ቦታ ላይ ተክየዋለሁ፣ ለዚህ ለረጅም ጊዜም ተንከባክቤዋለሁ፣ እናም የለማውን ፍሬ በግማሹ ክፍል ብቻ አስገኝቷል፤ ሌላው የዛፉ ክፍልም የዱር ፍሬ አፍርቷል፣ እነሆ ይህን ዛፍ እንደሌሎቹ ተንከባክቤዋለሁ።\n\n26 ፳፮ እናም እንዲህ ሆነ የወይን ስፍራው ጌታ ለአገልጋዩ አለ—መልካም ፍሬ የማያፈሩትን ቅርንጫፎች ንቀላቸውና ወደ እሳቱ ጣላቸው።\n\n27 ፳፯ ነገር ግን እነሆ፣ አገልጋዩም አለ—እንግረዘው፣ እንኮትኩተውም፣ እናም ለትንሽ ጊዜ እንንከባከበው፣ ምናልባት በወቅቱ የምታከማቸውን መልካም ፍሬን ያመጣልህ ይሆናል።\n\n28 ፳፰ እናም እንዲህ ሆነ የወይኑ ስፍራ ጌታና የወይን ስፍራው ጌታ አገልጋይ የአትክልቱን ስፍራ ፍሬዎች በሙሉ ተንከባከቡት።\n\n29 ፳፱ እናም እንዲህ ሆነ ረጅም ጊዜ አለፈ፣ እናም የወይኑ ስፍራ ጌታ ለአገልጋዩ እንዲህ አለው—ና፣ በወይኑ ስፍራ እንደገና እንሰራ ዘንድ ወደ ወይኑ ስፍራ እንሂድ። እነሆም፣ ቀኑ ቀርቧል፣ እናም የመጨረሻው በፍጥነት ይመጣል፣ ስለሆነም፣ ለራሴ ለወቅቱ የሚሆን ፍሬ ማከማቸት አለብኝ።\n\n30 ፴ እናም እንዲህ ሆነ የወይኑ ስፍራ ጌታና አገልጋዩ ወደ ወይኑ ስፍራ ሄዱ፤ የተፈጥሮ ቅርንጫፎቹ ወደ ወደቁበትና፣ የዱር ቅርንጫፎቹ ወደተዳቀሉለት ዛፍም ሄዱ፣ እናም እነሆ ሁሉም ዓይነት ፍሬዎች ዛፉ እንዲያዘነብል አደረጉት።\n\n31 ፴፩ እናም እንዲህ ሆነ የወይን ስፍራው ጌታ ከፍሬው እያንዳንዱን አይነት፣ ከትንሽ እስከትልቅ፣ ቀመሰ። የወይኑ ስፍራ ጌታም እንዲህ አለ፤ እነሆ፣ ለረጅም ጊዜ ይህን ዛፍ ተንከባክበናል፣ እናም ለወቅቱ የሚሆን ብዙ ፍሬንም ለራሴ አከማችቻለሁ።\n\n32 ፴፪ ነገር ግን እነሆ፣ በዚህ ጊዜ ብዙ ፍሬን አስገኝቷል፣ እናም ከዚህ ውስጥ ምንም መልካም የሆነ የለም። እናም እነሆ፣ ከሁሉም ዓይነት መጥፎ ፍሬዎች አሉ፤ በብዛት ብንሰራበትም፣ ለእኔ ምንም ጥቅም አያስገኝልኝም፤ እናም አሁን ይህንን ዛፍ በማጣቴ አሳዝኖኛል።\n\n33 ፴፫ እናም የወይኑ ስፍራ ጌታ ለአገልጋዩ አለው—እኔ እንደገና መልካሙን ፍሬ ለራሴ አስቀምጥ ዘንድ በዛፉ ላይ ምን ማድረግ ይሻለናል?\n\n34 ፴፬ እናም አገልጋዩ ለጌታው አለው፥ እነሆ፣ እነርሱን ከዱሩ የወይራ ዛፍ ቅርንጫፎች ላይ ስላዳቀልክ ስሩን ተንከባክበዋል፣ ስለዚህ በህይወት ቆይተዋል እናም አልጠፉም፤ ስለሆነም፣ አሁንም አንተ መልካም መሆናቸውን ተመልክተሃል።\n\n35 ፴፭ እናም እንዲህ ሆነ የወይኑ ስፍራ ጌታ ለአገልጋዩ እንዲህ አለው፥ ዛፉ ለእኔ ምንም አይጠቀመኝም፣ እናም መጥፎ ፍሬን እስከሰጠ ድረስ ስሩም ምንም አይጠቀመኝም።\n\n36 ፴፮ ይሁን እንጂ፣ ስሩ መልካም እንደሆነ አውቃለሁና፣ ለራሴ ዓላማ እነርሱን አድኛለሁ፤ እናም እስከአሁን ባላቸው ጥንካሬም የተነሳ ከዱር ቅርንጫፎቹ መልካም ፍሬን ሰጡ።\n\n37 ፴፯ ነገር ግን እነሆ የዱር ቅርንጫፎቹ አደጉና፣ የዚያ ስሩ ሊሸከማቸው አልቻለም፤ እናም ስሩ የዱር ቅርንጫፎቹን መሸከም ስላቃተው እርሱ መጥፎ ፍሬን አፈራ፤ እርሱም ብዙ መጥፎ ፍሬዎችን በማፍራቱ መጥፋት እንደ ጀመረ ትመለከታለህ፤ እናም ስለዚህ እርሱን ለማዳን አንድ ነገር ካላደረግን ወደ እሳት እንዲጣል በፍጥነትም ይበስላል።\n\n38 ፴፰ እናም እንዲህ ሆነ የወይኑ ስፍራ ጌታ ለአገልጋዩ አለው—ራቅ ወዳለው የወይኑ ስፍራ እንሂድና፣ የተፈጥሮ ቅርንጫፎቹም ደግሞ መጥፎ ፍሬን እንደሚያፈሩ እንመልከት።\n\n39 ፴፱ እናም እንዲህ ሆነ ራቅ ወዳለው ወደ ወይኑ ስፍራ ሄዱ። እናም እንዲህ ሆነ የተፈጥሮ ቅርንጫፎቹ ፍሬ ደግሞ እንደተበሰበሰ ተመለከቱ፤ አዎን፣ የመጀመሪያውና ሁለተኛው ደግሞ የመጨረሻውም፤ እናም ሁሉም በስብሰዋል።\n\n40 ፵ እናም የመጨረሻው የዱር ፍሬ መልካሙን ፍሬ ያፈራውን የዛፍ ክፍል አሸንፎታል፣ እንዲሁም ቅርንጫፉ ጠውልጓልና ሞቷል።\n\n41 ፵፩ እናም እንዲህ ሆነ የወይኑ ስፍራ ጌታ አለቀሰ፣ እናም ለአገልጋዩ አለው፥ ለወይኑ ስፍራዬ ከዚህ የበለጠ ምን ማድረግ እችላለሁ?\n\n42 ፵፪ እነሆ፣ የወይኑ ስፍራ ፍሬ ከዚህ በስተቀር ሁሉም እንደበሰበሱ አውቃለሁ። እናም በአንድ ወቅት መልካም ፍሬን ያመጣው ደግሞ አሁን በስብሷል፤ እናም አሁን የወይኔ ስፍራ ዛፎች በሙሉ ያለመቆረጥና ወደ እሳት ያለመጣል በስተቀር ለምንም መልካም አይደሉም።\n\n43 ፵፫ እናም እነሆ ይህ የመጨረሻው የጠወለገ ቅርንጫፍ፣ በመልካሙ መሬት ላይ አዎን፣ ከሌላው ከወይን ስፍራዬ መሬት ክፍሎች ሁሉ በላይ ምርጥ በሆነው ላይ እንኳን ነበር የተከልኩት።\n\n44 ፵፬ እናም ይህን ዛፍ በቦታው እተክል ዘንድ ይህን ምድር የሚያበላሹትንም ደግሞ ስቆርጥ ተመልክተሃል።\n\n45 ፵፭ እናም የዚህ ዛፍ ክፍል መልካም ፍሬን ሲያፈራና፣ ከፊሉም የዱር ፍሬን ሲያፈራ ተመልክተሃል፤ እናም ቅርንጫፎቹን መልምዬ ወደ እሳቱ ባለመጣሌ፣ እነሆ፣ እነርሱ መልካሙን ቅርንጫፍ አሸንፈውት እንዲጠወልግ አደረጉት።\n\n46 ፵፮ እናም አሁን፣ እነሆ፣ ለወይኑ ስፍራዬ ሁሉንም አይነት ጥንቃቄ ብንወሰድም፣ በዚያ ያሉት ዛፎች በስብሰዋል፣ ስለዚህ መልካም ፍሬን አልሰጡም፤ እናም እነዚህን ለማዳን፣ የእነዚህን ፍሬዎች በወቅቱ ለእኔ ለማከማቸት ተስፋ አድርጌ ነበር። ነገር ግን፣ እነሆ፣ እነርሱ ልክ እንደዱር የወይራ ዛፍ ሆነዋል፣ መቆረጥና ወደ እሳት የሚጣሉ ከመሆን በስተቀር ምንም ዋጋ የሌላቸው፤ እናም እነርሱን ማጣቴ አሳዝኖኛል።\n\n47 ፵፯ ነገር ግን በወይኑ ስፍራዬ ውስጥ ከዚህ የበለጠ ምን ማድረግ እችላለሁ? እናም እንዳልንከባከብ እጄን ሰበሰብኩኝን? አይደለም፣ ተንከባክቤዋለሁ፤ ኮትኩቼዋለሁ፤ እንዲሁም ከርክሜዋለሁ፤ ፍግም አፍስሻለሁ፤ ቀኑን ሙሉ እጄን ዘርግቻለሁም፣ መጨረሻው ተቃርቧልም። እናም የወይን ስፍራዬን ዛፎች ሁሉ መቁረጤና፣ እንዲቃጠሉ ወደ እሳቱ መጣሌ አሳዝኖኛል። የወይን ስፍራዬን ያበላሸው ማን ነው?\n\n48 ፵፰ እናም እንዲህ ሆነ አገልጋዩ ለጌታው አለው—የወይኑ ስፍራህ ትልቅነት አይደለም—በዚያ ያሉት ቅርንጫፎች መልካም የሆኑትን ስሮች አላሸነፉምን? እናም ቅርንጫፎቹ ስሩን በማሸነፋቸው የተነሳ እነሆ ጥንካሬን ለራሳቸው በማድረግ ከስሩ ጥንካሬ የበለጠ በፍጥነት አድገዋል። እነሆ፣ እላለሁ፣ የወይኑ ስፍራ ዛፍህ የተበላሸው ለዚህ አይደለም እንዴ?\n\n49 ፵፱ እናም እንዲህ ሆነ የወይኑ ስፍራ ባለቤት ለአገልጋዩ አለው፥ የወይን ስፍራ መሬት እንዳያቆሽሽ እንሂድና የወይኑን ስፍራ ዛፍ እንቁረጥ ወደ እሳት እንጣላቸውም፣ የምችለውን ያህል አድርጌአለሁና። ለወይኑ ስፍራዬ ከዚህ የበለጠ ምን ማድረግ እችላለሁ?\n\n50 ፶ ነገር ግን እነሆ፣ አገልጋዩ ለወይኑ ስፍራ ጌታ አለው—ለትንሽ ጊዜ አቆየው።\n\n51 ፶፩ እናም ጌታውም አለ፥ አዎን፣ ለትንሽ ጊዜ እተወዋለሁ፣ ምክንያቱም የወይን ስፍራዬን ዛፎች ማጣት ያሳዝነኛልና።\n\n52 ፶፪ ስለሆነም፣ ራቅ ባለው የወይኑ ስፍራዬ የተከልኩትን የእነዚህን ቅርንጫፎች እንውሰድ፣ እናም ከመጡበት ዛፍ ላይ እናዳቅላቸው፣ እናም ፍሬያቸው መራራ ከሆኑት እነዚያ ቅርንጫፎች እንመልምል፣ እናም የዛፉ የተፈጥሮ ቅርንጫፎችን በምትኩ እናዳቅል።\n\n53 ፶፫ እናም ይህን የማደርገው ዛፉ እንዳይጠፋና፣ ምናልባት ስሩን ለራሴ አላማ አድነው ዘንድ ነው።\n\n54 ፶፬ እናም እነሆ፣ በፈለኩበት ቦታ የተከልኩት የተፈጥሮ ቅርንጫፍ ስሮች እስከአሁን በህይወት ናቸው፤ ስለሆነም፣ ለራሴ ዓላማ ደግሞ አድናቸው ዘንድ፣ ከዚህ ዛፍ ቅርንጫፎችን እወስዳለሁ፣ እናም በተፈጥሮ ቅርንጫፉ ላይ አዳቅላቸዋለሁ። አዎን፣ ደግሞ ለራሴ ስሮቹን ለመጠበቅና፣ በብቁ ጠንካራ ሲሆኑ መልካም ፍሬ ወደእኔ እንዲያመጡልኝ ዘንድ፣ እናም በወይኑ ስፍራዬ ፍሬም እደሰት ዘንድ የእናት ዛፋቸው ቅርንጫፎችን በእነርሱ ላይ አዳቅላለሁ።\n\n55 ፶፭ እናም እንዲህ ሆነ የዱር ከሆነው የተፈጥሮ ዛፉ ቅርንጫፎቹን ወሰዱ፣ እናም ደግሞም ዱር ወደሆነው ተፈጥሮአዊ በሆነው ዛፍ ላይ አዳቅሉት።\n\n56 ፶፮ እናም ደግሞ የዱር የሆነውን የተፈጥሮ ዛፍ ወሰዱ፣ በእናታቸው ዛፍ ላይም ተዳቀሉ።\n\n57 ፶፯ እናም የወይኑ ስፍራ ጌታ ለአገልጋዩ አለው፥ ከሁሉም በላይ መራራ ከሆኑት በስተቀር የዱር ቅርንጫፎቹን ከዛፎቹ ላይ አትመልምል፣ እናም በእነርሱም ላይ እኔ በተናገርኩት መሰረት አዳቅላቸው።\n\n58 ፶፰ እናም የወይኑን ስፍራ ዛፎች እንደገና እንንከባከባቸዋለን፣ ቅርንጫፎቹንም እንከረክማለን፤ እናም ከዛፎቹ ውስጥ እነዚያን መጥፋት የሚገባቸውን የበሰሉትን ቅርንጫፎች እናለመልማለን፣ ወደ እሳትም እንጥላቸዋለን።\n\n59 ፶፱ እናም ይህን የማደርገው በመልካምነታቸው ምክንያት የዛፉ ስር ይጠነክራል ብዬ ነው፤ እናም በቅርንጫፎቹ መቀያየር የተነሳ መልካሙ መጥፎውን ያሸንፋል።\n\n60 ፷ እናም የተፈጥሮ ቅርንጫፎቹንና ስሩን በማዳኔና፣ የተፈጥሮ ቅርንጫፎቹን ወደ እናታቸው ዛፍም በድጋሚ በማዳቀሌና፣ የእናታቸው ዛፍን ስር በማዳኔ፣ ምናልባት የወይኑ ስፍራዬ ዛፎች በድጋሚ መልካም ፍሬን ያስገኛሉ፤ እናም በወይኑ ስፍራዬም ፍሬ ድጋሚ ደስታን እንዳገኝና፣ ምናልባት የመጀመሪያውን ፍሬ ስሩንና ቅርንጫፎቹን በማዳኔ እጅግ ደስታ እንዲሰማኝ—\n\n61 ፷፩ ስለሆነም፣ በወይኑ ስፍራ በምንችለው በትጋት እንድንሰራ፣ መንገዱን እንድናዘጋጅ ሂድ፣ እናም አገልጋዮችን ጥራ፣ ከሌሎቹ ፍሬዎች ሁሉ በላይ መልካምና ድንቅ የሆነውን ተፈጥሮአዊውን ፍሬ እንደገና አስገኛለሁ።\n\n62 ፷፪ ስለሆነም፣ በዚህ በመጨረሻው ጊዜ እንሂድና በምንችለው እንስራ፣ እነሆም መጨረሻው ተቃርቧልና፣ እናም ይህ የወይኑ ስፍራዬን የምመለምልበት የመጨረሻ ጊዜ ነው።\n\n63 ፷፫ ቅርንጫፎችን አዳቅል፤ እናም የመጀመሪያ ይሆኑ ዘንድ ከመጨረሻዎቹ ጀምሩ፣ የመጀመሪያዎቹም የመጨረሻ ይሆኑ ዘንድ፣ ሁሉንም ለአንዴና ለመጨረሻ ጊዜ እንንከባከባቸው ዘንድ፣ ያረጁትንና ወጣቶቹን፣ የመጀመሪያዎቹንና የመጨረሻዎቹን፣ እና የመጨረሻዎቹንና የመጀመሪያዎቹን፣ ዛፎቹን ኮትኩቷቸው።\n\n64 ፷፬ ስለዚህ፣ ቆፍሩአቸውና መልምሉአቸው፣ እናም ለአንዴና ለመጨረሻ ጊዜ ፍግ አድርጉባቸው፣ ምክንያቱም መጨረሻው ቀርቧልና። እናም እነዚህ በመጨረሻ የተዳቀሉት ካደጉ፣ እንዲሁም የተፈጥሮ ፍሬን ካፈሩ፣ እነርሱም ያድጉ ዘንድ ለእነርሱ መንገድን ታዘጋጃላችሁ።\n\n65 ፷፭ እናም ማደግ ሲጀምሩ በመልካሙ ጥንካሬውና ባለው መጠን መሰረት መራራ ፍሬ የሚያፈሩትን ቅርንጫፎች ታስወግዳላችሁ፤ እናም ስሩ ለተዳቀሉት እጅግ ጠንካራ እንዳይሆንባቸው፣ እናም በእዚያ የተዳቀሉት እንዳይጠፉና፣ የወይኑ ስፍራዬን ዛፎች እንዳላጣ፣ መጥፎውንም ሁሉ በአንዴ አታስወግዱም።\n\n66 ፷፮ የወይኑ ስፍራ ዛፎቼን ማጣት ያሳዝነኛልና፤ ስለሆነም፣ ስሩና ቅርንጫፉ በጥንካሬ እኩል እንዲሆን፣ መልካሙ መጥፎውን እስኪያሸንፈው፣ እናም የወይኑ ስፍራዬን ቦታ አንዳያበላሹት መጥፎው ተቆርጦ ወደ እሳት እስከሚጣል ድረስ፣ መልካሙ በሚያድግበት መሰረት መጥፎውን ታስወግዳላችሁ፤ እና እንደዚህም መጥፎውን ከአትክልት ስፍራዬ ጠርጌ አስወግደዋለሁ።\n\n67 ፷፯ እናም የተፈጥሮውን ዛፍ ቅርንጫፎች በተፈጥሮው ዛፍ ላይ በድጋሚ አዳቅለዋለሁ፤\n\n68 ፷፰ እናም የተፈጥሮውን ዛፍ ቅርንጫፎች በዛፉ የተፈጥሮ ቅርንጫፎች ላይ አዳቅላለሁ፤ እና እንደዚህ ተፈጥሮአዊውን ፍሬ ያፈሩ እንዲሁም አንድ ይሆኑ ዘንድ በድጋሚ እነርሱን በአንድነት አመጣቸዋለሁ።\n\n69 ፷፱ እናም መጥፎው ይጣላል፣ አዎን፣ ከአትክልት ስፍራዬ መሬት ሁሉም እንኳን፤ እነሆም፣ ወይኑ ስፍራዬን ይህን አንዴ ብቻ እከረክመዋለሁ።\n\n70 ፸ እናም እንዲህ ሆነ የወይኑ ስፍራ ባለቤት አገልጋዩን ላከ፤ እናም አገልጋዩ ሄደና ጌታው እንዳዘዘው አደረገ፣ ሌሎች አገልጋዮቹንም አመጣ፤ እናም እነርሱ ጥቂት ነበሩ።\n\n71 ፸፩ እናም የወይኑ ስፍራ ጌታ አላቸው፥ ሂዱና በአቅማችሁ በወይኑ ስፍራ ስሩ። እነሆም ይህ የወይኑን ስፍራዬን የምንከባከብበት የመጨረሻ ጊዜ ነው፤ መጨረሻው ቀርቦ ደርሷልና፣ ወቅቱም በፍጥነት ይመጣል፤ እናም በአቅማችሁ ከእኔ ጋር ከሰራችሁ በቅርቡ ለሚመጣው ጊዜ ለራሴ ባከማቸሁት ፍሬ ደስታ ይኖራችኋል።\n\n72 ፸፪ እናም እንዲህ ሆነ አገልጋዮቹ ሄዱና በአቅማቸው ሰሩ፤ የወይኑ ስፍራ ጌታ ደግሞም ከእነርሱ ጋር ሰራ፤ እናም በሁሉም ነገሮች የወይኑን ስፍራ ጌታ ትዕዛዛት ተቀበሉ።\n\n73 ፸፫ እናም በወይኑ ስፍራ እንደገና የተፈጥሮ ፍሬ መሆን ጀመረ፣ እናም የተፈጥሮ ቅርንጫፎች ማደግና እጅግም መፋፋት ጀመሩ፤ የዱር ቅርንጫፎች መመልመልና መጣል ጀመሩም፤ እነርሱም ስራቸውና ጫፋቸው በጥንካሬው መሰረት እኩል እስኪሆኑ ጠበቁት።\n\n74 ፸፬ እናም መጥፎው ከወይኑ ስፍራ እስከሚጣልና ጌታው ዛፎቹ እንደገና የተፈጥሮ ፍሬ እንዲያፈሩ ለራሱ እስኪያድን ድረስ፣ በወይኑ ስፍራ ጌታ ትዕዛዛት መሰረት እንደዚህ በሙሉ ትጋት ሰሩ፤ እነርሱም እንደ አንድ አካል ሆኑ፤ ፍሬዎቹም እኩል ነበሩ፤ እናም የወይኑ ስፍራ ጌታ ከመጀመሪያው ጀምሮ ለእርሱ እጅግ ውድ የሆነውን የተፈጥሮ ፍሬ ለራሱ አድኗል።\n\n75 ፸፭ እናም እንዲህ ሆነ የወይኑ ስፍራ ጌታ ፍሬው መልካም መሆኑንና፣ የወይኑንም ስፍራ ከእንግዲህ እንዳልበሱበሱ ባየ ጊዜ አገልጋዮቹን ጠራቸውና እንዲህ አላቸው፥ እነሆ፣ ለመጨረሻ ጊዜ የወይኑን ስፍራዬን ተንከባክበናል፤ እንደ ፍቃዴ እንዳደረኩም ተመልክታችኋል፤ እናም የተፈጥሮ ፍሬን አድኜዋለሁ፣ ልክ መጀመሪያ እንደነበረም መልካም ነው። እናንተም የተባረካችሁ ናቸሁ፤ በወይኑ ስፍራዬ ከእኔ ጋር በትጋት በመስራታችሁ፣ ትዕዛዛቴንም በመጠበቃችሁና፣ የወይኑ ስፍራዬ ከእንግዲህ እንዳይበሰብስ፣ በድጋሚ ተፈጥሮአዊ ፍሬን በማምጣታችሁና፣ መጥፎው ስለተጣለ፣ እነሆ በወይን ስፍራዬ ፍሬ የተነሳ እናንተ ከእኔ ጋር ደስታ ይኖራችኋል።\n\n76 ፸፮ እነሆም ለረጅም ጊዜ በፍጥነት ለሚመጣው ወቅት የወይኑን ስፍራዬን ፍሬ ለራሴ አከማቻለሁ፤ እናም ለመጨረሻ ጊዜ የወይኑን ስፍራዬን ተንከባከብኩት፣ ከረከምኩትም፣ እናም ኮተኮትኩት፣ ፍግም አደረግሁበት፤ ስለዚህ፣ በተናገርኩት መሰረት ከፍሬው ለራሴ ለረጅም ጊዜ አከማቻለሁ።\n\n77 ፸፯ እናም መጥፎው ፍሬ በድጋሚ በወይኑ ስፍራዬ በሚወጣበት ጊዜ ጥሩውና መጥፎው እንዲሰበሰቡ አደርጋለሁ፤ እናም መልካሙን ለራሴ አስቀምጣለሁ፣ መጥፎውንም ወደ ራሱ ስፍራ እጥለዋለሁ። ከዚያም በኋላ ወቅቱ እንዲሁም መጨረሻው ይመጣል፤ እናም የወይኑን ስፍራዬን በእሳት እንዲቃጠል አደርገዋለሁ።\n\n", "jacob 6": "[center][font_size=26]ምዕራፍ ፮[/font_size][/center]\n\n[i]ጌታ እስራኤልን በመጨረሻው ቀን ይሰበስባል—ዓለም በእሳት ትቃጠላለች—ከእሳቱ ባህርና ከዲኑ ለመዳን ሰዎች ክርስቶስን መከተል ይኖርባቸዋል። ከ፭፻፵፬–፬፻፳፩ ም.ዓ. ገደማ።[/i]\n\n1 ፩ እናም አሁን፣ እነሆ፣ ወንድሞቼ እተነብያለሁ ብዬ ለእናንተ እንደተናገርኩት እነሆ፣ ትንቢቴ ይህ ነው—የእስራኤልን ቤት በተመለከተ ከለማው ወይራ ዛፍ ጋር በማመሳሰል ነቢዩ ዜኖስ የተናገራቸው ነገሮች በእርግጥ ይሆናሉ።\n\n2 ፪ እናም በድጋሚ ለሁለተኛ ጊዜ ህዝቡን ለማዳን እጁን የሚያነሳበት ቀን፣ አዎን፣ ለመጨረሻው ጊዜ እንኳን፣ የጌታ አገልጋይ ወደፊት በመቀጠል በኃይሉ የወይኑን ስፍራ የሚንከባከብበትና፣ የሚከረክምበት ቀን ነው፤ እናም ከዚያ በኋላ መጨረሻው በፍጥነት ይመጣል።\n\n3 ፫ እናም በወይኑ ስፍራ በትጋት የሰሩት እንዴት የተባረኩ ናቸው፤ እናም ወደ ራሳቸው ስፍራስ የሚጣሉት እንዴት የተረገሙ ናቸው! እናም ዓለም በእሳት ትቃጠላለች።\n\n4 ፬ እናም የእስራኤልን ቤት ስሮችና ቅርንጫፎች ያስታወሰው አምላካችን እንዴት መሀሪ ነው፤ እናም ለእነርሱ ቀኑን ሙሉ ክንዱን ይዘረጋል፤ እነርሱም አንገተ ደንዳና እና ተቃዋሚ ህዝብ ናቸው፤ ነገር ግን አብዛኞቹም ልባቸውን ባያጠጥሩ በእግዚአብሔር መንግስት ይድናሉ።\n\n5 ፭ ስለሆነም፣ የተወደዳችሁ ወንድሞቼ፣ ንስሀ እንድትገቡም፣ በልባችሁም ሙሉ ዓላማ እንድትመጡና፣ እግዚአብሔር ለእናንተ እንደፀና እናንተም እንድትፀኑ በጥሞና ቃላት እለምናችኋለሁ። እናም በቀን ብርሃን የምህረት ክንዱ ወደ እናንተ በተዘረጋ ጊዜ ልባችሁን አታጠጥሩ።\n\n6 ፮ አዎን፣ ዛሬ፣ ድምፁን ብትሰሙ፣ ልባችሁን አታጠጥሩ፤ ለምንስ ትሞታላችሁ?\n\n7 ፯ እነሆም፣ ቀኑን ሁሉ በመልካሙ የእግዚአብሔርን ቃል ከተመገባችሁ በኋላ፣ መጥፎ ፍሬን አፍርታችሁ በመቆረጥ ወደ እሳት መጣል ይገባችኋልን?\n\n8 ፰ እነሆ፣ እነዚህን ቃላት ትቃወማላችሁን? የነቢያቱን ቃላትስ ትቃወማላችሁን፤ ስለእርሱ ብዙዎች ከተናገሩ ከተባለ በኋላ፣ ክርስቶስን በተመለከተስ የተነገሩትን ቃላት ሁሉ ትቃወማላችሁን፤ እናም የክርስቶስን መልካም ቃል፣ የእግዚአብሔርን ኃይልና፣ የመንፈስ ቅዱስን ስጦታን ትክዳላችሁን፣ የቅዱስ መንፈስ እርካታንም ታጠፋላችሁን፣ እናም ለእናንተ የተመሰረተውን ታላቁን የቤዛነት ዕቅድ ትሳለቁበታላችሁን?\n\n9 ፱ እነዚህን ነገሮች ካደረጋችሁ፣ በክርስቶስ ያለው የቤዛነትና የትንሳኤ ኃይል በእግዚአብሔር የፍርድ ወንበር ፊት በእፍረትና በመጥፎ ጸጸት እንደሚያቆማችሁ አታውቁምን?\n\n10 ፲ እናም በፍርድ ኃይል መሰረት፣ ፍርድ ሊካድ አይችልምና፣ እናንተ በነበልባሉ ወደ ማይጠፋው፣ እናም ጢሱም ለዘለዓለም እስከዘለዓለም ወደሰማይ ወደሚወጣው፣ የእሳቱ ባህርና ዲን መጨረሻ የሌለው ስቃይ ወደሆነው፣ የእሳት ባህርና ዲን መሄድ ይገባችኋል።\n\n11 ፲፩ እንግዲህ አቤቱ፣ የተወደዳችሁ ወንድሞቼ፣ ንስሀ ግቡ፣ በጠባቡም ደጅ ግቡ፣ እናም ዘለዓለማዊ ህይወትን እስከምታገኙ ድረስ በቀጥተኛ ጎዳና ቀጥሉ።\n\n12 ፲፪ አቤቱ ብልህ ሁኑ፤ ከዚህ የበለጠ ምን ማለት እችላለሁ?\n\n13 ፲፫ በመጨረሻም ኃጢአተኞችን በመጥፎ ስጋትና ፍርሃት በሚመታው በአስደሳቹ በእግዚአብሔር የፍርድ ወንበር ፊት እስከምንገናኝ ድረስ ደህና ሁኑ እላችኋለሁ። አሜን።\n\n", "jacob 7": "[center][font_size=26]ምዕራፍ ፯[/font_size][/center]\n\n[i]ሼረም ክርስቶስን ካደ፣ ከያዕቆብ ጋር ተጣላ፣ ምልክትን በግድ ፈለገ፣ እናም በእግዚአብሔር ተቀሰፈ—ሁሉም ነቢያት ስለክርስቶስና ስለኃጢያት ክፍያው ተናግረዋል—ኔፋውያን በዘመናቸው እንደሚንከራተቱ፣ በመከራ እንደተወለዱና፣ በላማናውያን እንደተጠሉ ኖሩ። ከ፭፻፵፬–፬፻፳፩ ም.ዓ. ገደማ።[/i]\n\n1 ፩ እናም አሁን እንዲህ ሆነ ጥቂት አመታት ካለፉ በኋላ፣ ከኔፋውያን መካከል ስሙም ሼረም የተባለ አንድ ሰው መጣ።\n\n2 ፪ እናም እንዲህ ሆነ እርሱ በህዝቡ መካከል መስበክና፣ ክርስቶስ የሚባል እንደሌለም ለእነርሱ ማወጅ ጀመረ። እናም ለህዝቡ ብዙ የሽንገላን ነገሮች ሰበከ፤ ይህንንም ያደረገው የክርስቶስን ትምህርት ለመጣል ነበር።\n\n3 ፫ እናም የህዝቡንም ልብ ያስት ዘንድ በትጋት በመስራት የብዙዎችን ልብ አሳተ፤ እናም እኔ ያዕቆብ በሚመጣው ክርስቶስ እምነት እንዳለኝ ስለሚያውቅ ወደ እኔ ይመጣ ዘንድ ብዙ አጋጣሚዎችን ፈለገ።\n\n4 ፬ እናም የተማረ ነበር፣ ስለዚህ የህዝቡን ቋንቋ በፍጹም እውቀት ያውቅ ነበር፣ ስለሆነም፣ በዲያብሎስ ኃይል መሰረት ብዙ ሽንገላንና፣ ብዙ የንግግር ኃይል መጠቀም ችሏል።\n\n5 ፭ እናም እነዚህን ነገሮች በተመለከተ ብዙ ራዕይና ብዙ ነገሮችን ያየሁ ቢሆንም፣ እርሱ እኔን ከእምነቴ ለማናወጥ ተስፋ ነበረው፤ እኔ በእውነት መላዕክቶችን አይቻለሁ፣ እነርሱም እኔን አስተምረውኛልና። እናም ደግሞ ከጊዜ ወደጊዜ የጌታ ድምፅ በቃሉ ሲናገረኝ ሰምቻለሁ፤ ስለሆነም፣ ልናወጥ አልችልም።\n\n6 ፮ እናም እንዲህ ሆነ እርሱ ወደ እኔ መጣና፣ በዚህ ሁኔታ እንዲህ ብሎ ተናገረኝ፥ ወንድም ያዕቆብ፣ አንተን እናገር ዘንድ ብዙ አጋጣሚዎችን ፈለግሁ፤ ወንጌል ወይም የክርስቶስን ትምህርት ብለህ የምትጠራውን ለመስበክ እንደተጓዝክ ሰምቻለሁ እናም ደግሞ አውቄአለሁ።\n\n7 ፯ እናም ትክክለኛውን የእግዚአብሔር ጎዳና እንዲስቱና፣ ትክክለኛ የሆነውን የሙሴን ህግ እንዳይጠብቁት ከዚህ ህዝብ አብዛኛውን አስተሀል፤ እናም ከብዙ መቶ ዓመታት በኋላ ይመጣል ወደምትለው ፍጡር አምልኮ የሙሴን ህግ ለውጠሀል። እናም አሁን እነሆ፣ እኔ ሼረም ይህ ስድብ እንደሆነ አውጅልሀለሁ፤ ማንም ሰው የሚመጡ ነገሮችን መናገር ስለማይችል፣ እንደነዚህ አይነት ነገሮችን አያውቅምና። እናም እንደዚህ ነበር ሼረም ከእኔ ጋር የተጣላው።\n\n8 ፰ ነገር ግን እነሆ፣ ጌታ እግዚአብሔር በቃሉ እስከማሳፍረው ድረስ ለነፍሴ መንፈሱን አፈሰሰልኝ።\n\n9 ፱ እናም ለእርሱ እንዲህ አልሁ፥ የሚመጣውን ክርስቶስ ትክዳለህን? እና እርሱም አለ፥ክርስቶስ ከአለ አልክደውም፤ ነገር ግን ክርስቶስ እንደሌለ፣ እንዳልነበረ፣ እንደማይኖርም አውቃለሁ።\n\n10 ፲ እናም እንዲህ አልኩት፥ በቅዱስ መጽሐፍት ታምናለህ? እርሱም አዎን አለ።\n\n11 ፲፩ እናም እኔም አልኩት፥ አንተ እነርሱን አትረዳቸውም፤ ምክንያቱም እነርሱ በእውነት ስለክርስቶስ ይመሰክራሉና። እነሆ፣ የትኛውም ነቢይ ክርስቶስን በተመለከተ ከመናገር በስተቀር የፃፈ ወይም የተነበየ የለም እልሀለሁ።\n\n12 ፲፪ እናም ይህ ብቻም አይደለም—ይህ ለእኔ ተገልፆልኛል፣ ሰምቻለሁም ተመልክቻለሁምና፤ እናም ይህ ደግሞ ለእኔ በመንፈስ ቅዱስ ኃይል ተገልጾልኛል፤ ስለሆነም፣ ምንም አይነት የኃጢያት ክፍያ ባይኖር ኖሮ የሰው ዘር በሙሉ መጥፋት እንደሚኖርበት አውቃለሁ።\n\n13 ፲፫ እናም እንዲህ ሆነ እርሱም አለኝ፥ አንተ በዚህ ብዙ በምታውቀው በመንፈስ ቅዱስ ኃይል ምልክትን አሳየኝ።\n\n14 ፲፬ እናም አልኩት፥ እውነት መሆኑን ለምታውቀው ለአንተ ምልክት ለማሳየት እግዚአብሔርን የምፈትነው እኔ ማን ነኝ? ነገር ግን የዲያብሎስ በመሆንህ ትክደዋለህ። ይሁን እንጂ፣ የእኔ ፈቃድ አይሁን፤ ነገር ግን እግዚአብሔር አንተን የሚቀጣ ከሆነ ይህ በሰማይም በምድርም ኃይል እንዳለው፤ እናም ደግሞ ክርስቶስ እንደሚመጣ ምልክት ይሆንሃል። እናም አቤቱ ጌታ የእኔ ፈቃድ ሳይሆን ያንተ ይሆናል።\n\n15 ፲፭ እናም እንዲህ ሆነ እኔ ያዕቆብ እነዚህን ቃላት ስናገር፣ የእግዚአብሔር ኃይል ወረደበት፣ በዚህም ምክንያት መሬት ወደቀ። እናም እንዲህ ሆነ ለብዙ ቀናት እንክብካቤን አገኘ።\n\n16 ፲፮ እናም እንዲህ ሆነ ለህዝቡም ተናገረ፥ ልሞት ስለሆነ ነገ በአንድ ላይ ተሰብሰቡ፤ ስለሆነም፣ ከመሞቴ በፊት ለህዝቡ መናገር እፈልጋለሁ።\n\n17 ፲፯ እናም እንዲህ ሆነ በማግስቱ ብዙዎች በአንድ ላይ ተሰበሰቡ፤ እናም ለእነርሱ በግልፅ ተናገረ፣ ያስተማራቸውንም ነገሮች ካደ፣ እናም ስለክርስቶስ እንዲሁም ስለመንፈስ ቅዱስ ኃይል እንዲሁም ስለመላዕክቶች አገልግሎት መሰከረ።\n\n18 ፲፰ እናም በዲያብሎስ ኃይል ተታሎ እንደነበር በግልፅ ተናገራቸው። እናም ስለሲዖልና ዘለዓለማዊነት እንዲሁም ዘለዓለማዊ ቅጣት ተናገረ።\n\n19 ፲፱ እናም አለ፥ ይቅርታ የሌለው ኃጢያት በመፈፀሜ ፈርቻለሁ፣ ምክንያቱም ለእግዚአብሔር ዋሽቻለሁና፤ ክርስቶስን ክጃለሁና፣ ቅዱስ መጽሐፍንም አምኛለሁ ብያለሁና፤ እነርሱም በእውነት ስለእርሱ መስክረዋል። እናም ለእግዚአብሔር በመዋሸቴ ሁኔታዬ መጥፎ ይሆናል ብዬ እጅግ እፈራለሁ፤ ነገር ግን ለእግዚአብሔር እናዘዛለሁ።\n\n20 ፳ እናም እንዲህ ሆነ እነዚህን ቃላት ሲናገር ሌላ ምንም ማለት አልቻለም፣ እናም ሞተ።\n\n21 ፳፩ እናም ወደሞት ሲቀርብ እነዚህን ነገሮች መናገሩን ህዝቡ በተመለከቱ ጊዜ እጅግ ተደነቁ፤ እናም እንዲህም ሆኖ በመሸነፍ ወደ መሬት እስከሚወድቁ ድረስ የእግዚአብሔር ኃይል በእነርሱ ላይ ወረደ።\n\n22 ፳፪ አሁን ይህ ነገር እኔን ያዕቆብን አስደስቶኛል፣ ምክንያቱም በሰማይ ያለውን አባቴን ይህን ጠይቄአለሁና፤ እርሱም ጩኸቴን ሰምቷል፣ እናም ፀሎቴን መልሷል።\n\n23 ፳፫ እናም እንዲህ ሆነ እንደገና ሰላምና የእግዚአብሔር ፍቅር በህዝቡ መካከል ዳግሞ ተመለሰ፤ እናም ቅዱሳን መጻሕፍትን መረመሩና፣ የዚህን የኃጢአተኛውን ሰው ቃል ከእንግዲህ አላዳመጡም።\n\n24 ፳፬ እናም እንዲህ ሆነ ላማናውያንን ወደ እውነተኛ እውቀት ለመመለስ ብዙ ዘዴዎች ተቀይሰው ነበር፤ ነገር ግን በጦርነትና ደም መፋሰስ ስለሚደሰቱና፣ ከእኛ ከወንድሞቻቸው ዘለዓለማዊ የሆነ ጥላቻ ስለነበራቸው ሁሉም በከንቱ ነበሩ። እናም በጦር መሳሪያዎቻቸው ኃይል ሁልጊዜም ሊያጠፉን ፈለጉ።\n\n25 ፳፭ ስለሆነም፣ የኔፊ ህዝብ በእነርሱ ላይ ከነመሳሪያዎቻቸው፣ እናም በሙሉ ኃይላቸው፣ የደህንነታቸው አለት በሆነው በእግዚአብሔር በማመን መሸጉ፤ ስለሆነም ጠላቶቻቸውን በማሸነፍ ቀጠሉ።\n\n26 ፳፮ እናም እንዲህ ሆነ እኔ ያዕቆብ መሸምገል ጀመርኩ፤ እናም የዚህ ህዝብ ታሪክ በሌላኛው የኔፊ ሰሌዳዎች በመቀመጡ፣ ስለሆነም፣ ባለኝ እውቀት መፃፌን በመናገር፣ ጊዜው ከእኛ ጋር አልፏል፣ እናም ደግሞ ህይወታችን ልክ እንደህልም አልፏል፤ ከኢየሩሳሌም ተጥለን ወጥተን ስደተኞች በመሆናችን፣ በምድረበዳ ውስጥ በመከራ ስለተወለድን፣ እናም በራሳችን ወንድሞች ስለተጠላን፣ ይህም ጦርነትና ፀብን ስላስነሳ፣ ብቸኛና ጭምት ሰዎች ነበርን በማለትይህንን ታሪክ አጠቃልላለሁ፤ ስለሆነም፣ በዘመናችን ሁሉ አለቀስን።\n\n27 ፳፯ እናም እኔ ያዕቆብ፣ በቅርቡ ወደ መቃብሬ መሄድ እንዳለብኝ ተመለከትኩ፣ ስለሆነም፣ ለልጄ ኢኖስ አልኩት፥ እነዚህን ሰሌዳዎች ውሰድ። እናም ወንድሜ ኔፊ ያዘዘኝን ነገሮች ነገርኩትና እርሱም ለትዕዛዛቱ ታዛዥ ለመሆኑ ቃል ገባ። እናም በእነዚህ ሰሌዳዎች ላይ ጥቃቅን የሆኑትን ጽሁፎችን መፃፌን ጨረስኩ፤ አብዛኞቹ ወንድሞቼ ቃሌን እንደሚያነቡ በማመን ለአንባቢያን ደህና ሁኑ እላለሁ። ወንድሞች ደህና ሁኑ።\n\n", "enos 1": "[center][font_size=26]መፅሐፈ ኢኖስ[/font_size][/center]\n\n[center][font_size=26]ምዕራፍ ፩[/font_size][/center]\n\n[i]ኢኖስ በኃይል ፀለየ እናም ለኃጢአቱ ስርየትን አገኘ—ለላማናውያን ወደፊት በሚመጣው ደህንነታቸው ተስፋ ያለው የጌታ ድምፅ ወደ አዕምሮው መጣ—ኔፋውያን ላማናውያንን ለመመለስ ጣሩ—ኢኖስ በቤዛው ይደሰታል። ከ፬፻፳ ም.ዓ. ገደማ።[/i]\n\n1 ፩ እነሆ፣ እንዲህ ሆነ እኔ ኢኖስ አባቴ ፃድቅ ሰው እንደነበር ስለማውቅ—በራሱም ቋንቋ እናም ደግሞ በጌታ አስተዳደግና ተግሳፅ ስላስተማረኝ፣ እናም ለዚህ የአምላኬ ስም የተባረከ ይሁን—\n\n2 ፪ እናም ለኃጢአቴ ስርየትን ከማግኘቴ በፊት በእግዚአብሔር ፊት ስለነበረኝ ትግል እነግራችኋለሁ።\n\n3 ፫ እነሆ፣ አራዊትን ለማደን ወደጫካው ሄድኩ፤ እናም አባቴ ዘለዓለማዊ ህይወትንና የቅዱሳንን ደስታ በተመለከተ ሁልጊዜ ሲናገር የምሰማቸው ቃላት ወደልቤ ጠልቀው ገቡ።\n\n4 ፬ እናም ነፍሴ ተራበች፤ በፈጣሪዬም ፊት ተንበረከክሁ፣ እናም ለነፍሴ በሀይለኛ ፀሎትና ልመና ወደእርሱ ጮህኩኝ፣ እናም ቀኑን ሙሉ ወደ እርሱ ጮህኩኝ፤ አዎን፣ ምሽቱ ሲመጣ ድምፄን ሰማይ እስከሚደርስ ከፍ አደረግሁት።\n\n5 ፭ እናም ድምፅ ወደእኔ መጣ፣ እንዲህም አለኝ፥ ኢኖስ ኃጢያትህ ይቅር ተብሎልሃል እናም አንተ ትባረካለህ።\n\n6 ፮ እናም እኔ ኢኖስ እግዚአብሔር ሊዋሽ እንደማይችል አውቃለሁ፤ ስለሆነም፣ በደሌ ተወግዶልኛል።\n\n7 ፯ እናም ጌታ፣ ይህ እንዴት ሆነ? አልኩት።\n\n8 ፰ እናም እርሱም አለኝ፥ ባላየኸውና ሰምተህ በማታውቀው በክርስቶስ ባለህ እምነት ምክንያት ነው። እናም እራሱን በአካል ከመግለፁ በፊት ብዙ አመታት ያልፋሉ፤ ስለሆነም፣ ሂድ እምነትህ አድኖሃል።\n\n9 ፱ አሁን፣ እንዲህ ሆነ እነዚህን ቃላት በምሰማ ጊዜ ለኔፋውያን ወንድሞቼ ደህንነት ማሰብ ጀመርኩ፤ ስለሆነም፣ ለእነርሱ ነፍሴን ሁሉ ወደ እግዚአብሔር አፈሰስኩ።\n\n10 ፲ እናም እንደዚህ በመንፈስ በምታገልበት ጊዜ፣ እነሆ፣ የጌታ ድምፅ በአዕምሮዬ በድጋሚ መጥቶ እንዲህ አለኝ፤ ወንድሞችህ ትዕዛዛቴን ለመጠበቅ ባላቸው ትጋት መሰረት እጎበኛቸዋለሁ። ለእነርሱም ይህን ምድር ሰጥቻቸዋለሁ፣ ይህችም ቅዱስ ምድር ናት፤ በክፋት የተነሳ ካልሆነ በቀር አልረግማትም፤ ስለሆነም፣ በተናገርኩት መሰረት ወንድሞችህን እጎበኛቸዋለሁ፤ እናም መተላለፋቸውን በራሳቸው ላይ በሀዘን አወርዳለሁ።\n\n11 ፲፩ እናም እኔ ኢኖስ፣ እነዚህን ቃላት ከሰማሁ በኋላ እምነቴ በጌታ የማይናወጥ ሆነ፤ እናም ለወንድሞቼ ላማናውያን በብዙ ረጅም ትግል ወደ እርሱ ፀለይኩ።\n\n12 ፲፪ እናም እንዲህ ሆነ ባለኝ በሙሉ ትጋት ከሰራሁና ከፀለይኩ በኋላ፣ ጌታም አለኝ፥ በእምነትህ የተነሳ እንደተመኘኸው መሰረት እሰጥሀለሁ።\n\n13 ፲፫ እናም አሁን እነሆ፣ ከእርሱ የፈለግሁት ፍላጎት ይህ ነበር—የእኔ ህዝብ ኔፋውያን በመተላለፋቸው መውደቅ ካለባቸውና በምንም አይነት መጥፋትም ቢኖርባቸው፣ ላማናውያንም መጥፋት ከሌለባቸው፣ ጌታ አምላክ የህዝቤን የኔፋውያን ታሪክ እንዲጠብቅ ዘንድ፤ እንዲሁም፣ በቅዱስ ክንዱ ኃይልም እንኳን ቢሆን፣ ይህም ወደፊት አንድ ቀን ለላማናውያን ይመጡ ዘንድ፣ ምናልባት ወደ ደህንነት ይመጡ ዘንድ—\n\n14 ፲፬ ለጊዜው እነርሱን ወደ እውነተኛው እምነት የመመለሱ ትግል ከንቱ ነበር። እናም ታሪካችንና እኛን፣ ደግሞም የአባቶቻችንን ባህል ሁሉ የሚቻላቸው ከሆነ ያጠፉ ዘንድ በቁጣቸው ማሉ።\n\n15 ፲፭ ስለሆነም፣ ጌታ እግዚአብሔር ታሪካችንን ማስቀመጥ እንደሚቻለው ስለማውቅ፣ ያለማቋረጥ ወደ እርሱ ጮህኩኝ፣ እርሱም እንዲህ ብሎኛልና፥ በክርስቶስ ስም እንደምትቀበል ካመንህ ምንም ነገር በእምነት ብትጠይቅ ትቀበላለህ።\n\n16 ፲፮ እናም እኔ እምነት ነበረኝ፣ እናም መዝገቦቹን እንዲያስቀምጥ ወደ እግዚአብሔር ጮህኩ፤ በእርሱ ዘመን ለላማናውያን እንደሚያመጣውም ከእኔ ጋር ቃል ኪዳን ገባ።\n\n17 ፲፯ እናም እኔ ኢኖስ፣ በገባው ቃል ኪዳን መሰረት እንደሚሆን አውቃለሁ፤ ስለዚህ ነፍሴም እረፍትን አገኘች።\n\n18 ፲፰ እናም ጌታ አለኝ፥ አባቶችህም ደግሞ ስለዚህ ነገር ከእኔ ይፈልጉ ነበር፤ እናም ለእነርሱ እንደእምነታቸው ይደረግላቸዋል፤ እምነታቸው ልክ እንደአንተው ነበርና።\n\n19 ፲፱ እናም አሁን እንዲህ ሆነ እኔ ኢኖስ፣ የሚመጡትን ነገሮች በመተንበይ በኔፋውያን ህዝብ መካከል ተጓዝኩ፣ እናም የሰማኋቸውንና ያየኋቸውን ነገሮች መሰከርኩ።\n\n20 ፳ እናም የኔፊ ህዝብ ላማናውያንን ወደ እውነተኛው የእግዚአብሔር እምነት እንዲመልሱ በትጋት እንደሚመክሩ እመሰክራለሁ። ነገር ግን ስራችን ከንቱ ነበር፤ ጥላቻቸው የፀና ነበር፣ እናም በመጥፎ ተፈጥሮአቸው ተመርተው ስለነበር አረመኔ፣ አስፈሪም፣ ደም የተጠማ ህዝብና፣ ጣኦትን አምላኪና ርኩሳን ሆኑ፤ የታደኑ አውሬዎችን በመመገብ፤ በድንኳን መኖርና፣ በምድረበዳ ውስጥ አጭር የቆዳ ግልድም አገልድመው እራሳቸውን ተላጭተው ተዘዋወሩ፤ እናም ችሎታቸውም ስለቀስትና ደጋን እንዲሁም ምሳር ነበር። እናም ብዙዎች ከጥሬ ስጋ በስተቀር ምንም አይበሉም ነበር፤ እናም እነሱ ያለማቋረጥ እኛን ለማጥፋት ይፈለጉ ነበር።\n\n21 ፳፩ እናም እንዲህ ሆነ የኔፊ ህዝብ መሬትን ያርሱ ነበር፣ እናም ሁሉንም አይነት እህልና ፍራፍሬ ያበቅሉ፣ የከብት መንጋዎችን፣ ከሁሉም የከብት አይነት መንጋዎችን፣ ፍየሎችን፣ የሜዳ ፍየሎችን፣ እናም ደግሞ ብዙ ፈረሶችን ያረቡ ነበር።\n\n22 ፳፪ እናም ከእኛ መካከል እጅግ ብዙ ነቢያት ነበሩ። እናም ህዝቡ ለመረዳት የሚያስቸግር አንገተ ደንዳና ነበር።\n\n23 ፳፫ እናም እጅግ አስከፊ ከሆነው የጦርነት ሰበካና ትንቢት፣ እናም ፀብና ጥፋት፣ እንዲሁም ያለማቋረጥ ሞትን ከሚያስታውሳቸውና፣ ከዘለዓለማዊ ጊዜ፣ ፍርድና ከእግዚአብሔር ኃይል፣ በጌታ ፍርሃት ያለማቋረጥም ይጠበቁ ዘንድ ካነሳሳቸው በስተቀር ምንም የለም። ከእነዚህ ነገሮችና እጅግ ታላቅ የሆነው ግልፅ ንግግር በስተቀር ወደ ጥፋት በፍጥነት ከመሄድ የሚጠብቃቸው ምንም ነገር አልነበረም እላለሁ። እናም በእንደዚህ አይነት እነሱን በተመለከተ እፅፋለሁ።\n\n24 ፳፬ እናም በጊዜዬ በኔፋውያንና በላማናውያን መካከል ጦርነቶችን ተመልክቻለሁ።\n\n25 ፳፭ እናም እንዲህ ሆነ እየሸመገልኩ ሄድኩ፣ እናም አባታችን ሌሂ ኢየሩሳሌምን ለቆ ከወጣ አንድ መቶ ሰባ ዘጠኝ አመታት አለፉ።\n\n26 ፳፮ እናም በእግዚአብሔር ኃይል ለዚህ ህዝብ መስበክና እንድተነብይ፣ እናም በክርስቶስ ባለው እውነት መሰረት ቃሉን እንድናገር እንደተገፋፋሁ በቶሎ ወደ መቃብሬ መሄድ እንዳለብኝ ተመለከትኩ። እናም በዘመኔ ሁሉ ተናግሬዋለሁ፣ በዚህም ከዓለም በላይ ተደስቼበታለሁ።\n\n27 ፳፯ እናም ከቤዛዬ ጋር ወደሆነው ማረፊያዬ በቶሎ እሄዳለሁ፤ በእርሱ እንደማርፍ አውቃለሁና። እናም የሚሞተው የማይሞተውን በሚተካበትና፣ በእርሱ ፊት በምቆምበት ቀን እደሰታለሁ፤ ከእዚያም ፊቱንም በደስታ አያለሁ፣ እርሱም ይለኛል፥ የተባረከው ወደ እኔ ና፣ በአባቴም ቤት የተዘጋጀልህ ቦታ አለ። አሜን።\n\n", "jarom 1": "[center][font_size=26]መፅሐፈ ጄረም[/font_size][/center]\n\n[center][font_size=26]ምዕራፍ ፩[/font_size][/center]\n\n[i]ኔፋውያን የሙሴን ህግ ጠበቁ፣ የክርስቶስንም መምጣት ጠበቁ፣ እናም በምድሪቱ ላይ በለፀጉ—ብዙ ነቢያት ሕዝቡን በእውነት ጎዳና ለመጠበቅ ጣሩ። ከ፫፻፺፱–፫፻፷፩ ም.ዓ. ገደማ።[/i]\n\n1 ፩ አሁን እነሆ፣ እኔ ጄረም፣ በአባቴ፣ ኢኖስ ትዕዛዝ መሰረት የእኛ የትውልድ ሐረግ ይጠበቅ ዘንድ ጥቂት ቃላት እፅፋለሁ።\n\n2 ፪ እናም እነዚህ ሰሌዳዎች ትንሽ ቦታ ያላቸው በመሆኑ፣ እና እነዚህ ነገሮች የሚፃፉት ለወንድሞቻችን ላማናውያን ጥቅም ስለሆነ፣ በመሆኑም ጥቂት መፃፌ አስፈላጊ ነው፤ ነገር ግን የእኔን ትንቢትም ሆነ ራዕይ አልፅፍም። አባቶቼ ከጻፉትስ የበለጠ ምን መፃፍ ይቻለኛል? እነርሱ የደህንነትን ዕቅድ አልገለጹምን? እኔ እላችኋለሁ፣ አዎን፣ እናም ይህ ለእኔ ብቁ ነው።\n\n3 ፫ እነሆ፣ በልባቸው ጠጣርነትና፣ በጆሮአቸው መደንቆር፣ እናም በአዕምሮአቸው መታወርና፣ በአንገተ ደንዳናነታቸው ምክንያት፤ በዚህ ህዝብ መካከል ብዙ መስራቱ አስፈላጊ ነው፤ ይሁን እንጂ፣ እግዚአብሔር ለእነርሱ እጅግ መሀሪ ነው፣ እናም እስከአሁንም ከምድረ ገፅ አላጠፋቸውም።\n\n4 ፬ እናም ብዙ ራዕይ ያላቸው ብዙዎች በመካከላችን አሉ፤ ምክንያቱም ሁሉም አንገተ ደንዳና አይደሉምና። እናም አንገተ ደንዳና ያልሆኑና እምነት ያላቸው ሁሉ፤ እንደ እምነታቸው፣ ለሰው ልጆች ነገሮችን ከሚገልፀው ከመንፈስ ቅዱስ ጋር ህብረት አላቸው።\n\n5 ፭ እናም አሁን፣ እነሆ፣ ሁለት መቶ ዓመታት አለፉ፣ የኔፊ ህዝቦች በምድሪቷ ላይ በረቱም። የሙሴን ህግና የሰንበትን ቀን ለጌታ ቅዱስ አድርገው በመጠበቅ አስተዋሉ። ኃይማኖትንም አላረከሱም፤ ወይም አይሳደቡም። እናም የምድሪቷን ህጎች እጅግ የጠበቁ ነበሩ።\n\n6 ፮ እናም እነርሱና፣ ላማናውያን ደግሞ በምድሪቱ ገፅ ላይ በብዛት ተበታትነው ነበር። እናም ከኔፋውያን ይበልጥ እጅግ ብዙ ነበሩ፤ እናም መግደል ይወዱ ነበርና፣ የዓራዊትን ደም ይጠጡ ነበር።\n\n7 ፯ እናም እንዲህ ሆነ፣ ከእኛ ከኔፋውያን ጋር ለመዋጋት ብዙ ጊዜ መጥተው ነበር። ነገር ግን ነገሥታቶቻችንና መሪዎቻችን በጌታ እምነት ኃያል ሰዎች ነበሩ፤ እናም ህዝቡን የጌታን መንገድ አስተማሩ፤ ስለሆነም፣ እኛ ላማናውያንን ተቋቋምን፣ እንዲሁም ከምድራችን አስወገድናቸው፣ እናም ለከተሞቻችን ወይም የውርሳችን ቦታ የሆነውን ማንኛውንም መከላከያ መስራት ጀመርን።\n\n8 ፰ እናም እጅግ ተባዛንና፣ በምድሪቱ ገፅ ላይ ተሠራጨን፣ እናም በወርቅና በብር እንዲሁም በከበሩ ነገሮችና፣ በመልካም የእንጨት ጥበብም፣ በመገንባትም፣ በማሽኖችም፣ እንዲሁም ደግሞ በብረትና መዳብ፣ እንዲሁም በነሀስ ምድሩን ለማረስ የሚያስችሉ መሳሪያዎችን እንዲሁም የጦር መሳሪያዎች በመስራት፣ አዎን ሹል ጫፍ ያለው ቀስትና፣ ሰይፍ፣ ጦር እናም ለጦርነት ሁሉንም አይነት ዝግጅት በማድረግ እጅግ ሀብታም ሆንን።\n\n9 ፱ እናም ላማናውያንን ለመገናኘት እንደዚህ እየተዘጋጀን እያለን፣ እነርሱ በእኛ ላይ ሊያይሉብን አልቻሉም። ነገር ግን ለአባቶቻችን እንዲህ በማለት የተናገረው የጌታ ቃል ተረጋግጦ ነበር፥እናንተ የእኔን ትዕዛዛት እስከጠበቃችሁ ድረስ በምድሪቱ ላይ ትበለፅጋላችሁ።\n\n10 ፲ እናም እንዲህ ሆነ የጌታ ነቢያት በእግዚአብሔር ቃል መሰረት እነርሱ ትዕዛዛትን ካልጠበቁ፣ ነገር ግን ወደ መተላለፍ ከወደቁ፣ ከምድር ፊት መጥፋት እንዳለባቸው የኔፊን ህዝብ አስፈራርተው ነበር።\n\n11 ፲፩ ስለሆነም በነቢያትና፣ ካህናትና፣ መምህራን ህዝቦችን የሙሴን ህግጋትና የተሰጠበትን አላማ በማስተማር፣ ወደመሲህ ወደፊት እንዲመለከቱና እርሱ እንደመጣም አይነት እንደሚመጣ እንዲያምኑ በትእግስት አጥብቀው በመምከር በትጋት አገለገሉ። እናም በዚህ ሁኔታ አስተምረዋቸው ነበር።\n\n12 ፲፪ እናም እንዲህ ሆነ ይህን በማድረግ ከምድር ፊት እንዳይጠፉ ጠበቋቸው፤ ልባቸውንም በቃላት ወቀሱት፣ በማከታተልም ለንስሀ አነሳሷቸው።\n\n13 ፲፫ እናም እንዲህ ሆነ ለብዙ ጊዜ ከነበረው የጦርነትና ግጭት እንዲሁም የፀብ ሁኔታ ሁለት መቶ ሠላሳ ስምንት ዓመታት አለፉ።\n\n14 ፲፬ እናም እኔ ጄረም፣ ሰሌዳዎቹ ትንሽ በመሆናቸው፣ ከዚህ የበለጠ አልፅፍም። ነገር ግን እነሆ፣ ወንድሞቼ፣ ወደ ሌላኛው የኔፊ ሰሌዳዎች መሄድ ትችላላችሁ፤ እነሆ፣ በእነርሱ ላይ ይፃፉ ዘንድ ባደረጉት፣ ወይም እንደ ነገሥታቱ አፃፃፍ የጦርነት ታሪኮች ተቀርፀዋል።\n\n15 ፲፭ እናም እንደ አባቶቼ ትዕዛዛት መሰረት ይጠበቁ ዘንድ እነዚህን ሰሌዳዎች ለወንድ ልጄ፣ ለኦምኒ፣ አስረክባለሁ።\n\n", "omni 1": "[center][font_size=26]መፅሐፈ ኦምኒ[/font_size][/center]\n\n[center][font_size=26]ምዕራፍ ፩[/font_size][/center]\n\n[i]ኦምኒ፣ አማሮን፣ ቼሚሽ፣ አቢናዶም፣ እና፣ አማሌቂ እያንዳንዳቸው በተራ መዝገቡን አስቀመጡ—ሞዛያ በሴዴቅያስ ዘመን ከኢየሩሳሌም የመጡትን፣ የዛራሔምላን ህዝብ አገኘ—ሞዛያ በእነርሱ ላይ እንዲነግስ ተደረገ—በዛራሔምላ የሙሌቅ ዝርያዎች የያሬዳውያን መጨረሻ የሆኑትን፣ ቆሪያንተመርን አገኙ—ንጉስ ቢንያም ሞዛያን ተካ—ሰዎች ለክርስቶስ እንደሚቀርብ መስዋዕት ነፍሳቸውን መስዋዕት ማድረግ ይኖርባቸዋል። ከ፫፻፳፫–፩፻፴ ም.ዓ. ገደማ።[/i]\n\n1 ፩ እነሆ እንዲህ ሆነ እኔ ኦምኒ፣ በአባቴ ጄረም በመታዘዜ፣ የትውልዳችንን ሐረግ ለማቆየት በእነዚህ ሰሌዳዎች ላይ ጥቂት መፃፍ አለብኝ—\n\n2 ፪ ስለሆነም፣ በዘመኔ ህዝቤን ኔፋውያንን በጠላቶቻቸው ላማናውያን እጅ እንዳይወድቁ ለመጠበቅ በሰይፍ ብዙ መዋጋቴን እንድታውቁልኝ እፈልጋለሁ። ነገር ግን እነሆ፣ እኔ ራሴ ኃጢአተኛ ሰው ነኝ፣ እናም ማድረግ እንደሚገባኝ የጌታን ህግና ትዕዛዛት አልጠበቅሁም።\n\n3 ፫ እናም እንዲህ ሆነ ሁለት መቶ ሰባ ስድስት አመታት አለፉ፣ ብዙ የሰላም ወቅት ነበረንም፤ እናም ብዙ የከፋ ጦርነትና የደም መፋሰስ ወቅት ነበረን። አዎን፣ በአጠቃላይ ሁለት መቶ ሰማንያ ሁለት ዓመታት አለፉ፣ እናም እነዚህን ሰሌዳዎች እንደ አባቶቼ ትዕዛዝ አስቀመጥሁት፤ እነርሱንም ለልጄ አማሮን ሰጠሁ። እናም አበቃሁ።\n\n4 ፬ እናም አሁን እኔ አማሮን፣ ጥቂት የሆኑትን በአባቴ መፅሐፍ ውስጥ የፃፍኩትን ፅፌአለሁ።\n\n5 ፭ እነሆ፣ እንዲህ ሆነ ሶስት መቶ ሀያ ዓመታት አለፉ፣ እናም እጅግ ክፉ የሆኑት ኔፋውያን ጠፉ።\n\n6 ፮ ምክንያቱም ጌታ እነርሱን ከኢየሩሳሌም ምድር ካስወጣቸውና በጠላቶቻቸው እጅ እንዳይወድቁ ባለመፍቀዱ ጠብቆ ካቆያቸው በኋላ፣ አዎን፣ ለአባቶቻችን እናንተ ትዕዛዛቴን እስካልጠበቃችሁ ድረስ በምድሪቱ ላይ አትበለፅጉም ብሎ የተናገረው ቃል እንዳይረጋገጥ አይፈቅድምና።\n\n7 ፯ ስለሆነም፣ ጌታ በታላቅ ፍርድ ጎብኝቷቸዋል፤ ይሁን እንጂ፣ ፃድቃኖችን እንዳይጠፉ አስቀርቷል፣ ነገር ግን እነርሱን ከጠላቶቻቸው እጅ አድኗቸዋል።\n\n8 ፰ እናም እንዲህ ሆነ ሰሌዳዎቹን ለወንድሜ ቼሚሽ ሰጠሁት።\n\n9 ፱ እናም እኔ ቼሚሽ ወንድሜ በፃፈበት መፅሐፍ ላይ የምፅፋቸውን ጥቂት ነገሮችን ፃፍኩ፤ እነሆም በመጨረሻ በራሱ እጅ የፃፋቸውን ተመልክቻለሁ፤ ይህንንም የጻፈው እርሱ ለእኔ በሰጠኝ ቀን ነበር። እናም እንደ አባቶቻችን ትዕዛዛት መሰረት መዝገቡን ጠብቀን ያቆየናቸው በዚህ መልኩ ነበር። እናም አበቃለሁ።\n\n10 ፲ እነሆ፣ እኔ አቢናዶም፣ የቼሚሽ ልጅ ነኝ። እነሆ እንዲህ ሆነ በህዝቤ በኔፋውያንና በላማናውያን መካከል ብዙ ጦርነቶችንና ፀቦችን ተመልክቻለሁ፤ እናም እኔ ወንድሞቼን ለመከላከል በራሴ ሰይፍ የብዙ ላማናውያንን ነፍስ አጥፍቻለሁ።\n\n11 ፲፩ እናም እነሆ፣ የዚህ ህዝብ ታሪክ የተቀረፀው ነገሥታቱ በነበሩአቸው ሰሌዳዎች ላይ እንደ ትውልዳቸው መሰረት ነው፤ እና እኔ ከተፃፉት በስተቀር ትንቢትም ሆነ ራዕይ አላውቅም፤ ስለሆነም፣ የተፃፉት በቂ ናቸው። እናም አበቃለሁ።\n\n12 ፲፪ እነሆ፣ እኔ አማሌቂ፣ የአቢናዶም ልጅ ነኝ። እነሆ፣ የዛራሔምላ ምድር ንጉስ ስለሆነው ሞዛያ ጥቂት እናገራለሁ፤ እነሆም ከኔፊ ምድር እንዲወጣ፣ እናም የጌታን ድምፅ የሰሙ ደግሞ ብዙዎችም ከእነርሱ ጋር ወደ ምድረበዳው መሸሽ እንዳለባቸው በጌታ ማስጠንቀቂያ ተሰጥቶት ስለነበረ—\n\n13 ፲፫ እናም እንዲህ ሆነ ጌታ እንዳዘዘው አደረገ። እናም ብዙዎች የጌታን ድምፅ የሰሙ ወደ ምድረበዳው ሸሹ፤ በብዙ ስብከትና ትንቢቶችም ይመሩ ነበር። እናም ያለማቋረጥ በእግዚአብሔር ቃል ተገሰፁ፤ በምድረበዳ ውስጥ ዛራሔምላ ወደሚባለው ምድር እስከሚመጡ ድረስ በክንዱ ኃይልም ተመሩ።\n\n14 ፲፬ እናም የዛራሔምላ ህዝብ ተብለው የሚጠሩትን ህዝቦች አገኙ። በዛራሔምላ ህዝብ መካከል አሁን ታላቅ ደስታ ነበር፤ እናም ደግሞ ዛራሔምላ እጅግ ተደሰተ፣ ምክንያቱም ጌታ የአይሁዶችን ታሪክ ከያዘው የነሀስ ሰሌዳዎች ጋር የሞዛያን ህዝብ ልኳልና።\n\n15 ፲፭ እነሆ፣ እንዲህ ሆነ ሞዛያ፣ የይሁዳ ንጉስ ሴደቅያስ፣ ወደ ባቢሎን በምርኮ በተወሰደበት ጊዜ የዛራሔምላ ህዝብ ከኢየሩሳሌም እንደወጡ ተረዳ።\n\n16 ፲፮ እናም በምድረበዳ ውስጥ ተጓዙ፤ እናም በጌታ እጅ ሞዛያ ወዳገኘው ምድር ታላቁን ውሃ ተሻገሩ፤ ከዚያን ጊዜ ጀምሮ በዚያ ኖሩም።\n\n17 ፲፯ እናም ሞዛያ ባገኛቸው ጊዜ፣ በቁጥር እጅግ ብዙ ነበሩ። ይሁን እንጂ፣ ብዙ ጦርነትና የከፋ ፀብ ነበራቸው፣ እናም ከጊዜ ወደ ጊዜ በሰይፍ ወደቁ፤ ቋንቋቸውም ተበላሽቶ ነበር፣ ምንም የታሪካቸውንም መዝገብ አላመጡም ነበር፤ እንዲሁም ፈጣሪያቸው መኖሩን ካዱ፣ እናም ሞዛያ ወይም የሞዛያ ህዝብ ሊረዷቸው አልቻሉም።\n\n18 ፲፰ ነገር ግን እንዲህ ሆነ ሞዛያ እነርሱ የእርሱን ቋንቋ እንዲማሩ አደረገ። እናም እንዲህ ሆነ በሞዛያ ቋንቋ ከተማሩ በኋላ፣ ዛራሔምላ የአባቶቹን ትውልድ ሐረግ ባስታወሰው መጠን ሰጠ፤ እናም ተጻፉ፣ ነገር ግን በእነዚህ ሰሌዳዎች ውስጥ አይደለም።\n\n19 ፲፱ እናም እንዲህ ሆነ የዛራሔምላና የሞዛያ ህዝብ በአንድነት ተዋሃዱ፤ እናም ሞዛያ ንጉሳቸው ይሆን ዘንድ ተሾመ።\n\n20 ፳ እናም እንዲህ ሆነ በሞዛያ ዘመን፣ በላዩ ላይ የተቀረጸበት ትልቅ ድንጋይ መጣለት፤ እናም ጽሑፉን በእግዚአብሔር ኃይልና ስጦታ ተረጎመው።\n\n21 ፳፩ እናም ኮርያንቱመር ስለሚባል አንድ ሰው ታሪክና ስለህዝቡ ማለቅ ታሪክ ይናገሩ ነበር። እናም ቆሪያንተመር በዛራሔምላ ህዝብ ተገኝቶ ነበር፤ እርሱም ለዘጠኝ ወራት ያህል ከእነርሱ ጋር ኖረ።\n\n22 ፳፪ አባቶቹን በተመለከተ ደግሞ ትንሽ ቃላት ተናገረ። እናም የመጀመሪያ ወላጆቹ የመጡት ጌታ የህዝቡን ቋንቋ በቀላቀለበት ጊዜ ከግንብ ነው፤ እናም ትክክለኛው የጌታ ቁጣ በፍርዱ መሰረት ወረደባቸው፤ እናም አጥንታቸው በሰሜናዊው ምድር ተበትነዋል።\n\n23 ፳፫ እነሆ፣ እኔ አማሌቂ በሞዛያ ዘመን ተወለድሁ፤ እናም ሞቱን እስከማይ ዘንድ ኖርሁ፤ እናም ልጁ ቢንያም በምትኩ ነገሰ።\n\n24 ፳፬ እናም እነሆ፣ በንጉስ ቢንያም ዘመን የከፋ ጦርነትና የደም መፋሰስ በኔፋውያንና በላማናውያን መካከል ተመልክቻለሁ። ነገር ግን እነሆ፣ ኔፋውያን በእነርሱ ላይ ብዙ ብልጫ አገኙ፤ አዎን፣ እንዲህም ሆኖ ንጉስ ቢንያም ከዛራሔምላ ምድር አስወጣቸው።\n\n25 ፳፭ እናም እንዲህ ሆነ ማርጀት ጀመርሁ፤ እናም ዘርም ስላልነበረኝና ንጉስ ቢንያም በጌታ ፊት ትክክለኛ ሰው መሆኑን ስለማውቅ፣ ስለሆነም፣ ሰዎች ሁሉ ወደ እስራኤሉ ቅዱስ እግዚአብሔር እንዲመጡና፣ በትንቢትም፣ በራዕይም፣ በመላዕክት አገልግሎትም፣ በልሳን በመናገር ስጦታም፣ በልሳን መናገርን በማስተርጎም ስጦታም፣ እንዲሁም መልካም በሆኑ ነገሮች ሁሉ እንዲያምኑ በጥብቅ በመምከር እነዚህን ሰሌዳዎች ለእርሱ እሰጣለሁ፤ ምክንያቱም ከጌታ ከሚመጣው በስተቀር መልካም የሆነ ምንም ነገር የለምና፤ እናም መጥፎ የሆነው ከዲያብሎስ ይመጣል።\n\n26 ፳፮ እናም አሁን፣ የተወደዳችሁ ወንድሞቼ፣ የእስራኤል ቅዱስ ወደ ሆነው ክርስቶስ እንድትመጡና፣ የማዳኑን ኃይል እንድትካፈሉና፣ የቤዛነቱን ኃይል እንድታገኙ እፈልጋለሁ። አዎን፣ ወደ እርሱ ኑ፣ እናም መላ ነፍሳችሁን ለእርሱ እንደ መስዋዕትነት አቅርቡ፣ በፀሎታችሁና ፆማችሁ ቀጥሉም፣ እስከመጨረሻው ፅኑም፤ እናም ጌታ ህያው እንደሆነ ትድናላችሁ።\n\n27 ፳፯ እናም አሁን ወደ ኔፊ ምድር ለመመለስ ወደ ምድረበዳው የሄዱትን የተወሰኑ ሰዎች በሚመለከት በመጠን እናገራለሁ፤ ምክንያቱም የርስት ምድራቸውን ለመውረስ የተመኙ ብዙ ሰዎች ነበሩና።\n\n28 ፳፰ ስለሆነም፣ እነርሱ ወደ ምድረበዳው ሄዱ። እናም መሪያቸው ጠንካራና ኃይለኛ ሰው ነበር፣ እንዲሁም አንገተ ደንዳና ሰው ነበር፤ ስለሆነም፣ በእነርሱ መካከል ፀብ እንዲኖር አደረገ፤ እናም በምድረበዳ ውስጥ ከሀምሳዎቹ በቀር ሁሉም ተገደሉ፣ እናም እንደገና ወደ ዛራሔምላ ምድር ተመለሱ።\n\n29 ፳፱ እናም እንዲህ ሆነ ሌሎች ቁጥራቸው ከፍ ያለውን ደግሞ ወሰዱ፣ እናም ወደ ምድረበዳ እንደገና ጉዞአቸውን ቀጠሉ።\n\n30 ፴ እናም እኔ አማሌቂ፣ ከእነርሱ ጋር የሄደ ወንድም ነበረኝ፤ እናም እነርሱን በተመለከተ ከዚያን ጊዜ ጀምሮ አላውቅም። ወደ መቃብሬም መውረዴ ነው፤ እነዚህ ሰሌዳዎችም ሙሉ ናቸው። እናም ንግግሬን አበቃለሁ።\n\n", "w-of-m 1": "[center][font_size=26]የሞርሞን ቃላት[/font_size][/center]\n\n[center][font_size=26]ምዕራፍ ፩[/font_size][/center]\n\n[i]ሞርሞን የኔፊን ትልቁን ሰሌዳ አሳጠረ—ትንሹን ሰሌዳ ከሌላኛው ሰሌዳ ጋር አስቀመጠ—ንጉስ ቢንያም በምድሪቱ ውስጥ ሰላምን መሰረተ። በ፫፻፹፭ ዓ.ም. ገደማ።[/i]\n\n1 ፩ እናም አሁን እኔ ሞርሞን ለልጄ ሞሮኒ የፃፍኩትን ታሪክ ለመስጠት እየተዘጋጀሁ እያለሁ፣ እነሆ፣ የህዝቤን የኔፋውያንን በሙሉ የመጥፋትን ምስክር ሆኛአለሁ።\n\n2 ፪ እናም እነዚህን መዛግብት ለልጄ የሰጠሁት ክርስቶስ ከመጣ ከብዙ መቶ ዓመታት በኋላ ነው፤ እርሱም የህዝቡን ፈፅሞ መጥፋት ይመሰክራል ብዬ አስባለሁ። ነገር ግን አንድ ቀን እነርሱን እንዲጠቅማቸው ዘንድ፣ እነርሱን በተመለከተ እናም ክርስቶስን በተመለከተ ጥቂት ይፅፍ ዘንድ እግዚአብሔር ከእርሱ እንዲድን ይፍቀድ።\n\n3 ፫ እናም አሁን፣ የፃፍኩትን በተመለከተ በመጠን እናገራለሁ፤ አማሌቂ ስለተናገራቸው ከኔፊ ሰሌዳዎች ጀምሮ እስከ ንጉስ ቢንያም ድረስ፣ ያሉትን አሳጥሬ ከፃፍኩ በኋላ፣ የተሰጠኝን መዝገብ መረመርሁ፣ እናም ከያዕቆብ እስከ ንጉስ ቢንያም ንግስና ድረስ ትንሹን የነቢያት ታሪክ የያዙትን እነዚህን ሰሌዳዎችና ደግሞ ብዙዎቹን የኔፊን ቃላት አገኘሁ።\n\n4 ፬ እናም በእነዚህ ሰሌዳዎች ላይ ያሉት ነገሮች እኔን ያስደስቱኛል፣ ምክንያቱም የክርስቶስን መምጣት ስለሚተነብዩ፤ እናም አባቶቼ ብዙዎቹ እንደተፈፀሙ ያውቃሉ፤ አዎን፣ እናም ደግሞ እስከአሁን ድረስ ብዙ ነገሮች እኛን በተመለከተ የተተነበዩት እንደተፈፀሙና ከዚያ በኋላ የሚሆኑትም ብዙዎችም በእርግጥ መፈፀም እንዳለባቸው አውቃለሁ—\n\n5 ፭ ስለሆነም፣ በእነርሱ ላይ ምዝገባዬን ለመጨረስ እነዚህን ነገሮች መረጥሁ፣ ቀሪውን ታሪክ ከኔፊ ሰሌዳዎች ላይ እወስዳለሁ፣ እናም ህዝቤን በተመለከቱ ነገሮች መቶኛውን መፃፍ አልችልም።\n\n6 ፮ ነገር ግን እነሆ፣ ትንቢቶችንና ራዕዮችን የያዙትን እነዚህን ሰሌዳዎች እወስዳለሁ፣ እናም ከቀሪው ፅሁፌ ጋር አስቀምጣቸዋለሁ፣ ለእኔ ምርጥ ናቸውና፤ እናም ለወንድሞቼ ምርጥ እንደሚሆኑ አውቃለሁ።\n\n7 ፯ እናም ይህን ለብልህ ዓላማ አደርገዋለሁ፤ በእኔ ውስጥ ያለው የጌታ መንፈስ በዝግታ ድምፅ ተናግሮኛልና። እናም አሁን፣ ሁሉንም ነገሮች አላውቅም፤ ነገር ግን ጌታ የሚመጡትን ነገሮች ሁሉ ያውቃል፤ ስለሆነም፣ እንደፈቃዱ ለማድረግ በእኔ ይሰራል።\n\n8 ፰ እናም ወደ እግዚአብሔር የምፀልየው ወንድሞቼን በተመለከተ ነው፣ ይኸውም እነርሱ አንዴ እንደገና እግዚአብሔርን ወደማወቅ፣ አዎን፣ በክርስቶስ ቤዛነት ይመጡ ዘንድ፤ አንዴ እንደገና የተወደዱ ህዝቦች ይሆኑ ዘንድ ነው።\n\n9 ፱ እናም አሁን እኔ ሞርሞን፣ ከኔፊ ከወሰድኳቸው ሰሌዳዎች ምዝገባዬን ለመጨረስ እቀጥላለሁ፤ እናም ይህን የማደርገው እግዚአብሔር በሰጠኝ እውቀትና መረዳት መሠረት ነው።\n\n10 ፲ ስለሆነም፣ እንዲህ ሆነ አማሌቂ እነዚህን ሰሌዳዎች ለንጉስ ቢንያም በእጁ ከሰጠው በኋላ፣ ወሰዳቸውና ከትውልድ እስከ ትውልድ እስከ ንጉስ ቢንያም ዘመን ድረስ ለንጉሶች የተላለፉትን ታሪክ ከያዙት ከሌሎች ሰሌዳዎች ጋር አስቀመጣቸው።\n\n11 ፲፩ እናም ከትውልድ ወደ ትውልድ በእጄ እስከሚገቡ ድረስ ከንጉስ ቢንያም ተላልፈዋል። እናም እኔ ሞርሞን ከዚህ ጊዜ ጀምሮ እስከሚመጣው እንዲጠበቁ ወደ እግዚአብሔር እፀልያለሁ። እንደሚጠበቁም አውቃለሁ፤ ምክንያቱም በተጻፈው በእግዚአብሔር ቃል መሰረት ከውስጣቸው ህዝቦቼና ወንድሞቻቸው በታላቁና በመጨረሻው ቀን የሚፈረዱባቸው ብዙ ታላቅ ነገሮች በእነርሱ ተፅፈዋልና።\n\n12 ፲፪ እናም አሁን፣ ይህን ንጉስ ቢንያምን በተመለከተ—በህዝቡ መካከል ጥቂት ፀብ ነበረበት።\n\n13 ፲፫ እናም ደግሞ እንዲህ ሆነ የላማናውያን ወታደሮች ከህዝቡ ጋር ሊዋጉ ከኔፊ ምድር ወረዱ። ነገር ግን እነሆ፣ ንጉስ ቢንያም ወታደሮቹን በአንድ ላይ ሰበሰበ እናም ተቋቋማቸው፤ በገዛ ክንዱ ብርታት በላባን ሰይፍ ተዋጋቸው።\n\n14 ፲፬ እናም በጌታ ኃይል ብዙ ሺህ ላማናውያንን እስከሚገድሉ ድረስ ከጠላቶቻቸው ጋር ተጣሉ። እናም እንዲህ ሆነ ከውርስ ምድራቸው ሙሉ በሙሉ እስከሚያስወጧቸው ድረስ ከላማናውያን ጋር ተዋጉ።\n\n15 ፲፭ እናም እንዲህ ሆነ ሀሰተኛ ክርስቶሶች ከነበሩና፣ አፋቸው ከተዘጋና፣ እንደ ወንጀላቸው ከተቀጡ በኋላ፤\n\n16 ፲፮ እናም በህዝቡ መካከል ሀሰተኞቹ ነቢያት፣ ሀሰተኛ ሰባኪዎችና መምህራን ከነበሩ፣ እናም እነዚህ ሁሉ እንደ ወንጀላቸው ከተቀጡ በኋላ፤ እናም ከብዙ ፀብና ብዙዎች ተገንጥለው ወደ ላማናውያን የሄዱ ከነበሩ በኋላም፤ እነሆ፣ እንዲህ ሆነ ንጉስ ቢንያም፣ ከህዝቡ መካከል ከነበሩት ቅዱስ ነቢያት እርዳታ ጋር—\n\n17 ፲፯ እነሆም ንጉስ ቢንያም ቅዱስ ሰው ነበረ፣ እናም በህዝቡም ላይ በፅድቅ ነገሰ፤ ብዙ ቅዱሳን ሰዎች በምድሪቱ ላይ ነበሩም፣ እናም የእግዚአብሔርንም ቃል በኃይልና በስልጣን ተናገሩ፤ በህዝብ አንገተ ደንዳናነት የተነሳም ብዙ ወሳኝ ቃላትን ተጠቀሙ—\n\n18 ፲፰ ስለሆነም፣ በቅዱሳን ነቢያት ድጋፍ፣ ንጉስ ቢንያም፣ እናም ነቢያት፣ በሰውነቱ ሙሉ ኃይልና በአከላተ ነፍሱ ሁሉ በመስራት፣ በምድሪቱ ላይ አንዴ በድጋሚ ሰላምን መሠረተ።\n\n", "mosiah 1": "[center][font_size=26]መፅሐፈ ሞዛያ[/font_size][/center]\n\n[center][font_size=26]ምዕራፍ ፩[/font_size][/center]\n\n[i]ንጉስ ቢንያም ለልጆቹ የአባቶቻቸውን ቋንቋ እና ትንቢት አስተማረ—ኃይማኖታቸውና ስልጣኔያቸው የተጠበቁት በተለያዩ ሠሌዳዎች ላይ በተጠበቁት መዝገቦች ምክንያት ነው—ሞዛያ ለንጉስነት ተመርጧል እናም መዛግብቱና ሌሎችም ነገሮች አደራ ተሰጥተውታል። ከ፻፴–፻፳፬ ም.ዓ. ገደማ።[/i]\n\n1 ፩ እናም አሁን የንጉሥ ቢንያም ከሆኑት ህዝቦች ሁሉ መካከል በዛራሔምላ ምድር ሁሉ ከዚያ በኋላ ፀብ አልነበረም፣ ስለዚህ ንጉሥ ቢንያም በቀሪው ዘመኑ ሁሉ ዘላቂ ሠላም ነበረው።\n\n2 ፪ እናም እንዲህ ሆነ ሦስት ወንዶች ልጆች ነበሩት፤ እናም ስማቸውን ሞዛያና፣ ሔሎሩምና፣ ሔለማን ብሎ ጠራቸው። እናም አስተዋይ ሰዎች ይሆኑ ዘንድና፣ በጌታ እጅ የተሰጣቸውን በአባቶቻቸው አንደበት ስለተነገሩት ትንቢቶች ያውቁ ዘንድ በአባቶቻቸው ቋንቋ ሁሉ እንዲማሩ አደረገ።\n\n3 ፫ እናም ደግሞ በነሀስ ሠሌዳዎች ላይ የተቀረፀውን ታሪክ በተመለከተ እንዲህ ሲል አስተማራቸው፥ እነዚህን ታሪኮችና ትዕዛዛት የያዙት እነዚህ ሠሌዳዎች ባይኖሩ ኖሮ በአሁኑም ጊዜ እንኳን ቢሆን የእግዚአብሔርን ሚስጥር ባለማወቅ በድንቁርና እንደምንሰቃይ ልጆቼ እንድታስታውሱ እፈልጋለሁ።\n\n4 ፬ በእነዚህ ሠሌዳዎች እርዳታ ካልሆነ በቀር አባታችን ሌሂ እነዚህን ሁሉ ነገሮች ለልጆቹ በማስታወስ ለማስተማር አይቻለውም ነበር፤ ምክንያቱም የግብፃውያንን ቋንቋ የተማረ ስለሆነ እነዚህን ፅሁፎች ለማንበብ ይቻለዋል፣ እናም ልጆቹ ልጆቻቸውን ማስተማር ይችሉ ዘንድ ይህንኑ ልጆቹን አስተማራቸው፣ እናም ስለዚህ እስከዚህ ጊዜም ድረስ የእግዚአብሔርን ትዕዛዛት ይፈፅማሉ።\n\n5 ፭ ልጆቼ እንዲህ እላችኋለሁ፥ እኛ የእርሱን ሚስጥር አንብበን እንገነዘብ ዘንድ በእግዚአብሔር እጅ የተቀመጡትና የተጠበቁት እነዚህ ነገሮች፣ እንዲሁም ሁልጊዜም ከዐይናችን ስር ያሉት ትዕዛዛቱ ባይኖሩ ኖሮ አባቶቻችንም እንኳን ቢሆኑ እምነት አጥተው ይመነምኑ ነበር፣ እናም ስለእነዚህ ነገሮች ምንም እንደማያውቁት፣ ወይም በሚያስተምሩአቸው ጊዜም ስህተት በሆነው በአባቶቻቸው ወግ ምክንያት እንደማያምኑት ወንድሞቻችን እንደላማናውያን እንሆን ነበር።\n\n6 ፮ ልጆቼ ሆይ፣ እነዚህ አባባሎች እውነት መሆናቸውን፣ እናም ደግሞ እነዚህ መዛግብት እውነት እንደሆኑ እንድታስታውሱ እፈልጋለሁ። እናም ኢየሩሳሌምን ለቀው ከወጡበት ጊዜ ጀምሮ እስከአሁን የአባቶቻችንን አባባሎች መዛግብትን የያዙ የኔፊ ሰሌዳዎችን ደግሞ ተመልከቱ፣ እነርሱም እውነተኛ ናቸው፤ እናም እኛ የእነርሱን እርግጠኝነት እናውቃለን ምክንያቱም እነርሱ በዐይኖቻችን ፊት ቀርበዋል።\n\n7 ፯ እናም አሁን፣ ልጆቼ፣ እናንተ ትጠቀሙ ዘንድ እነርሱን በትጋት መፈተሽን አንድታስታውሱ እፈልጋለሁ፤ እናም ጌታ ለአባቶቻችን በገባው ቃል ኪዳን መሰረት በምድሪቱ ትበለፅጉ ዘንድ የእግዚአብሔርን ትዕዛዛት እንድትጠብቁ እፈልጋለሁ።\n\n8 ፰ እናም በዚህ መፅሐፍ ያልተፃፉትን በጣም ብዙ ተጨማሪ ነገሮችን ንጉስ ቢንያም ለልጆቹ አስተማረ።\n\n9 ፱ እናም እንዲህ ሆነ ንጉስ ቢንያም ልጆቹን ማስተማር ከጨረሰ በኋላ አረጀ፣ እናም በቅርቡ ምድር ሁሉ ወደሚሄዱበት መሄድ እንዳለበት ተመለከተ፤ ስለዚህ መንግስቱን ከልጆቹ ለአንደኛው ልጁ መስጠት ተገቢ መሆኑን አሰበ።\n\n10 ፲ ስለዚህ፣ ሞዛያን በፊቱ እንዲመጣ አደረገ፤ እናም እነዚህ ለእርሱ የተናገራቸው ቃላት ናቸው፥ ልጄ በዚህ ምድር ሁሉ በዚህ ህዝብ ሁሉ ወይም በዛራሔምላ ህዝብ እናም በምድሪቱ በሚኖሩት በሞዛያ ህዝብ መካከል በአንድ ላይ ይሰበሰቡ ዘንድ አዋጅን እንድታውጅ እፈልጋለሁ፤ በማግስቱም ጌታ እግዚአብሔር ለእኛ በሰጠን በዚህ ህዝብ ላይ አንተ ንጉስና ገዢ መሆንህን በራሴ አንደበት ለህዝቤ አስታውቃለሁ።\n\n11 ፲፩ እናም ከዚህ በተጨማሪ፣ ጌታ እግዚአብሔር ከኢየሩሳሌም ምድር ካወጣቸው ህዝቦች መካከል ይለዩ ዘንድ ለዚህ ህዝብ ስም እሰጣለሁ፤ እናም ይህንን የማደርገው እነርሱ የጌታን ትዕዛዛት በመጠበቅ ትጉህ ስለነበሩ ነው።\n\n12 ፲፪ እናም በመተላለፍ ካልሆነ በቀር ሊደመሰስ የማይችል ስም እሰጣቸዋለሁ።\n\n13 ፲፫ አዎን፣ እናም በተጨማሪ እልሀለሁ፥ እነዚህ እጅግ በጌታ የተወደዱ ሰዎች ወደ መተላለፍ ቢወድቁ፣ እናም ኃጢአተኞችና፣ ዝሙትን አድራጊዎች ቢሆኑ፤ ጌታ አሳልፎ ይሰጣቸዋል፣ በዚህም እንደ ወንድሞቻቸውም ደካሞች ይሆናሉ፤ እናም ከዚህ ቀደም አባቶቻችንን እንዳዳናቸው ወደር በሌለውና ድንቅ ሃይሉ ከእንግዲህ አያድናቸውም።\n\n14 ፲፬ እንዲህም እልሀለሁ፣ ለአባቶቻችን ባደረገው ጥበቃ እጁን ባይዘረጋ ኖሮ እነርሱ በላማናውያን እጅ በወደቁ እናም በጥላቻቸው ተጎጂ በሆኑ ነበር።\n\n15 ፲፭ እናም እንዲህ ሆነ ንጉስ ቢንያም ለልጁ ንግግሩን ከጨረሰ በኋላ፣ የንግስታቱን አገዛዝ የተመለከቱ ጉዳዮችን ሁሉ በኃላፊነት ሰጠው።\n\n16 ፲፮ እናም በተጨማሪ፣ ደግሞ በነሀስ ሰሌዳዎች ላይ የተፃፉትን ታሪኮች በተመለከተ፣ እናም ደግሞ የኔፊን ስሌዳዎች በተመለከተና፣ ደግሞ የላባንን ሳንጃ፣ እንዲሁም እያንዳንዳቸው ለእርሱ በሚሰጡት ትኩረትና ትጋት መሰረት ይመሩበት ዘንድ በጌታ እጅ የተዘጋጀውን አባቶቻቸውን ከምድረበዳ የመራውን ኳሱን ወይም መሪውን ኃላፊነት ሰጠው።\n\n17 ፲፯ ስለዚህ፣ እምነት ባጡበት ጊዜ በጉዞአቸው አልበለፀጉም ወይም እድገትንም አላገኙም ነበር፣ ነገር ግን ወደኋላ ተወስደው ነበር፣ እናም የእግዚአብሔርን መከፋት በእነርሱ ላይ አመጣባቸው፤ እናም ስለዚህ ሀላፊነታቸውን እንዲያስታውሱ ለማነሳሳት በረሃብና በቁስል መቅሰፍት ተመተው ነበር።\n\n18 ፲፰ እናም አሁን፣ እንዲህ ሆነ ሞዛያ ሔደና፣ አባቱ እንዳዘዘው አደረገ፤ እናም በዛራሔምላ ምድር ላሉት ህዝቦች ሁሉ ወደ ቤተ መቅደሱ በመሄድ አባቱ የሚናገረውን ቃላት እንዲያደምጡ በአንድ ላይ ይሰበሰቡ ዘንድ አወጀላቸው።\n\n", "mosiah 2": "[center][font_size=26]ምዕራፍ ፪[/font_size][/center]\n\n[i]ንጉስ ቢንያም ለህዝቡ ንግግር አደረገ—የንግስናውን ፍትሀዊነት፣ ተገቢነት፣ እና መንፈሳዊነት ገለፀ—የሰማዩን ንጉሳቸውን እንዲያገለግሉ መከራቸው—በእግዚአብሔር ላይ የሚያምፁ በማይጠፋው እሳት አይነት ጭንቀት ይሰቃያሉ። ፻፳፬ ም.ዓ. ገደማ።[/i]\n\n1 ፩ እናም እንዲህ ሆነ ሞዛያ አባቱ እንዲያደርግ እንዳዘዘው ከፈጸመና፣ በምድሪቱ ሁሉ ላይ አዋጅን ካደረገ በኋላ፣ ንጉስ ቢንያም የሚነግራቸውን ቃላት ለማዳመጥ ወደቤተ መቅደሱ ለመምጣት ህዝቡ በምድሪቱ ሁሉ በአንድ ላይ ተሰበሰቡ።\n\n2 ፪ እናም እጅግ በርካታ እንዲያውም በጣም በዝተው ስለነበረ አልቆጠሯቸውም ነበር፤ ምክንያቱም በምድሪቱ ላይ በእጅግ ተባዝተውና በጣም ታላቅ ሆነው ነበርና።\n\n3 ፫ እናም ደግሞ በሙሴ ህግ መሰረት መስዋዕት ያቀርቡ ዘንድ፣ እናም መስዋዕቱን ያቃጥሉ ዘንድ ከመንጋዎቻቸው የመጀመሪያውን አመጡ፤\n\n4 ፬ እናም ደግሞ ከኢየሩሳሌም ምድር ላወጣቸውና፣ ከጠላቶቻቸው እጅ ላዳናቸውን፣ እንዲሁም አስተማሪዎቻቸው ይሆኑ ዘንድ ትክክለኛ ሰዎችን ለሾመላቸው፣ እናም ደግሞ በዛራሔምላ ምድር ሰላምን የመሰረተውንና፣ ሰዎች ሁሉ እንዲደሰቱና በእግዚአብሔርና በሁሉም ሰዎች ፍቅር እንዲሞሉ የእግዚአብሔርን ትዕዛዛት እንዲጠብቁ ያስተማራቸውን ጻድቅ ሰው የእነርሱ ንጉስ እንዲሆን ላደረገው ለጌታ አምላካቸው ደግሞ ምስጋናን ያቀርቡ ዘንድ የሚሰውአቸውን መንጋዎች አመጡ።\n\n5 ፭ እናም እንዲህ ሆነ ወደ ቤተመቅደሱ በመጡ ጊዜ፣ ማናቸውም በየቤተሰቦቻቸው ሚስቱን፣ ወንድ ልጆቹንና፣ ሴት ልጆቹን እናም ወንድና ሴት ልጆቻቸውን፣ ከታላቁ እስከ ታናሹ፣ ለእያንዳንዱ ቤተሰብ የሆነ በዙሪያው ተለያይተው ድንኳናቸውን ተከሉ።\n\n6 ፮ እናም ንጉስ ቢንያም ለእነርሱ የሚናገረውን ድንኳኑ ውስጥ ተቀምጠው ያደምጡ ዘንድ፣ እያንዳንዱ ሰው የድንኳኑን መዝጊያ ወደ ቤተ መቅደሱ በማድረግ በቤተ መቅደሱ ዙሪያ ድንኳናቸውን ተከሉ፤\n\n7 ፯ ህዝቡ በጣም ብዙ ስለነበሩ ንጉስ ቢንያም በመቅደሱ አጥር ዙሪያ ሁሉንም ለማስተማር አልቻለም፤ ስለዚህ ህዝቡ እርሱ የሚናገራቸውን ቃላት ያደምጡ ዘንድ ሰገነት እንዲቆም አደረገ።\n\n8 ፰ እናም እንዲህ ሆነ በሰገነት ላይ ሆኖ ለህዝቡ መናገር ጀመረ፤ እናም ህዝቡ ብዙ በመሆኑ ሁሉም ሊሰሙት አልቻሉም፤ ስለዚህ ድምፁን ባልሰሙት ቃሉንም ደግሞ ይቀበሉት ዘንድ፣ የተናገራቸው ቃላት እንዲፃፉና በመካከላቸው እንዲላክ አደረገ።\n\n9 ፱ እናም እርሱ የተናገራቸው እናም እንዲፃፉ ያደረጋቸው ቃላት እነዚህ ናቸው፥ በዚህ ቀን ለእናንተ ስናገር ቃሌን ማዳመጥ የቻላችሁ እናንተ በአንድነት የተሰበሰባችሁ ወንድሞቼ፤ የምናገራቸውን ቃላት በከንቱ እንድትመለከቷቸው ዘንድ ወደእዚህ እንድትመጡ አላዘዝኳችሁም፣ ነገር ግን እኔን አዳምጡ፣ እናም ትሰሙኝ ዘንድ ጆሮአችሁን፣ ትረዱኝ ዘንድም ልባችሁን፣ የእግዚአብሔርም ሚስጥር ዓላማው ይገለጥላችሁ ዘንድም አዕምሮአችሁን ክፈቱ።\n\n10 ፲ እኔን እንድትፈሩኝ ወይም እኔንም ከሟች ሰው የበለጠ አድርጋችሁ እንድታስቡኝ ዘንድ ወደዚህ እንድትመጡ አላዘዝኳችሁም።\n\n11 ፲፩ ነገር ግን እኔ እንደ እናንተው ነኝ፣ በሁሉም አይነት የሰውነትና የአዕምሮ ጉስቁልና ስር የሆንኩ፤ ይሁን እንጂ በዚህ ህዝብ ተመርጫለሁ፣ በአባቴም ተቀብቻለሁ፣ በዚህ ህዝብ ላይ ገዢና ንጉስ እንድሆንም በጌታ እጅ ተፈቅዶልኛል፣ እናም ጌታ በሰጠኝ በሙሉ ኃይል፣ አዕምሮና፣ ብርታት እናንተን እንዳገለግል ወደር በሌለው ኃይሉ ተቀምጫለሁ፣ እንዲሁም ተጠብቄአለሁ።\n\n12 ፲፪ እንዲህ እላችኋለሁ እስካሁን ድረስ እንኳን ጊዜዬን እናንተን በማገልገል እንዳጠፋ ተፈቅዶልኛል፣ እናም ወርቅም ሆነ፣ ብር ባለፀጋ የሚያደርግ ማንኛውንም አይነት ነገር ከእናንተ አልፈለግሁም፤\n\n13 ፲፫ እናንተ በግዞት እንድትቀመጡ፣ ወይም አንዳችሁ ለአንዳችሁ ባርያ እንድትሆኑ፣ ወይም እንድትገድሉ፣ ወይም እንድትዘርፉ፣ ወይም እንድትሰርቁም፣ ሆነ ዝሙትን እንድትፈፅሙ አልፈቀድኩም፤ ወይም ምንም ዓይነት ኃጢያት እንድትፈፅሙ አልፈቅድኩም፣ እናም በሁሉም ነገር እንዳዘዛችሁ የጌታን ትዕዛዛት እንድትጠብቁ አስተምሬአችኋለሁ—\n\n14 ፲፬ እናም እኔ ራሴ፣ እናንተን አገለግል ዘንድና፣ ቀረጥ እንዳይከብድባችሁ፣ እናም ልትቋቋሙት የማይቻል ፅኑ የሆነ ምንም ነገር በእናንተ ላይ አንዳይመጣባችሁ ዘንድ በእጄ ሰርቻለሁ—እናም እኔ ለተናገርኳችሁ ለእነዚህ ነገሮች ሁሉ በዚህ ቀን እናንተ ራሳችሁ ምስክር ናችሁ።\n\n15 ፲፭ ሆኖም ወንድሞቼ፣ እነዚህን ነገሮች ለጉራ አይደለም ያደረግኋቸው፣ ወይም እነዚህን ነገሮች የነገርኳችሁ እናንተን ለመውቀስ አይደለም፤ ነገር ግን በዚህ ቀን በእግዚአብሔር ፊት በንጹህ ህሊና መመለስ መቻሌን ታውቁ ዘንድ እነዚህን ነገሮች እነግራችኋለሁ።\n\n16 ፲፮ እነሆ፣ እላችኋለሁ ዘመኔን እናንተን በማገልገል አሳልፌአለሁ ስላልኳችሁ መኩራት አልፈልግም፣ በእውነት በእግዚአብሔርም አገልግሎት ላይ ነበርኩና።\n\n17 ፲፯ እናም እነሆ፣ እናንተ ጥበብን ትማሩ ዘንድ፤ እናንተ ሰዎችን በምታገለግሉበት ጊዜ እግዚአብሔርን ብቻ እያገለገላችሁ እንደሆነ እንድትማሩ ዘንድ እነዚህን ነገሮች እናገራችኋለሁ።\n\n18 ፲፰ እነሆ፣ የእናንተ ንጉስ ብላችሁ ጠርታችሁኛል፣ እናንተ ንጉስ ብላችሁ የምትጠሩኝ እኔ እናንተን ለማገልገል ከሰራሁ፣ እናንተስ እርስ በራሳችሁን ለማገልገል መስራት አይገባችሁምን?\n\n19 ፲፱ እናም እነሆ ደግሞ፣ ዘመኑን እናንተን በማገልገል የሚያሳልፈው፣ የእናንተ ንጉስ ብላችሁ የምትጠሩኝ፣ እናም አሁንም አምላክን የማገለግለው፣ ከእናንተ ምስጋና የሚገባኝ ከሆንኩኝ፣ አቤቱ ምን ያህል የሰማይን ንጉሳችሁን ማመስገን ይገባችኋል!\n\n20 ፳ ወንድሞቼ እላችኋለሁ፣ እናንተን ለፈጠረውም፣ ለጠበቀውና ላዳነውም፣ እንድትደሰቱ ላደረገውም፣ እንዲሁም እርስ በእርሳችሁ በሰላም እንድትኖሩ ለረዳችሁ እግዚአብሔር ነፍሳችሁ ያለውን ሁሉንም ምስጋና እና ውዳሴ ብትሰጡ—\n\n21 ፳፩ እንዲህ እላችኋለሁ ከመጀመሪያ ጀምሮ የፈጠራችሁና፣ እንደፈቃዳችሁ ትኖሩና ትንቀሳቀሱ፣ እናም ትሰሩ ዘንድ እስትንፋሱን በመስጠት ከቀን ቀን የጠበቃችሁን፣ እናም ከአንዱ ወቅት ወደ ሌለኛው እንኳን የደገፋችሁን የምታገለግሉ ከሆነ፣ እላችኋለሁ፣ በሙሉ ነፍሳችሁ እርሱን የምታገለግሉ ብትሆኑም የማትጠቅሙ ባሪያዎች ትሆናላችሁ።\n\n22 ፳፪ እናም እነሆ፣ እርሱ ከእናንተ የሚፈልገው ሁሉ ትዕዛዛቱን እንድትጠብቁ ነው፤ እናም እናንተ ትዕዛዛቱን የምትጠብቁ ከሆነ በምድሪቱ እንደምትበለፅጉ ቃል ገብቷል፤ እናም ከተናገረው የተለየ ነገር አያደርግም፤ ስለዚህ፣ ትዕዛዛቱን የምትጠብቁ ከሆነ እርሱ ይባርካችኋልም ያበለፅጋችኋልም።\n\n23 ፳፫ እናም አሁን፣ በመጀመሪያ ፈጥሯችኋል፣ ህይወታችሁንም ሰጥቷችኋል፣ ለእዚህም እናንተም ለእርሱ እዳ አለባችሁ።\n\n24 ፳፬ እናም ሁለተኛ፣ እርሱ እንዳዘዛችሁ እንድታደርጉ ይፈልጋል፤ እናንተም የምታደርጉት ከሆነ ወዲያው ይባርካችኋል፤ ስለዚህም ከፍሎአችኋል። እና አሁንም እናንተ በእርሱ እዳ አላችሁ፤ እናም ከዘለዓለም እስከዘለዓለም አላችሁም፣ ይኖራችኋልም፤ ስለሆነም፣ በምን ትኮራላችሁ?\n\n25 ፳፭ እናም አሁን ስለራሳችሁ መናገር የምትችሉት አለን? ብዬ እጠይቃለሁ፣ እኔ የለም ብዬ እመልስላችኋለሁ። እናም እናንተ ከምድር ትቢያ እኩል ነን ለማለት አትችሉም፤ ይሁን እንጂ እናንተ ከምድር ትቢያ ነው የተፈጠራችሁት፤ እነሆ ያም የእርሱ፣ እናንተን የፈጠረው ነው።\n\n26 ፳፮ እናም በተለይ፣ እናንተ ንጉስ ብላችሁ የምትጠሩኝ እኔ ከእናንተ የተሻልኩ አይደለሁም፤ እኔም ደግሞ ከአፈር የተፈጠርኩ ነኝና። እናም እንደምታዩኝ አርጅቻለሁም ወደመጣሁበት እናት ምድር ልመለስም ተቃርቤአለሁ።\n\n27 ፳፯ ስለዚህ፣ እንዳልኳችሁ በእግዚአብሔር ፊት በንጹህ ህሊና በመራመድ እናንተን አገልግያለሁ፤ ቢሆንም እኔ በዚህ ጊዜ እናንተን በተመለከተ እግዚአብሔር ባዘዘኝ ነገሮች እንዲፈረድብኝ በምቆምበት ጊዜ እንከን የለሽ ሆኜ እንድገኝ፣ እናም ደማችሁ በእኔ ላይ እንዳይመጣ፣ እናንተን በአንድ ላይ እንድትሰበሰቡ አድርጌአለሁ።\n\n28 ፳፰ እላችኋለሁ ወደመቃብሬ ልወርድ ባልኩበት በዚህ ጊዜ በሰላም እወርድ ዘንድ፣ የማይሞተው መንፈሴ ትክክለኛውን አምላክ ለማመስገን ከመዘምራን ጋር ይገኝ ዘንድ፣ ደችሁን ከልብሴ ላይ አፀዳው ዘንድ፣ ራሳችሁን በአንድ ላይ እንድትሰበስቡ አደረግሁ።\n\n29 ፳፱ እናም በተጨማሪ፣ ከእንግዲህ የእናንተ አስተማሪም ሆነ ንጉስ መሆን አለመቻሌን እነግራችሁ ዘንድ በአንድ ላይ እንድትሰባሰቡ አድርጌአለሁ።\n\n30 ፴ በዚህ ጊዜ እንኳን፣ ለእናንተ ለመናገር በምሞክርበት ጊዜ ሰውነቴ በሙሉ እጅግ ይንቀጠቀጣል፣ ነገር ግን ጌታ እግዚአብሔር ይረዳኛል፤ እናም ለእናንተ እንድናገር ፈቅዶልኛል፣ ልጄ ሞዛያ በእናንተ ላይ ንጉስና ገዢ መሆኑን በዚህ ቀን ለእናንተ እንዳውጅም አዝዞኛል።\n\n31 ፴፩ እናም አሁን፣ ወንድሞቼ፣ እስካሁን እንዳደረጋችሁት ሁሉ እንድታደርጉ እፈልጋለሁ። ትዕዛዛቴንና፣ ደግሞ የአባቴን ትዕዛዛት እንደጠበቃችሁና፣ እንደበለፀጋችሁ፣ እንዲሁም በጠላቶቻችሁ እጅ ከመውደቅ እንደተጠበቃችሁ፣ በተመሳሳዩም የልጄን ትዕዛዛት ወይም እርሱ ለእናንተ የሚሰጣችሁን የእግዚአብሔርን ትዕዛዛት ከጠበቃችሁ፣ በምድሪቱ ላይ ትበለፅጋላችሁ፣ እናም ጠላቶቻችሁ በእናንተ ላይ ኃይል አይኖራቸውም።\n\n32 ፴፪ ነገር ግን ህዝቤ ሆይ በመካከላችሁ ፀብ እንዳይነሳ፣ እና በአባቴ በሞዛያ የተነገሩትን እርኩስ መንፈስ ለመታዘዝ ከመምረጥ ተጠንቀቁ።\n\n33 ፴፫ እነሆም፣ ያንን መንፈስ ሰምቶ ለመቀበል ለመረጠው ወዮለት፣ እርሱን ለመስማት ከመረጠ፣ እናም በኃጢአቱ ከቀረ፣ እናም ከሞተ፣ እርሱም ለነፍሱ ኩነኔን ይጠጣል፤ ከራሱ እውቀት ጋርም ተፃራሪ በመሆን የእግዚአብሔርን ህግ በመተላለፉ ለስራው ዘለዓለማዊ ቅጣትን እንደ ደሞዙ ይቀበላልና።\n\n34 ፴፬ እንዲህ እላችኋለሁ፣ ስለእነዚህ ነገሮች ከትናንሽ ልጆቻችሁ በስተቀር ከእናንተ መካከል ማንም ያልተማረ፣ ነገር ግን እናንተ ለሰማዩ አባታችሁ ያላችሁን ሁሉና ራሳችሁንም ለእርሱ ለመስጠት ለዘለዓለም እዳ እንዳላችሁ የማያውቅ፣ እናም ደግሞ በቅዱሳን ነቢያት አባታችን ሌሂ ኢየሩሳሌምን ለቆ እስከወጣ ድረስ የተነገሩትን ትንቢቶችን የያዙትን መዛግብት በተመለከተ ያልተማረ ማንም የለም፤\n\n35 ፴፭ ደግሞም፣ እስከ አሁን ድረስ በአባቶቻችን የተነገሩት ሁሉ ያልተማረ ማንም የለም። እናም እነሆ፣ ደግሞ ነቢያቱ የተናገሩት በጌታ የታዘዙትን ነበር፤ ስለዚህ ትክክል እና እውነተኛ ናቸው።\n\n36 ፴፮ እናም አሁን፣ ወንድሞቼ እላችኋለሁ፣ እነዚህን ነገሮች ሁሉ ካወቃችሁና ከተማራችሁ በኋላ እናንተ የምትተላለፉና ከተነገረው በተቃራኒ የምትሄዱ ከሆነ፣ ከጌታ መንፈስ ራሳችሁን አርቃችሁ፣ ትባረኩበት፣ ትበለፅጉበት፣ እናም ትጠበቁበት ዘንድ በጥበብ ጎዳና እናንተን እንዲመራ ቦታ አይኖረውም—\n\n37 ፴፯ እላችኋለሁ፣ ይህንን የሚያደርገው ሰው፣ ከእግዚአብሔር ጋር ተቃራኒ በመሆን በአመፃ ይመጣል፤ ስለዚህ እርኩስ መንፈስን ለመስማት ይመርጣል፣ እናም ለፅድቅ ሁሉ ጠላት ይሆናል፤ ስለዚህ ጌታ በእርሱ ውስጥ ሥፍራ አይኖረውም፣ ምክንያቱም እርሱ ቅዱስ ባልሆኑ ቤተመቅደሶች ውስጥ አይኖርምና።\n\n38 ፴፰ ስለዚህ ያ ሰው ንስሀ ካልገባ፣ እናም ለእግዚአብሔር ጠላት እንደሆነ ቀርቶ ቢሞት፣ መለኮታዊ የሆነው ትክክለኛው ፍትህ ዘለዓለማዊ የሆነውን ነፍሱን ሀይለኛ የሆነ የጥፋተኛነት ስሜት ይቀሰቅሰዋል፤ እርሱንም በጌታ ፊት ያሸማቅቀዋል፣ እናም ደረቱን ነበልባሉ ከዘለዓለም እስከዘለዓለም ከፍ እንደሚል ልክ እንደማይጠፋው እሳት በጥፋተኝነትና፣ በህመም፣ እንዲሁም በጭንቀት ይሞላዋል።\n\n39 ፴፱ እናም አሁን እላችኋለሁ፣ ምህረት ለዚያ ሰው ምንም ሥፍራ አይኖራትም፤ ስለዚህ የመጨረሻ ዕጣው ማለቂያ የሌለውን ቅጣት መጋፈጥ ነው።\n\n40 ፵ ቃሌን የምትረዱ እናንተ ሽማግሌዎችና፣ ደግሞ እናንተ ወጣቶች፣ ደግሞም እናንተ ትናንሽ ልጆች፣ እናንተ ትረዱት ዘንድ በግልፅ ተናግሬአለሁና፣ ወደ መተላለፍ የወደቁትን አሰቃቂ ሁኔታ ነቅታችሁ እንድታስታውሱ እፀልያለሁ።\n\n41 ፵፩ እናም በተጨማሪ፣ የእግዚአብሔርን ትዕዛዛት የሚጠብቁትን የተባረከና አስደሳቹን ሁኔታ እንድትገነዘቡ እፈልጋለሁ። እነሆም እነርሱ በሁሉም ነገሮች፣ ለጊዜያዊም ሆነ ለመንፈሳዊ፣ የተባረኩ ናቸውና፤ እናም እስከ መጨረሻው በታማኝነት ከዘለቁ፣ ለዘለአለም በማያልቀው ደስታ ከእግዚአብሔር ጋር ይኖሩ ዘንድ፣ መንግስተ ሰማይ ትቀበላቸዋለች። አቤቱ አስታውሱ፤ እነዚህ ነገሮች እውነት መሆናቸውን አስታውሱ፣ ምክንያቱም ጌታ እግዚአብሔር ተናግሮታልና።\n\n", "mosiah 3": "[center][font_size=26]ምዕራፍ ፫[/font_size][/center]\n\n[i]ንጉስ ቢንያም ንግግሩን ቀጠለ—ሁሉን የሚገዛው ጌታ በጭቃ ሰውነቱ በሰዎች መካከል ያገለግላል—ለዓለም ኃጢአቶች ዋጋን ሲከፍል ደም ከሰውነቱ ቀዳዳ ሁሉ ይፈሳል—ደህንነት የሚመጣበት ብቸኛው ስም የእርሱ ነው—ሰዎች በኃጢያት ክፍያ አማካኝነት ፍጥረታዊ ሰውነታቸውን መለወጥ እናም ቅዱሳን ለመሆን ይችላሉ—የኃጢአተኞች ስቃይ እንደባህር እሳትና ዲን ይሆናል። ፻፳፬ ም.ዓ. ገደማ።[/i]\n\n1 ፩ እናም እንደገና ወንድሞቼ፤ ለእናንተ የምናገረው ከዚህ በላይ በመጠኑ ስላለኝ ትኩረታችሁንም እፈልጋለሁ፤ እነሆ የሚመጣውን በተመለከተ የምነግራችሁ ነገሮች አሉኝና።\n\n2 ፪ እናም የምናገራችሁ ነገሮች በእግዚአብሔር መልአክ ተገልፀውልኛል። እርሱም እንዲህ አለኝ፥ ንቃ፤ እናም ነቃሁ፤ እነሆ እርሱም ከፊቴ ቆመ።\n\n3 ፫ እናም እርሱ እንዲህ አለኝ፥ ንቃ፣ የምነግርህን ቃላት ስማ፤ እነሆም የታላቁን ደስታ የምስራች ላበስርልህ መጥቻለሁና።\n\n4 ፬ ጌታ ፀሎትህን ሰምቷልና፣ እናም ፅድቅህንም በሚመለከት ፈርዷልና፤ እናም አንተ ትደሰት ዘንድና፤ ለህዝብህ ትናገር ዘንድ፤ እነርሱም ደግሞ በደስታ ይሞሉ ዘንድ ልኮኛል።\n\n5 ፭ እነሆም፣ በኃይል ሁሉንም የሚገዛው ጌታ የነገሰው፣ የነበረው፣ እናም ከዘለዓለም እስከ ዘለዓለም ሁሉ የሚኖረው፣ ከሰማይ በሰው ልጆች መካከል የሚመጣበት ጊዜ ይመጣል፣ ሩቅም አይደለም፣ በጭቃ ሰውነቱ ይኖራልም፤ እናም በሰዎች መካከል፣ በሽተኞችን የመፈወስ፣ ሙታንን የማስነሳት፣ ሽባዎችን እንዲራመዱ የማድረግ፣ እውሮች ማየት እንዲችሉ፣ ደንቆሮዎችም እንዲሰሙ፣ እናም ሁሉንም የበሽታ ዓይነቶችን ለማዳን አስደናቂ ስራዎችን እየሰራ ይሄዳል።\n\n6 ፮ እናም እርሱ ዲያብሎስን፣ ወይንም በሰው ልጆች ልብ ውስጥ የሚኖረውን እርኩስ መንፈስ ያስወጣል።\n\n7 ፯ እናም እነሆ፣ በፈተናና በስጋዊ ህመም፣ በርሃብ፣ በጥማትና፣ በድካም፤ ከሞት በስተቀር ሰው ሊሰቃይበት ከሚችለው የበለጠም ይሰቃያል፤ እነሆም ለህዝቡ ክፋትና እርኩሰት ጭንቀቱ እጅግ ታላቅ ሆኖ፣ ደሙም ከእያንዳንዱ የሰውነቱ ቀዳዳ ይፈሳል።\n\n8 ፰ እናም እርሱም ኢየሱስ ክርስቶስ፣ የእግዚአብሔር ልጅ፣ የሰማይና የምድር አባት፣ ከመጀመሪያው ጀምሮ የሁሉም ነገር ፈጣሪ የነበረ ተብሎ ይጠራል፤ እናም እናቱ ማርያም ተብላ ትጠራለች።\n\n9 ፱ እናም እነሆ፣ በስሙ በማመን ደህንነት ለሰው ልጆች ይመጣ ዘንድ የእርሱ ወደ ሆኑት መጣ፤ እናም ከዚህ ሁሉ በኋላ እንኳን እንደ ሰው ይቆጥሩታል፣ ዲያብሎስ አለው ብለው ይናገራሉም፤ ይገርፉታልም፣ እንዲሁም ይሰቅሉታል።\n\n10 ፲ እርሱም በሶስተኛው ቀን ከሞት ይነሳል፤ እናም እነሆ ዓለምን ሊፈርድ ይቆማል፤ እናም እነሆ በሰው ልጆች ላይ ጻድቃዊው ፍርድ ይመጣ ዘንድ እነዚህ ሁሉ ይሆናሉ።\n\n11 ፲፩ እነሆም፣ እናም ደግሞ በአዳም መተላለፍ ለወደቁት ኃጢአተኞች፣ እነርሱን በተመለከተ ያለውን የእግዚአብሔር ፈቃድ ሳያውቁ ለሞቱት፣ ወይም ባለማወቅ ኃጢያትን ለፈፀሙት የእርሱ ደም የኃጥያቶች ክፍያ ይሆናል።\n\n12 ፲፪ ነገር ግን በእግዚአብሔር ላይ ማመፁን ለሚያውቅ ወዮ ወዮለት! እንደነዚያ ላሉት ደህንነት በንስሃ እና በጌታ በኢየሱስ ክርስቶስ እምነት ካልሆነ በቀር አይመጣምና።\n\n13 ፲፫ እናም ጌታ እግዚአብሔር ለሁሉም ወገን፣ ሀገርና፣ ቋንቋ፣ እነዚህን ነገሮች እንዲናገሩ ቅዱሳን ነቢያቱን በሰው ልጆች ሁሉ መካከል ልኳል፤ በዚህም ማንኛውም ክርስቶስ ይመጣል በማለት የሚያምን ለኃጢአቱ ስርየትን ያገኛል፣ እርሱም በመካከላቸውም እንደመጣም ዓይነት በታላቅ ደስታ ሃሴት ይሆናሉ።\n\n14 ፲፬ ይሁን እንጂ ጌታ እግዚአብሔር ሕዝቡ አንገተ ደንዳና እንደሆኑ ተመልክቷል፣ እናም ህግን፣ እንዲሁም የሙሴንም ሕግ መስርቶላቸዋል።\n\n15 ፲፭ እናም የእርሱን መምጣት በተመለከተ ብዙ ምልክቶችንና፣ ተዓምራትንና፣ ምሳሌዎችንና ጥላውን አሳይቷቸዋል፤ እናም ደግሞ መምጣቱን በተመለከተ ቅዱሳን ነቢያትም ነግረዋቸዋል፤ ይሁን እንጂ እነርሱ ልባቸውን አጠጥረዋል፣ በደሙ ክፍያም ካልሆነ በቀር የሙሴ ሕግ ምንም የማይጠቅም መሆኑን አልተገነዘቡትም።\n\n16 ፲፮ እናም ምንም እንኳን ህጻናት ኃጢያትን መስራት የሚችሉ ቢሆኑም ሊድኑ አይችሉም ነበር፤ ነገር ግን እነርሱ የተባረኩ ናቸው እላችኋለሁ፤ እነሆም፣ በአዳም፣ ወይም በፍጥረት እንደወደቁም፣ የክርስቶስ ደም ለኃጢአታቸው ክፍያ እንዲሁም ያደርጋል።\n\n17 ፲፯ እናም ከዚህ በተጨማሪ፣ እንዲህ እላችኋለሁ፣ ሁሉን በሚችለው ጌታ በክርስቶስ ስም ካልሆነ በስተቀር ለሰው ልጆች ደህንነት እንዲመጣ የሚሰጥ ምንም ስም ወይም መንገድ፣ ወይም ዘዴ የለም።\n\n18 ፲፰ እነሆም እርሱ ይፈርዳል፣ ፍርዱም ፍፁም ነው፤ እናም በህፃንነቱ የሞተ ህፃን አይጠፋም፤ ነገር ግን ሰዎች እራሳቸውን ትሁትና፣ እንደ ህፃናት ካላደረጉ፣ እናም ሁሉን በሚችለው ጌታ በክርስቶስ የደም ካሣ ውስጥና በኩል ደህንነት እንደነበረ፣ እንደሚሆንና፣ እንደሚመጣ ካላመኑ በቀር ኩነኔን ይጎነጫሉ።\n\n19 ፲፱ ተፈጥሮአዊው ሰው ከአዳም ውድቀት ጀምሮ ለእግዚአብሔር ጠላት ነው፣ እናም እርሱም ለመንፈስ ቅዱስ ግብዣ ፈቃደኛ ካልሆነና፣ ተፈጥሮአዊው ሰውነቱን ካልቀየረ እናም በጌታ በክርስቶስ የኃጢያት ክፍያ አማካኝነት ቅዱስ ካልሆነና፣ እንደልጅ ሁሉን የሚቀበል፣ የዋህ፣ ትሁት፣ ትዕግስተኛ፣ በፍቅር የተሞላ፣ ልጅ ከአባቱ ተቀባይ እንደሚሆን፣ ጌታ ብቁ ነው ብሎ የሚያደርስበትን ሁሉንም ነገሮች ለመቀበል ፈቃደኛ ካልሆነ እስከመጨረሻው ለዘለዓለም የእግዚአብሔር ጠላት ይሆናል።\n\n20 ፳ እናም ከዚህ በተጨማሪ፣ እላችኋለሁ፣ የአዳኛችን እውቀት በሁሉም ሀገር፣ ነገድ፣ ቋንቋ እና ህዝብ መካከል የሚሰራጭበት ጊዜ ይመጣል።\n\n21 ፳፩ እናም እነሆ፣ ያ ጊዜ ሲመጣ፣ ሁሉን በሚችለው በጌታ እግዚአብሔር ስም ንስሃ እና እምነት በኩል፣ ትናንሽ ልጆች ካልሆኑ በቀር፣ በእግዚአብሔር ፊት እንከን የሌለበት አይገኝም።\n\n22 ፳፪ እናም በዚህ ጊዜም እንኳን ቢሆን፣ ጌታ አምላክህ ያዘዘህን ነገሮች ለሕዝባችሁ ስታስተምር፣ እኔ በነገርኩህ ቃላት መሰረት ካልሆነ በስተቀር ከእንግዲህ በእግዚአብሔር ፊት ያለ እንከን አይሆኑም።\n\n23 ፳፫ እናም አሁን ጌታ እግዚአብሔር ያዘዘኝን ቃላት ተናግሬአለሁ።\n\n24 ፳፬ እናም ጌታ እንዲህ ይላል፥ እነዚህ በፍርድ ቀን ለዚህ ሕዝብ እንደ ብሩህ ምስክር ሆነው ይቆማሉ፤ ስለዚህ ማንኛውም ሰው በስራው መሰረት፣ መጥፎም ሆነ መልካም፣ ይፈረድበታል።\n\n25 ፳፭ እናም እነርሱ ደግመው ሊመለሱበት በማይችሉበት በስቃይና መጨረሻ በሌለው አሰቃቂ በሆነ ሁኔታ በጌታ ፊት እንዲሸማቀቁ በሚያደርጋቸው በራሳቸው ክፋትና እርኩሰት ክፉዎች አስተያየት ላይ ይመደባሉ፤ ስለዚህ ለእራሳቸው ነፍስ ኩነኔን ይጎነጫሉ።\n\n26 ፳፮ ስለዚህ፣ ፍርዱ አዳም የተከለከለውን ፍሬ በመመገቡ መውደቅ እንዳለበት ለመካድ እንደማይችል እነርሱንም ሊክድ ስለማይችሉ፣ ከእግዚአብሔር የቁጣ ዋንጫ ጎንጭተዋል፤ ስለዚህ ምህረት ከእንግዲህ ለዘለዓለም በእነርሱ ላይ ጥያቄ ሊኖረው አይችልም።\n\n27 ፳፯ እናም ስቃያቸው ነበልባሉ የማይጠፋ፣ እና ጢሱ ለዘለዓለም እስከ ዘለዓለም ወደ ላይ እንደሚያርገው እንደ እሳቱ ባህርና ዲን ነው። እንደዚህም ጌታ እኔን አዞኛል። አሜን።\n\n", "mosiah 4": "[center][font_size=26]ምዕራፍ ፬[/font_size][/center]\n\n[i]ንጉስ ቢንያም ንግግሩን ቀጠለ—ደህንነት የሚመጣው በኃጢያት ክፍያው አማካኝነት ነው—ለመዳን በእግዚአብሔር እመኑ—የኃጢአታችሁን ስርየት በእምነታችሁ አግኙ—ያላችሁን ነገር ለድሆች አካፍሉ—ሁሉንም ነገር በጥበብና በስርዓት አድርጉ። ፻፳፬ ም.ዓ. ገደማ።[/i]\n\n1 ፩ እናም አሁን፣ እንዲህ ሆነ ንጉስ ቢንያም በጌታ መልአክ የተሰጠውን ቃላት ተናግሮ ሲጨርስ፣ ዙሪያ ገባውን ተመልክቶ ዐይኑን በህዝቡ ላይ አሳረፈ፣ እናም የጌታ ፍርሃት በእነርሱ ላይ በመምጣቱ የተነሳ በመሬት ላይ ወድቀው ተመለከታቸው።\n\n2 ፪ እናም በስጋቸው እራሳቸውን ከመሬት ትቢያ እንኳን አሳንሰው ተመለከቱ። እናም ሁሉም በአንድ ድምፅ እንዲህ ብለው ጮሁ፥ አቤቱ ምህረትን ስጠን፣ እናም ለኃጢአታችን ይቅርታን እናገኝ ዘንድና ልባችን ንፁህ ይሆን ዘንድ የክርስቶስን የደም ክፍያ በእኛ ላይ አድርግ፤ ሰማይና ምድርን እንዲሁም ሁሉንም ነገሮች በፈጠረው በሰው ልጆች መካከል በሚመጣው በእግዚአብሔር ልጅ በክርስቶስ ኢየሱስ እናምናለንና።\n\n3 ፫ እናም እንዲህ ሆነ እነዚህን ቃላት ከተናገሩ በኋላ የጌታ መንፈስ በእነርሱ ላይ መጣ፤ እና ንጉስ ቢንያም በተናገረው ቃላት መሰረት በሚመጣው በኢየሱስ ክርስቶስ ባላቸው ታላቅ እምነት የተነሳ፣ ለኃጢአታቸውም ስርየትን በመቀበል፣ እናም የህሊና ሰላምም በማግኘት በደስታ ተሞልተው ነበር።\n\n4 ፬ እናም ንጉስ ቢንያም በድጋሚ አፉን ከፍቶ እንዲህ ሲል መናገር ጀመረ፥ ጓደኞቼና ወንድሞቼ፣ ወገኖቼና ህዝቤ ለእናንተ የምናገረውን ቀሪውን ቃሌን ታደምጡኝ እናም ትረዱኝ ዘንድ በድጋሚ ትኩረታችሁን እፈልጋለሁ።\n\n5 ፭ እነሆም በዚህ ጊዜ የእግዚአብሔርን ቸርነት ማወቅ እናንተ ምንም እንዳልሆናችሁ፣ እናም እንደማትረቡና እንደውድቀታችሁ ሁኔታ ስሜት የሚያነቃችሁ ከሆነ—\n\n6 ፮ እንዲህ እላችኋለሁ፣ የእግዚአብሔርን ቸርነት እናም ወደር የሌለውን ሀይሉንና፣ ጥበቡን፣ እንዲሁም ረዥም ፅናትና፣ እናም ለሰው ልጆች ያለውን ታጋሽነቱን፣ ደግሞም እምነቱን በጌታ ላይ ያሳረፈና፣ ትዕዛዛቱን ለመጠበቅ ትጉህ ለሆነው፣ እና እስከህይወቱ፣ ይህም ማለቴ የስጋ ሰውነት ህይወቱ መጨረሻ ድረስ በእምነት ለጸናው ደህንነት እንዲመጣለት ዘንድ፣ ከዓለም መፈጠር ጀምሮ የተዘጋጀውን የኃጢያት ክፍያ ወደማወቅ ከመጣችሁ—\n\n7 ፯ ይህ አይነቱ ሰው ከዓለም መፈጠር ጀምሮ፣ ከአዳም ውድቀት በኋላ ለነበሩት፣ ወይም ለአሉት፣ ወይም እስከ አለም መጨረሻ ድረስ ስለሚኖሩት፣ ለሰው ልጆች ሁሉ በተዘጋጀው የኃጢያት ክፍያ ደህንነትን ይቀበላል እላለሁ።\n\n8 ፰ እናም ደህንነት የሚገኝበት መንገድ ይህ ነው። እናም ከዚህ ከተነገረው በስተቀር ሌላ ደህንነት የለም፤ እኔ ከተናገርኳችሁ ሁኔታ በቀር ሰዎች የሚድኑበት ሌላ መንገድ የለም።\n\n9 ፱ በእግዚአብሔር እመኑ፤ እርሱ እንዳለ፣ እናም እርሱ በሰማይም በምድርም ያሉትን ሁሉንም ነገሮች እንደፈጠረ እመኑ፤ በሰማይና በምድር ሁሉ ጥበብና ሀይል እንዳለው እመኑ፤ ጌታ ሊረዳቸው የሚችለውን ነገሮች ሁሉ ሰው እንደማይረዳቸው እመኑ።\n\n10 ፲ እናም እንደገና፤ ለኃጢአታችሁ ንስሃ መግባትና፣ መተው፣ እንዲሁም በእግዚአብሔር ፊት ትሁት መሆን እንዳለባችሁ እመኑ፤ ይቅር እንድትባሉ ከልባችሁም ጠይቁ፤ እናም አሁን፣ እነዚህን ነገሮች ሁሉ ካመናችሁ መፈፀማችሁን አረጋግጡ።\n\n11 ፲፩ እናም እንደገና በፊት እንደተናገርኳችሁ እናገራችኋለሁ፣ የእግዚአብሔርን ክብር ለማወቅ የምትመጡ ከሆነ፣ እንዲሁም ቸርነቱንና ታጋሽነቱን ካወቃችሁና ፍቅሩን ከቀመሳችሁ፣ ነፍሳችሁ እጅግ እንድትደሰት የሚያደርገውን ለኃጢአታችሁ ስርየትን ከተቀበላችሁም፣ የእግዚአብሔርን ታላቅነትና የራሳችሁን ከንቱነት፣ ወደ እናንተ የማትረቡ ፍጥረት ያለውን የእርሱን ጥሩነትና ትዕግስት፣ እናም የጌታንም ስም ቀን በቀን በመጥራትና በመልአኩ አፍ በተነገረለት ወደፊት በሚመጣው እምነት አፅንታችሁ በመቆም በጥልቅ ትህትና እንኳን ራሳችሁን እንድታዋርዱ እንድታስታውሱትና ሁልጊዜም በማስታወስ እንድትይዙት እፈልጋለሁ።\n\n12 ፲፪ እናም እነሆ፣ እላችኋለሁ ይህንን የምታደርጉ ከሆነ ሁልጊዜ ትደሰታላችሁ፣ በእግዚአብሔር ፍቅር ትሞላላችሁም፣ ሁልጊዜ የኃጢአታችሁን ስርየት ታገኛላችሁም፤ እናም እናንተን በፈጠረው ክብር እውቀት፣ ወይንም ትክክለኛና እውነተኛ በሆነው እውቀት ታድጋላችሁ።\n\n13 ፲፫ እናም በሰላም ለመኖርና፣ ለእያንዳንዱ ሰው የሚገባውን ለመስጠት እንጂ፣ እርስ በርሳችሁ የመጎዳዳት ሃሳብ አይኖርባችሁም።\n\n14 ፲፬ እናም ልጆቻችሁ ተርበው አለበለዚያም ተራቁተው እንዲሄዱ አትፈቅዱም፤ የእግዚአብሔርንም ህግ እንዲተላለፉ፣ እርስ በርሳቸውም እንዲጣሉ እናም በአባቶቻችን ክፉ መንፈስ ተብሎ የተነገረለትን የፅድቅ ሁሉ ጠላት የሆነውንና የኃጢያት አለቃ የሆነውን ዲያብሎስን እንዲያገለግሉ አትፈቅዱም።\n\n15 ፲፭ ነገር ግን በእውነትና በጥሞና መንገድ እንዲራመዱ ታስተምሯቸዋላችሁ፣ እርስ በርሳቸው እንዲዋደዱ እንዲሁም አንደኛው ሌላኛውን እንዲያገለግል ታስተምሯቸዋላችሁ።\n\n16 ፲፮ እናም ደግሞ፣ እናንተ ራሳችሁ የእናንተን እርዳታ ፍለጋ የቆሙትን ትረዷቸዋላችሁ፤ ፍላጎት ላላቸው ቁሳቁሳችሁን ትሰጧቸዋላችሁ፤ እናም ለማኙም እናንተን የሚለምነው በከንቱ እንዲሆንና፣ እንዲጠፋ ማስወጣትን አትፈቅዱም።\n\n17 ፲፯ ምናልባት እንዲህ ትላላችሁ፥ ይህ ሰው ስቃይን በራሱ ላይ አምጥቷል፣ ስለሆነም እጄን እሰበስባለሁ፣ እናም እንዳይቸገር ከእንጀራዬም ሆነ ከአለኝ ነገር አልሰጠውም ምክንያቱም ቅጣቶቹ ትክክል ናቸውና—\n\n18 ፲፰ ነገር ግን እላችኋለሁ፣ ሰው ሆይ፣ ማንም ይህንን ያደረገ ንስሃ ለመግባት ታላቅ ምክንያት ይኖረዋል፤ እናም በፈፀመው ነገር ንስሃ ካልገባ በስተቀር ለዘለዓለም ይጠፋል፣ እናም በእግዚአብሔር መንግስት ቦታ አይኖረውም።\n\n19 ፲፱ እነሆም ሁላችንስ ለማኞች አይደለንምን? ሁላችንም ባሉን ቁሳቁሶች ሁሉ፣ በምግብና በልብስ፣ እንዲሁም በወርቅና፣ በብር፣ እናም ከሁሉም አይነት ባሉን ሀብቶች በአንዱስ ፍጡር፣ እንዲሁም በእግዚአብሔር ጥገኞች አይደለንምን?\n\n20 ፳ እናም እነሆ፣ በዚህ ጊዜም እንኳን ቢሆን፣ ስሙን ጠርታችኋልም፣ ለኃጢአታችሁ ስርየትን ለምናችኋልም። እናም በከንቱ እንድትለምኑ ፈቅዷልን? አይደለም፤ መንፈሱን በላያችሁ ላይ አፍስሷል፤ እናም ልባችሁ በደስታ እንዲሞላ አድርጓል፣ እንዲሁም ስለዚህ ደስታችሁም እጅግ ታላቅ ሆኖ፣ መናገርም እንዳትችሉ አንደበታችሁን እንዲዘጋ አድርጓል።\n\n21 ፳፩ እናም አሁን፣ ለህይወታችሁና ላላችሁና ለሆናችሁት ሁሉ የምትመኩበት እናንተን የፈጠረው እግዚአብሔር ትክክለኛ የሆነውን ማንኛውንም ነገር በእምነት፣ አገኛለሁ በማለት አምናችሁ የምትጠይቁትን ከሰጣችሁ፣ አቤቱ ያላችሁን ነገሮች አንዳችሁ ለሌላኛችሁ እንዴት መካፈል ይገባችኋል።\n\n22 ፳፪ እናም አንድ ሰው እንዳይጠፋ ካላችሁ ሀብት እንድታካፍሉት የሚጠይቃችሁን ከፈረዳችሁበት፣ ከኮነናችሁት፣ የእናንተ ሳይሆን ህይወታችሁም እንኳን የእርሱ የሆነው የእግዚአብሔር የሆነውን ሀብታችሁን በመያዛችሁ ኩነኔያችሁም ምን ያህል ትክክል ይሆናል፤ ነገር ግን፣ ለሰራችኋቸው ነገሮችም ንሰሃን እናም ልመናን አላቀረባችሁም።\n\n23 ፳፫ እላችኋለሁ፣ ለዚህ ሰው ወዮለት ያለው ነገር ከእርሱ ጋር ይጠፋልና፣ እናም አሁን፣ የዚህን ዓለም ነገሮች ለአሉአቸው ባለጠጋዎች እነዚህን ነገሮች እናገራለሁ።\n\n24 ፳፬ እናም እንደገና ባይኖራቸውም፣ ግን በህይወት እንዲቆዩ በመጠኑም ለሚኖራቸው ድሆች እንደገና እንዲህ እላለሁ፤ ማለቴም እናንተ ስለሌላችሁ ለድሆች ለማትሰጡት ነው፤ በልባችሁ ስለሌለኝ አይደለም የማልሰጠው፣ ነገር ግን ቢኖረኝ ኖሮ እሰጥ ነበር እንድትሉ እፈልጋለሁ።\n\n25 ፳፭ እናም አሁን፣ ይህንን በልባችሁ የምትሉ ከሆነ ከበደል የነፃችሁ ትሆናላችሁ፣ አለበለዚያ ግን ትኮነናላችሁ፣ እናም ኩነኔአችሁ የእናንተ ያልሆነውን በመመኘታችሁ ትክክል ነው።\n\n26 ፳፮ እናም አሁን፣ ለእናንተ ለተናገርኳቸው ለእነዚህ ነገሮች ሲባል—ይህም ማለት በእግዚአብሔር ፊት ከበደል ነፅታችሁ ትራመዱ ዘንድ ከቀን ወደ ቀን ለኃጢአታችሁ ስርየትን እንድታገኙ—የራሳችሁን ነገር ለድሃ እንድትሰጡ፣ እያንዳንዱ ሰው ባለው መጠን፣ የተራቡትን በመመገብ፣ የታረዙትን በማልበስ፣ የታመሙትን በመጎብኘት እናም እንደፍላጎታቸው ለነፍሳቸውም ሆነ ለስጋቸው ደህንነት በቂ እርዳታን እንድትለግሱ እፈልጋለሁ።\n\n27 ፳፯ እናም እነዚህ ነገሮች ሁሉ በጥበብና በዕቅድ እንደተደረጉ ተመልከቱ፣ ሰው ከአቅሙ በላይ ፈጥኖ መሮጡ አስፈላጊ አይደለምና። እናም እንደገና፣ ሽልማቱን ያሸንፍ ዘንድ ትጉህ መሆኑ አስፈላጊ ነው፣ ስለዚህ፣ ሁሉም ነገሮች በስርዓት መደረግ አለባቸው።\n\n28 ፳፰ እናም ማንም ከእናንተ መካከል ከጎረቤቱ የተበደረ የተበደረውን ነገር በስምምነቱ መሰረት መመለስ እንዳለበት እንድታስታውሱ እፈልጋለሁ፣ አለበለዚያ ኃጢያትን ትፈፅማላችሁ፤ እናም ምናልባት ጎረቤቶቻችሁንም ደግሞ ኃጢያት እንዲፈፅሙ ታደርጋላችሁ።\n\n29 ፳፱ እናም በመጨረሻም፣ ኃጢያት ልትፈፅሙ የምትችሉባቸውን ነገሮች ሁሉ ልነግራችሁ አልችልም፤ ምክንያቱን መቁጠር የማልችለው ብዙ መንገዶችና ዘዴዎች ስለሚኖሩ ነው።\n\n30 ፴ ነገር ግን ይህን ያህል ልነግራችሁ እችላለሁ፣ ራሳችሁን፣ ሀሳባችሁንና፣ ቃላችሁን፣ እናም ድርጊታችሁን የማታስተውሉና፣ የእግዚአብሔርን ትዕዛዝ የማትጠብቁ፣ እናም የሚመጣውን ጌታችንን በተመለከተ የሰማችሁትን እስከ ህይወታችሁ መጨረሻ በእምነት የማትቀጥሉ ከሆናችሁ፣ መጥፋት ይገባችኋል። እናም አሁን፣ ሰው ሆይ፣ አስታውስ፣ እናም አትጥፋ።\n\n", "mosiah 5": "[center][font_size=26]ምዕራፍ ፭[/font_size][/center]\n\n[i]ቅዱሳን በእምነታቸው የክርስቶስ ወንዶች እና ሴቶች ልጆች ይሆናሉ—ከዚያም በክርስቶስ ስም ይጠራሉ—ንጉስ ቢንያም በመልካም ስራቸው እንዲፀኑ እናም የማይነቃነቁ እንዲሆኑ መከራቸው። በ፻፳፬ ም.ዓ. ገደማ።[/i]\n\n1 ፩ እናም አሁን፣ እንዲህ ሆነ ንጉስ ቢንያም ለህዝቡ እንደዚህ በተናገረ ጊዜ፣ ለእነርሱ የተናገረውን አምነው እንደሆነ ከህዝቡ ለማወቅ በመፈለጉ በመካከላቸው ሰው ላከ።\n\n2 ፪ እናም ሁሉም በአንድ ድምፅ እንዲህ በማለት ጮኹ፥ አዎን፣ ለእኛ የተናገርካቸውን ቃላት በሙሉ እናምናለን፤ እናም ደግሞ ያለማቋረጥ መልካምን መስራት እንጂ ከእንግዲህ ኃጢያት ለመፈፀም ምንም ፍላጎት እንዳይኖረን ታላቅ ለውጥ ለእኛ ወይንም በልባችን ውስጥ በሰራው ሁሉን በሚገዛው በጌታ መንፈስ አማካኝነት እርግጠኝነታቸውን እና እውነተኛነታቸውን አውቀናል።\n\n3 ፫ እናም እኛ፣ እራሳችን ደግሞ በማይወሰነው የእግዚአብሔር ቸርነትና፣ በመንፈሱ መገለጥ ስለሚመጣው ታላቅ አመለካከት አለን፤ እናም የሚያስፈልግ ቢሆን እንኳን፣ ስለ ሁሉም ነገሮች መተንበይ እንችላለን።\n\n4 ፬ እናም እጅግም ታላቅ በሆነ ደስታ ወደምንደሰትበት ወደዚህ ታላቅ እውቀት ያመጣን፣ የእኛ ንጉስ በተናገራቸው ነገሮች አንፃር ያለን እምነት ነው።\n\n5 ፭ እናም ከእግዚአብሔር ጋር ፈቃዱን ለማድረግ እናም በቀረው ጊዜአችን ሁሉ እኛን ባዘዘን በሁሉም ነገር ለትዕዛዛቱ ታዛዦች ለመሆን፣ መጨረሻ የሌለው ቅጣት በራሳችን ላይ እንዳናመጣ፣ በመልአኩ እንደተነገረው ከእግዚአብሔር የቁጣ ዋንጫ እንዳንጎነጭ ከአምላካችን ጋር ቃል ኪዳን ለመግባት ፈቃደኞች ነን።\n\n6 ፮ እናም አሁን፣ ንጉስ ቢንያም ከእነርሱ የፈለጋቸው ቃላት እነዚህ ናቸው፤ እናም ስለዚህ እንዲህ አላቸው፥ እናንተ እኔ የፈለኳቸውን ቃላት ተናግራችኋል፤ እናም የገባችሁት ቃል ኪዳን የጽድቅ ቃል ኪዳን ነው።\n\n7 ፯ እናም አሁን፣ በገባችሁት ቃል ኪዳን የተነሳ የክርስቶስ ልጆች፣ ወንዶችና ሴት ልጆቹ፣ ተብላችሁ ትጠራላችሁ፤ እነሆም በዚህ ቀን እናንተን በመንፈስ ወልዷችኋል፤ ልባችሁ በስሙ በማመን ተለውጧል ብላችኋልና፤ ስለዚህ እናንተ ከእርሱ ተወልዳችኋል እናም የእርሱ ወንዶችና ሴቶች ልጆች ሆናችኋል።\n\n8 ፰ እናም በዚህ ራስ ስር ነፃ ተደርጋችኋል እናም በራሱ ነፃ መሆን የምትችሉበት ሌላ ምንም የለም። ደህንነት ሊመጣበት የሚችል ሌላ ስም የለም፤ ስለዚህ የክርስቶስን ስም እንድትወስዱ እፈልጋለሁ፣ ሁላችሁም ከእግዚአብሔር ጋር ቃል ኪዳን የገባችሁ እስከህይወታችሁ መጨረሻ ታዛዥ እንድትሆኑ እመኛለሁ።\n\n9 ፱ እናም እንዲህ ይሆናል፣ ማንም ይህንን ያደረገ በእግዚአብሔር ቀኝ ይገኛል፣ የሚታወቅበትን ስም ያውቃልና፤ በክርስቶስ ስም ይጠራልና።\n\n10 ፲ እናም አሁን እንዲህ ይሆናል፣ የክርስቶስን ስም ያልለበሰ ማንኛውም በሌላ ስም መታወቅ አለበት፤ ስለዚህ፣ እራሱን በእግዚአብሔር ግራ በኩል ያገኛል።\n\n11 ፲፩ እናም ይህን ደግሞ እንድታስታውሱ እፈልጋለሁ፣ በመተላለፍ ካልሆነ በቀር ለእናንተ መስጠት አለብኝ ያልኩት የማይደመሰሰው ስም ይህ ነው፤ ስለዚህ፣ ስሙም ከልባችሁ እንዳይጠፋ ዘንድ እንዳትተላለፉ አስተውሉ።\n\n12 ፲፪ በእግዚአብሔር ግራ እንዳትገኙ፣ ነገር ግን የምትጠሩበትን ድምፅ፣ እናም ደግሞ በእርሱ የምትጠሩበትን ስም እንድታዳምጡና እንድታውቁ፣ በልባችሁ የተፃፈውን ስም ሁልጊዜ እንድትጠብቁ እፈልጋለሁ እላችኋለሁ።\n\n13 ፲፫ ያላገለገለውን አለቃ፣ እና ለእርሱ እንግዳ የሆነውን፣ ከልቡ ስሜትና ሀሳብ የራቀውን፣ አንድ ሰው እንዴት ያውቃል?\n\n14 ፲፬ እናም ሰው እንደገና የጎረቤቱ የሆነውን አህያ ወስዶ የእርሱ ያደርገዋልን? አያደርግም እላችኋለሁ፣ ከመንጋዎቹ ጋር እንኳን እንዲመገብ አይፈቅድም፣ ነገር ግን ያስወጣታል እናም ያሳድዳታል። እላችኋለሁ፣ የምትጠሩበትን ስም የማታውቁ ከሆነ በእናንተ መካከል እንኳን እንዲህ ይሆናል።\n\n15 ፲፭ ስለዚህ፣ ሁሉን የሚገዛ ጌታ ክርስቶስ ወደ ሰማይ ትመጡ ዘንድ፣ ከሁሉም በላይ አምላክ የሆነው በሰማይና በምድር ያሉትን ነገሮች ሁሉ በፈጠረ፣ ጥበብ፣ ሀይል፣ እና ፍርድ፣ እንዲሁም በምህረቱ ዘለዓለማዊ ደህንነትና ዘለዓለማዊ ህይወት እንዲኖራችሁ የእርሱ እንድትሆኑ ያትምላችሁ ዘንድ እናንተ ፅኑ እናም የማትነቃነቁ፣ ሁልጊዜም በመልካም ስራ የተሞላችሁ እንድትሆኑ እፈልጋለሁ። አሜን።\n\n", "mosiah 6": "[center][font_size=26]ምዕራፍ ፮[/font_size][/center]\n\n[i]ንጉስ ቢንያም የህዝቡን ስም መዘገበ እናም እነርሱን የሚያስተምሩ ካህናትን ሾመ—ሞዛያ ፃድቅ ንጉስ በመሆን ነገሰ። ከ፻፳፬–፻፳፩ ም.ዓ. ገደማ።[/i]\n\n1 ፩ እናም አሁን፣ ንጉስ ቢንያም ለህዝቡ ንግግሩን ከጨረሰ በኋላ፣ የእግዚአብሔርን ትዕዛዛት ለመጠበቅ ቃል ኪዳን የገቡትን ሁሉ ስም መመዝገቡ ጠቃሚ እንደነበር አሰበ።\n\n2 ፪ እናም እንዲህ ሆነ ከትናንሽ ህፃናት በስተቀር፣ ነገር ግን ወደ ቃል ኪዳኑ ያልገባና የክርስቶስን ስም ያልለበሰ አንድም ነፍስ አልነበረም።\n\n3 ፫ እናም እንደገና፣ እንዲህ ሆነ ንጉስ ቢንያም እነዚህን ነገሮች ሁሉ ሲጨርስ፣ እናም ልጁን ሞዛያን በህዝቡ ላይ ገዢና ንጉስ አድርጎ ከቀድሰውና መንግስቱን በተመለከተ ሁሉንም ሃላፊነት ከሰጠው፣ ደግሞም የእግዚአብሔርን ትዕዛዛት ያደምጡና ያውቁ ዘንድ እናም የፈፀሙትን መሀላ እንዲያስተውሉ ለማነሳሳት ካህናት ህዝቡን እንዲያስተምሩ ከሾማቸው በኋላ፣ ህዝቡን አሰናበተ፣ እናም ሁሉም ከየቤተሰቦቻቸው ጋር ወደየቤታቸው ተመለሱ።\n\n4 ፬ እናም ሞዛያ በአባቱ ቦታ መንገስ ጀመረ። እናም ንግስናውን በሰላሳ አመቱ ጀመረ፣ ይኸውም ሌሂ ኢየሩሳሌምን ለቆ ከወጣ ጊዜ በአጠቃላይ አራት መቶ ሰባ ስድስት አመት ገደማ ይሆናል።\n\n5 ፭ እናም ንጉስ ቢንያም ለሶስት ዓመታት ኖረ፣ እናም ሞተ።\n\n6 ፮ እናም እንዲህ ሆነ ንጉስ ሞዛያ በጌታ መንገድ ተራምዷል፣ የጌታን ፍርድና ስርአት አስተውሏልም፣ እናም በሁሉም ነገሮች እርሱ ያዘዘውን ጠብቋል።\n\n7 ፯ እናም ንጉስ ሞዛያ ህዝቡ መሬትን እንዲያርስ አደረገ። እናም ደግሞ ለህዝቡ ሸክም እንዳይሆን በሁሉም ነገር አባቱ እንዳደረገው ያደርግ ዘንድ እራሱም መሬትን ያርስ ነበር። እናም ለሶስት ዓመታት ያህል በህዝቡ ሁሉ መካከል ጠብ አልነበረም።\n\n", "mosiah 7": "[center][font_size=26]ምዕራፍ ፯[/font_size][/center]\n\n[i]አሞን ሊምሂ ንጉሥ የሆነበትን፣ የሌሂ-ኔፊ ምድርን አገኘ—የሊምሂ ህዝብ በላማናውያን ባርነት ስር ናቸው—ሊምሂ ታሪካቸውን ዘገበ—ነቢዩ (አቢናዲ) ክርስቶስ የሁሉም ነገሮች አምላክና አባት መሆኑን መስክሯል—መጥፎ የዘሩ አውሎ ነፋስን ያጭዳሉ፣ እናም በጌታ እምነታቸውን ያደረጉ ይድናሉ። ፻፳፩ ም.ዓ. ገደማ።[/i]\n\n1 ፩ እናም አሁን፣ እንዲህ ሆነ ንጉሥ ሞዛያ ለሦስት ዓመታት ያህል ያለማቋረጥ ሠላምን ካገኘ በኋላ፣ በሌሂ-ኔፊ ምድር እንዲሁም በሌሂ-ኔፊ ከተማ ለመኖር የሄዱትን ሕዝቦች በተመለከተ ለማወቅ ፈለገ፤ ምክንያቱም ህዝቡ የዛራሄምላን ምድር ለቀው ከወጡበት ጊዜ ጀምሮ ምንም አልሰሙም ነበረ፤ ስለዚህ፣ በጥያቄያቸው ረበሹት።\n\n2 ፪ እናም እንዲህ ሆነ ወደ ሌሂ-ኔፊ ምድር ወንድሞቻቸውን በተመለከተ ይጠይቁ ዘንድ ንጉሥ ቢንያም ከጠንካሮቹ አስራ ስድስቱ እንዲሄዱ አደረገ።\n\n3 ፫ እናም እንዲህ ሆነ በማግስቱ የዛራሔምላ ትውልድ የሆነውንና ጠንካራና ኃይለኛ የሆነውን ሰው አሞንን ይዘው መሄድ ጀመሩ፤ እናም ደግሞ እርሱ መሪያቸው ነበር።\n\n4 ፬ እናም አሁን፣ ወደ ሌሂ-ኔፊ ምድር ለመሄድ በምድረበዳ ውስጥ መጓዝ ያለባቸውን መንገድ አላወቁትም፤ ስለዚህ፣ በምድረበዳ ውስጥ ለብዙ ቀናት ዞሩ፣ እንዲህም ለአርባ ቀናት ዞሩ።\n\n5 ፭ እናም አርባ ቀን ከዞሩ በኋላ ከሺሎም ምድር በስተሰሜን ወደነበረ አንድ ኮረብታ መጡና በዚያም ቦታ ድንኳናቸውን ተከሉ።\n\n6 ፮ እናም አሞን ሶስቱን ወንድሞቹን ወሰደ፣ እናም ስማቸውም አማሌቂ፣ ሔለምና፣ ሔም ነበር፣ እናም ወደ ኔፊ ምድር ወረዱ።\n\n7 ፯ እናም እነሆ፣ በኔፊ ምድርና፣ በሺሎም ምድር የነበሩትን ሰዎች ንጉሥ ተገናኙት፤ እናም እነርሱ በንጉሡ ጠባቂዎች ተከበቡና፣ ተወሰዱ፣ እንዲሁም ተያዙና ወደ ወህኒ ተጣሉ።\n\n8 ፰ እናም እንዲህ ሆነ ለሁለት ቀናት በወህኒ በነበሩበት ጊዜ እንደገና በንጉሡ ፊት ቀርበው ነበር፣ እናም እስራታቸውም ተፈትቶላቸው ነበር፤ እናም በንጉሱ ፊት ቆሙና፣ እርሱ የሚጠይቃቸውን ጥያቄዎች እንዲመልሱ ተፈቀደላቸው ወይም ታዘዙ።\n\n9 ፱ እናም እንዲህ አላቸው፥ እነሆ እኔ፣ ከዛራሔምላ ምድር የአባታቸው ምድር የነበረውን ይህንን ምድር ለመውረስ የመጣው፣ በህዝብ ድምፅ ንጉሥ የተደረገው የዜኒፍ ልጅ፣ የኖህ ልጅ ሊምሂ ነኝ።\n\n10 ፲ እናም አሁን፣ እኔ ከራሴ ጠባቂዎች ጋር ከግቢው ውጭ በነበርኩበት ጊዜ ወደ ከተማው ክልል ለመምጣት የደፈራችሁበትን ምክንያት ለማወቅ እፈልጋለሁ?\n\n11 ፲፩ እናም አሁን፣ እናንተ እንድትጠበቁ ያደረኩበት ምክንያት እናንተን እጠይቅ ዘንድ ነው፣ አለበለዚያ ጠባቂዎቼ እንዲገድሉአችሁ አደርግ ነበር። እናንተም እንድትናገሩ ተፈቅዶላችኋል።\n\n12 ፲፪ እናም አሁን፣ አሞን ለመናገር እንደተፈቀደለት በተመለከተ ጊዜ፣ ሄደና በንጉሱ ፊት ሰገደ፤ እናም እንደገና ተነስቶ እንዲህ አለ፥ ንጉስ ሆይ፣ በዛሬ ቀን በህይወት በመኖሬና ለመናገር ስለተፈቀደልኝ በእግዚአብሔር ፊት እጅግ አመሰግናለሁ፤ እናም በድፍረት ለመናገር እሞክራለሁ፤\n\n13 ፲፫ እኔን ብታውቀኝ ኖሮ ይህንን ማሰሪያ እንዳጠልቅ እንደማትፈቅድ እርግጠኛ ነበርኩ። እኔ አሞን ነኝ፣ እናም የዛራሔምላ ዘር ነኝ፣ እናም ዜኒፍ ከምድሪቱ ስላወጣቸው ስለወንድሞቻችን ለመጠየቅ ከዛራሔምላ ምድር መጥቻለሁ።\n\n14 ፲፬ እናም አሁን፣ እንዲህ ሆነ ሊምሂ የአሞንን ቃላት ከሰማ በኋላ እጅግ ተደሰተ፣ እናም እንዲህ አለ፥ አሁን፣ በዛራሔምላ ምድር የነበሩት ወንድሞቼ እስከአሁን በህይወት እንደሚኖሩ አውቃለሁ። እናም አሁን እደሰታለሁ፤ በማግስቱም ህዝቦቼ ደግሞ እንዲደሰቱ አደርጋለሁ።\n\n15 ፲፭ እነሆም፣ እኛ በላማናውያን ባርነት ስር ነን፣ እናም ልንሸከመው በማይቻል በታላቅ ቀረጥ እንቀረጣለን። እናም አሁን እነሆ፣ ወንድሞቻችን ከባርነት ወይም ከላማናውያን እጅ ያስለቅቁናል፣ እናም እኛ የእነርሱ ባሮች እንሆናለን፤ ለላማናውያን ግብር ከመክፈል ለኔፋውያን ባርያ መሆን ይሻላልና።\n\n16 ፲፮ እናም አሁን፣ ንጉስ ሊምሂ ለጠባቂዎቹ አሞንንም ሆነ ወንድሞቹን ከእንግዲህ እንዳያስሩአቸው አዘዘ፣ ነገር ግን በሼምሎን በስተሰሜን ወዳለው ኮረብታ እንዲሄዱና ወንድሞቻቸውን ወደ ከተማይቱ እንዲያመጡና በዛም ይመገቡና፣ ይጠጡ፣ እንዲሁም ከጉዞአቸውም ድካም እንዲያርፉ አደረገ፣ ምክንያቱም በብዙ ነገሮች ተሰቃይተዋል፣ በረሃብ በጥማትና በድካምም ተሰቃይተዋልና።\n\n17 ፲፯ እናም አሁን፣ እንዲህ ሆነ በማግስቱ ንጉሱ ሊምሂ በቤተመቅደስ በአንድነት እራሳቸውን ሰብስበው የሚያነጋግራቸውን ያደምጡ ዘንድ በህዝቡ ሁሉ መካከል አዋጅን ላከ።\n\n18 ፲፰ እናም እንዲህ ሆነ እራሳቸውን በአንድ ላይ በሰበሰቡ ጊዜ እንዲህ በማለት ተናገራቸው፥ ህዝቤ ሆይ፣ ራሳችሁን አቅኑና ተፅናኑ፤ እነሆም ምንም እንኳን ከንቱ ከነበሩት ብዙ ትግሎቻችን ብንታገልም፣ በጠላቶቻችን ስር ከእንግዲህ የማንሆንበት ጊዜ መጥቷል፣ እና ሩቅ አይደለም፤ ነገር ግን የሚቀረው ትግላችን ወደፈለግነው ውጤት እንደሚያደርሰን አምናለሁ።\n\n19 ፲፱ ስለዚህ፣ ራሳችሁን አቅኑና፣ ተደሰቱ፣ እንዲሁም እምነታችሁን የአብርሃምና የይስሀቅ፣ እናም የያዕቆብ አምላክ በሆነው፣ ደግሞም፣ የእስራኤልን ልጆች ከግብፅ ምድር ባወጣው አምላክና፣ በደረቅ ምድር በቀይ ባህር ውስጥ እንዲጓዙ ባደረገው፣ እናም በምድረበዳው ውስጥ እንዳይጠፉ መናን ከዚህ የበለጡ ብዙ ነገሮችን ባደረገላቸው በዚያ እግዚአብሔር እምነታችሁን አድርጉ።\n\n20 ፳ እናም እንደገና፣ ይኸው አምላክ አባቶቻችንን ከኢየሩሳሌም ምድር አውጥቷቸዋል፣ እናም እስከአሁን ድረስ ህዝቡን ጠብቋል እንዲሁም አስቀምጧል፤ እናም እነሆ፣ በኃጢአታችንና በእርኩሰታችንም የተነሳ ወደባርነት ወስዶናል።\n\n21 ፳፩ እናም በዚህ ቀን ሁላችሁም ምስክሮች ናችሁ፣ ዜኒፍ በዚህ ህዝብ ላይ ንጉስ የተደረገው፣ የአባቶቹን ምድር ለመውረስ ጓጉቷልና፤ ስለዚህ በብልጥነትና በተንኮል በማታለል ከንጉስ ዜኒፍ ጋር ስምምነት የገባው ንጉስ ላማን የምድሪቷን ክፍል፣ ወይም እንዲሁም የሌሂ-ኔፊ ከተማንና፣ የሼምሎንን ከተማ፤ እንዲሁም በዙሪያዋ ያለውን ምድር ንብረት ወደ እጆቹ አሳልፎ ሰጠ—\n\n22 ፳፪ እናም ይህንን ሁሉ እርሱ ያደረገው፣ ይህን ህዝብ በቁጥጥሩ ስር ወይም በባርነት ስር ለማዋል ባለው ብቸኛ ዓላማ ነበር። እናም እነሆ፣ እኛ በዚህ ጊዜ፣ መጠኑም ከበቆሎአችንና ከገብሳችን እንዲሁም ከሁሉም አይነት ጥራጥሬዎቻችን ግማሹንና፣ ከከብት መንጋዎቻችን አንድ ሁለተኛውን በግብር ለላማናውያን ንጉስ እንከፍላለን፤ እና እንዲሁም ካሉን ንብረቶቻችንም አንድ ሁለተኛ እንኳን ወይም ህይወታችንን የላማናውያንን ንጉስ ይወስድብናል።\n\n23 ፳፫ እናም አሁን፣ ይህ ለመቋቋም አስቸጋሪ አይደለምን? እናም ይህስ ስቃያችን ታላቅ አይደለምን? አሁን እነሆ ለማዘንስ ምን ያህል ታላቅ ምክንያት ይኖረናል።\n\n24 ፳፬ አዎን፣ እንዲህ እላችኋለሁ፣ ለሀዘናችን ምክንያቶቻችን ታላቅ ናቸው፤ እነሆም የተገደሉ እንዲሁም ደማቸው በከንቱ የፈሰሰው ወንድሞቻችን ምን ያህል ናቸው፣ እና ያም ሁሉ በክፋት ምክንያት።\n\n25 ፳፭ እነዚህ ሰዎች ወደመተላለፍ ባይወድቁ ኖሮ ጌታ ይህ ታላቅ ክፋት በእነርሱ ላይ እንዲሆን አይፈቅድም ነበር። ነገር ግን እነሆ፣ እነርሱ ቃሉን አያደምጡም፣ ነገር ግን በመካከላቸውም ብዙ ደም መፋሰስ እስከሚሆን ድረስ፣ በመካከላቸው ጠብ ተነሳ።\n\n26 ፳፮ እናም አዎን በእግዚአብሔር የተመረጠውን ኃጢአታቸውን እናም እርኩሰታቸውን የነገራቸውንና ብዙ የሚመጡ ነገሮችን፣ አዎን፣ የክርስቶስንም መምጣት ቢሆን የተነበየውን የጌታን ነቢይ ገድለዋል።\n\n27 ፳፯ እናም እርሱ ክርስቶስ አምላክ መሆኑን የሁሉም ነገር አባት መሆኑን በመናገሩም፣ የሰውንም መልክ በራሱ መውሰዱንና፣ ይህም ሰው ከመጀመሪያው ጀምሮ የተፈጠረበት አምሳል መሆኑን፤ ወይም በሌላ አነጋገር ሰው በአምላክ አምሳያ ተፈጥሯል፣ አምላክም በሰው ልጆች መካከል ይመጣል፣ እናም በራሱ ላይ ስጋና ደም ይለብሳል፣ እናም በምድር ገፅ ላይ ይሄዳል ስላለ—\n\n28 ፳፰ እናም አሁን፣ ይህንን በማለቱ፣ ገደሉት፤ እናም በራሳቸው ላይ የእግዚአብሔርን ቁጣ የሚያስከትሉ ከዚህ የበለጡ ብዙ ነገሮችን አደረጉ። ስለዚህ በታላቅ ስቃይ በመመታታቸውና፣ እነርሱ በመታሰራቸው ማን ይደነቃል?\n\n29 ፳፱ እነሆም፣ ጌታ እንዲህ ይላል፣ በመተላለፋቸው ቀን ህዝቤን አልረዳም፣ ነገር ግን እንዳይበለፅጉ መንገዱን እከላከላለሁ፤ እናም ስራቸው በፊታቸው የመሰናከያ አለት ይሆንባቸዋል።\n\n30 ፴ እናም እንደገና፣ እርሱ እንዲህ ይላል፥ ህዝቤ ቆሻሻን ከዘሩ በአውሎ ነፋስ ገለባን ይሰበስባሉ፤ እናም ውጤቱ መርዝ ነው።\n\n31 ፴፩ እናም እንደገና እርሱ እንዲህ ይላል፥ ህዝቤ ቆሻሻውን ከዘሩ ፈጣን የሆነ ጥፋት የሚያመጣውን የምስራቁን ንፋስ ያጭዳሉ።\n\n32 ፴፪ እናም አሁን፣ እነሆ፣ የጌታ ቃል ኪዳን ተፈፅሟል፣ እናም እናንተ ተመትታችኋል እንዲሁም ተሰቃይታችኋል።\n\n33 ፴፫ ነገር ግን በሙሉ የልባችሁ ዓላማ ወደ ጌታ የምትመለሱ ከሆነ፣ እናም እምነታችሁን በእርሱ ካደረጋችሁ፣ እናም በሙሉ ትጉህ ህሊናችሁ እርሱን ካገለገላችሁ፣ ይህንን ካደረጋችሁ በፈቃዱና በደስታው መሰረት ከባርነት ያወጣችኋል።\n\n", "mosiah 8": "[center][font_size=26]ምዕራፍ ፰[/font_size][/center]\n\n[i]አሞን የሊምሂን ህዝብ አስተማረ—ስለ ሀያ አራቱ ያሬዳውያን ሰሌዳዎች ተማረ—የጥንት ታሪኮች በባለራዕዮች መተርጎም ይችላሉ—ከባለራዕይነት የበለጠ ስጦታ የለም። ፻፳፩ ም.ዓ. ገደማ።[/i]\n\n1 ፩ እናም እንዲህ ሆነ ንጉስ ሊምሂ ለህዝቡ ንግግሩን ከጨረሰ በኋላ፣ ብዙ ነገሮችን ተናግሯል እናም እኔ ጥቂቶቹን ብቻ በዚህ መጽሐፍ ውስጥ ፅፌአለሁ፤ በዛራሔምላ ምድር የነበሩት ወንድሞቹን በተመለከተ ለህዝቡ ሁሉንም ነገር ነገራቸው።\n\n2 ፪ እናም አሞን በህዝቡ ፊት ቆሞና፣ ዜኒፍ ምድሪቱን ለቆ ከወጣበት ጊዜ ጀምሮ እራሱም እንኳን ከምድሪቱ እስከወጣበት ድረስ የተከናወኑትን ሁሉ እንዲናገር አደረገ።\n\n3 ፫ እናም ደግሞ ንጉስ ቢንያም ያስተማራቸውን የመጨረሻ ቃላት ነገራቸው፣ እናም እርሱ የተናገራቸውን ቃላት ሁሉ ይረዱት ዘንድ ለንጉስ ሊምሂ ህዝብም ገለፀላቸው።\n\n4 ፬ እናም እንዲህ ሆነ ይህን ሁሉ ካደረገ በኋላ፣ ንጉስ ሊምሂ ህዝቡን አሰናበተ፣ እናም እያንዳንዳቸው ወደየቤታቸው እንዲመለሱ አደረገ።\n\n5 ፭ እናም እንዲህ ሆነ ህዝቡ የዛራሔምላን ምድር ለቀው ከወጡበት ጊዜ ጀምሮ የነበረውን ታሪክ የያዙትን ሰሌዳዎች አሞን ያነባቸው ዘንድ በፊቱ እንዲቀርቡ አደረገ።\n\n6 ፮ አሁን፣ አሞን ታሪኩን እንዳነበበ፣ ቋንቋውን መተርጎም እንደሚችሉ ንጉሱ ጠየቀው እናም አሞንም እንደማይችል ነገረው።\n\n7 ፯ እናም ንጉሱ እንዲህ አለው፥ በህዝቤ ስቃይ በማዘኔ፣ ከህዝቤ አርባ ሶስት የሆኑት የዛራሔምላን ምድር ያገኙ ዘንድ፣ ከባርነትም እንዲያስለቅቁን ለወንድሞቻችን አቤት እንልበት ዘንድ ወደ ምድረበዳው እንዲጓዙ አደረግሁ።\n\n8 ፰ እናም እነርሱ ለብዙ ቀናት በምድረበዳ ውስጥ ጠፉ፣ ነገር ግን ትጉህ ነበሩ፣ እናም የዛራሔምላን ምድር አላገኙትም ነበር፣ ነገር ግን በብዙ ውኃዎች መካከል ባለች ምድር አቋርጠው ተጉዘው፣ በሰዎችና፣ በአውሬዎች አጥንት፣ እናም ደግሞ በሁሉም አይነት የግንብ ፍርስራሽ የተሸፈነች ምድር አግኝተው፣ እንደ እስራኤልም ሰራዊት ብዙ ህዝቦች የነበሯትን ምድር ካገኙ በኋላ ወደዚህች ምድር ተመለሱ።\n\n9 ፱ እናም ለምስክርነት የተናገሯቸው ነገሮች እውነት መሆናቸውን ለማሳየት በፅሁፍ የተሸፈኑ ሀያ አራት ሰሌዳዎችን አቀረቡ፣ እናም እነርሱ ንፁህ ወርቆች ነበሩ።\n\n10 ፲ እናም እነሆ፣ ደግሞ፣ ትልቅ ነሀስ፣ እንዲሁም መዳብ፣ እናም ፍፁም ጥሩ የሆኑትን ጥሩሮች አመጡ።\n\n11 ፲፩ እናም እንደገና፣ እጀታቸው የጠፉና፣ ስለታቸው ዝጎ የተበላሹ ጎራዴዎችን አመጡ፤ እናም በምድሪቱ ቋንቋውንም ሆነ በሰሌዳዎቹ ላይ ያሉትን ፅሁፎች መተርጎም የሚችል ማንም አልነበረም። እናም እንዲህ እልሃለሁ፥ አንተ መተርጎም አትችልምን?\n\n12 ፲፪ እናም በድጋሚ እንዲህ እልሃለሁ፣ መተርጎም የሚችልስ ማንንም አታውቅምን? ይህ ታሪክ ወደራሳችን ቋንቋ እንዲተረጎም እፈልጋለሁና፤ ምናልባት እነዚህ ሰሌዳዎች የመጡባቸው ስለጠፉት ህዝቦች ቅሪት እውቀት ይሰጡናልና፤ ወይንም ምናልባት ስለጠፉት እነዚህ ሰዎች ግንዛቤ ይሰጡን ይሆናልና፤ እናም የመጥፋታቸውን መንስኤ ለማወቅ እፈልጋለሁ።\n\n13 ፲፫ አሁን አሞን እንዲህ አለው፥ ንጉስ ሆይ መዝገቡን መተርጎም ስለሚችለው ሰው በእርግጠኝነት ልነግርህ እችላለሁ፤ ምክንያቱም እርሱ የሚመለከትበትና በጥንት ጊዜ የነበሩትን መዛግብት ሁሉ ለመተርጎም የሚችልበት አለው፣ እናም ይህ የእግዚአብሔር ስጦታ ነው። ነገሮቹም ተርጓሚዎች ተብለው ይጠራሉ፣ እናም ካልታዘዘ በስተቀር ማንም ሰው በእነርሱ መመልከት አይችልም፣ አለበለዚያ ማድረግ የሌለበትን ይሻልና፣ ይጠፋል። እናም በእነርሱ ለመመልከት የታዘዘ ሰው ባለራዕይ ተብሎ ይጠራል።\n\n14 ፲፬ እናም እነሆ፣ በዛራሔምላ ምድር ያለው የህዝቡ ንጉስ እነዚህን ነገሮች እንዲሰራ የታዘዘ ነው፣ እናም ይህ ታላቅ ስጦታ ከእግዚአብሔር ያገኘው ነው።\n\n15 ፲፭ እናም ንጉሱ ባለራዕይ ከነቢይ የበለጠ ነው አለ።\n\n16 ፲፮ እናም አሞን ባለራዕይ፣ ገላጭና፣ ደግሞም ነቢይ ነው አለ፤ እናም ከዚህ ይበልጥ ታላቅ የሆነ ስጦታ የእግዚአብሔር ኃይል ከሌለው በቀር ማንም ሰው ሊኖረው አይችልም፤ ነገር ግን ሰው ከእግዚአብሔር የተሰጠ ታላቅ ኃይል ሊኖረው ይችላል።\n\n17 ፲፯ ነገር ግን ባለራዕይ ያለፉ ነገሮችን ሊያውቅ ይችላል፣ ደግሞም ሊሆኑ የሚችሉትን ነገሮች ሊያውቅ ይችላል፣ እናም በእነርሱ አማካይነት ሁሉም ነገሮች ይገለጣሉ፣ ወይም ሚስጥሮች ይታወቃሉ፣ የተደበቁ ነገሮች ወደብርሃን ይመጣሉ፣ እናም የማይታወቁ ነገሮች በእነርሱ እንዲታወቁ ይሆናሉ፤ እናም ደግሞ በእነርሱ ካልሆኑ በቀር የማይታወቁትን ነገሮች እንዲታወቁ ይደረጋሉ።\n\n18 ፲፰ በዚህም እግዚአብሔር ሰው በእምነት ታላቅ ድንቅ ነገሮችን ይሰራ ዘንድ ዘዴውን አቅርቦለታል፤ ስለዚህ እርሱም ለእንደእርሱ አይነት ህያው ፍጡር ጠቃሚ ይሆናል።\n\n19 ፲፱ እናም አሁን፣ አሞን እነዚህን ቃላት መናገሩን እንደጨረሰ ንጉሱ እጅግ ተደሰተና፣ ለእግዚአብሔር እንዲህ ሲል ምስጋናውን አቀረበ፥ እነዚህ ሰሌዳዎች ታላቅ ሚስጥር እንደያዙ ጥርጥር የለውም፣ እናም እነዚህ ተርጓሚዎች ለሰዎች ልጆች ሁሉንም እንደዚህ አይነት ሚስጥሮች ለማብራራት ሲባል ያለጥርጥር ተዘጋጅተዋል።\n\n20 ፳ አቤቱ የጌታ ስራ እንዴት ድንቅ ነው፤ እናም ከህዝቦቹስ ጋር ምን ያህል ጊዜ ይሰቃያል፤ አዎን፣ የሰው ልጅ ግንዛቤስ እንዴት ዕውርና የማይደረስበት ነው፣ ምክንያቱም ጥበብን አይሹምና፣ እርሷም በእነርሱ ላይ እንድትገዛ አይፈልጉምና!\n\n21 ፳፩ አዎን፣ እነርሱ ከእረኛው እንደሸሸው እንዳልተገራው መንጋ ናቸው፣ ይበተናሉም፣ ይነዳሉም፣ እናም በጫካ አውሬዎችም ይበላሉ።\n\n", "mosiah 9": "የዜኒፍ መዝገብ—የዛራሔምላን ምድር ለቀው ከወጡበት ጊዜ ጀምሮ ከላማናውያን እጅ እስከተለቀቁበት ጊዜ ድረስ ያለው የህዝቡ ታሪክ።\n\nከምዕራፍ ፱ እስከ ምዕራፍ ፳፪ አጠቃሎ የያዘ።\n\n[center][font_size=26]ምዕራፍ ፱[/font_size][/center]\n\n[i]ዜኒፍ የሌሂ-ኔፊን ምድር እንዲወርሱ ከዛራሔምላ ቡድንን መራ—የላማናውያን ንጉስ ምድሪቱን እንዲወርሱ ፈቀደላቸው—በላማናውያንና በዜኒፍ ህዝብ መካከል ጦርነት ሆነ። ፪፻–፻፹፯ ም.ዓ. ገደማ።[/i]\n\n1 ፩ እኔ ዜኒፍ፣ በኔፋውያን ቋንቋዎች ሁሉ በመማሬ፣ እናም ስለኔፊ ምድር ወይም የመጀመሪያው የአባታችን የውርስ ምድር በማወቄ፣ እናም የእኛ ወታደሮች በእነርሱ ላይ መጥተው ያጠፏቸው ዘንድ ኃይላቸውን ለመሰለል በላማናውያን መካከል ሰላይ ሆኜ ተላኩ፣ ነገር ግን በእነርሱ መካከል ጥሩ የሆነን ነገር በተመለከትኩ ጊዜ እንዳይጠፉ ፈለግሁ።\n\n2 ፪ ስለዚህ፣ መሪያችን ከእነርሱ ጋር ስምምነት እንዲፈፅም በመፈለጌ በምድረበዳ ውስጥ ከወንድሞቼ ጋር ተከራከርኩ፤ ነገር ግን እርሱ ጨካኝና ደም የተጠማ ሰው በመሆኑ እንድገደል ወሰነብኝ፤ ነገር ግን በብዙ ደም መፋሰስ ዳንኩ፤ ምክንያቱም ብዙ ቁጥር ያላቸው ወታደሮች በምድረበዳ እስከሚጠፉ ድረስ አባት ከአባት፣ እናም ወንድም ከወንድም ተዋግተዋልና፤ እናም እኛ የተረፍነው የሞቱትን ታሪክ ለሚስቶቻቸውና ለልጆቻቸው ለመተረክ ወደዛራሔምላ ምድር ተመለስን።\n\n3 ፫ እናም፣ የአባቶቻችንን ምድር ለመውረስ በጣም በመጓጓት፣ ምድሪቱን ለመውረስ የፈለጉት ሁሉ ሰበሰብኩኝ፣ እናም ወደ ምድሪቱ ለመሄድ ጉዞአችንን በድጋሚ ወደ ምድረበዳ ጀመርን፤ ነገር ግን በረሃብና በታላቅ ስቃይ ተመታን፣ ምክንያቱም ጌታ አምላካችንን ለማስታወስ ዘግይተናልና።\n\n4 ፬ ይሁን እንጂ፣ ብዙ ቀናት በምድረበዳ ውስጥ ከተዘዋወርን በኋላ፣ ለአባቶቻችን ምድር ቅርብ በሆነው ወንድሞቻችን በተገደሉበት ስፍራ ድንኳናችንን ተከልን።\n\n5 ፭ እናም እንዲህ ሆነ የንጉሱን ዓላማ አውቅ ዘንድ፣ እናም ከህዝቤ ጋር መሄድና፣ ምድሪቱን በሰላም መውረስ እንችል እንደሆነ አውቀው ዘንድ ከአራቱ ሰዎቼ ጋር በድጋሚ ወደከተማው፣ ወደንጉሱ ሄድኩኝ።\n\n6 ፮ እናም ወደ ንጉሱ ሔድኩ፣ እናም የሌሂ-ኔፊን ምድር እንዲሁም የሼምሎንን ምድር እይዘው ዘንድ ከእኔ ጋር ቃል ኪዳን ገባ።\n\n7 ፯ እናም ደግሞ የእርሱ ህዝብ ምድሪቱን ለቀው መውጣት እንዳለባቸው አዘዘ፣ እናም እኔና ህዝቤ ምድሪቱን ለመያዝ ሄድን።\n\n8 ፰ እናም ህንፃዎችን መገንባትና፣ የከተማውን ግንብ፣ አዎን፣ እንዲሁም የሌሂ-ኔፊ ከተማ ግንቦችንና የሼምሎንን ከተማ መጠገን ጀመርን።\n\n9 ፱ እናም አዎን፣ በሁሉም ዓይነት ዘሮች እንኳን፣ በበቆሎ ዘርና፣ በስንዴ፣ በገብስም፣ በኒአስም፣ በሺአምም፣ እንዲሁም በሁሉም ዓይነት የፍራፍሬ ዘሮች ምድሪቱን ማረስ ጀመርን፤ እናም በምድሪቱ ላይ መራባትና መበልፀግ ጀመርን።\n\n10 ፲ አሁን ንጉስ ላማን ህዝቤን ወደ ባርነት ለማምጣት፣ እኛ የያዝነውን ምድር የሰጠው በጮሌነቱና በብልጠቱ ነው።\n\n11 ፲፩ ስለዚህ እንዲህ ሆነ በምድሪቱ ላይ ለአስራ ሁለት ዓመታት ከኖርን በኋላ፣ ንጉስ ላማን መቁነጥነጥ ጀመረ፣ ይህም የሆነበት እንዳያይሉባቸው እናም ወደባርነት እንዳያመጡዋቸው ህዝቤ በምድሪቱ እየበረቱ በመሄዳቸው ነበር።\n\n12 ፲፪ አሁን እነርሱ ሰነፍና ጣዖት አምላኪ ነበሩ፣ ስለዚህ እኛ በእጆቻችን በሰራነው እራሳቸውን ያንደላቅቁ ዘንድ፣ አዎን፣ በሜዳችን መንጋዎች እራሳቸውን ይመግቡ ዘንድ፣ በባርነት ስር ሊያደርጉን ፈልገው ነበር።\n\n13 ፲፫ ስለዚህ እንዲህ ሆነ ንጉስ ላማን ህዝቡ ከህዝቤ ጋር ይከራከር ዘንድ ማወክ ጀመረ፤ ስለዚህ በምድሪቱ ጦርነትና ፀብ ተጀመረ።\n\n14 ፲፬ በኔፊ ምድር በአስራ ሶስተኛው የንግስና ዓመቴ፣ በሼምሎን የደቡብ ክፍል፣ ህዝቤ መንጋውን ውሃ ሲያጠጡና ሲመግቡ፣ እናም መሬታቸውን ሲያርሱ ብዙ ላማናውያን በአንድነት መጥተው እነርሱን መግደልና መንጋዎቻቸውንና በቅሎዎቻቸውንም መውሰድ ጀመሩ።\n\n15 ፲፭ አዎን፣ እናም እንዲህ ሆነ ያልተያዙት ሁሉ ወደ ኔፊ ከተማም ጭምር ሸሹ፣ እናም እኔ እንድከላከላቸውም ፈለጉኝ።\n\n16 ፲፮ እናም እንዲህ ሆነ በቀስትና፣ በወስፈንጥርና፣ በጎራዴ፣ እናም በሻሙላ፣ በቅስትና፣ በወንጭፍ፣ እንዲሁም መስራት በምንችለው በሁሉም ዓይነት መሳሪያዎች ሁሉ እንዲታጠቁ አደረኩኝ፣ እናም እኔና ህዝቤ ከላማናውያን ጋር ለመዋጋት ሄድን።\n\n17 ፲፯ አዎን፣ በጌታ ጥንካሬን ከላማናውያን ጋር ለመዋጋት ሄድን፤ እኔና ህዝቤ ከጠላቶቻችን እጅ ያወጣን ዘንድ በኃይል ወደ ጌታ ጮህን፣ የአባቶቻችንን የዳኑበትን ለማስታወስ ነቅተናልና።\n\n18 ፲፰ እናም እግዚአብሔር ጩኸታችንን ሰማ፣ ለፀሎታችንም መልስ ሰጠ፤ እናም በኃይሉ ወደፊት ሄድን፣ አዎን፣ በላማናውያን ላይ ሄድን፣ እናም በአንድ ቀንና ሌሊት ሶስት ሺህ አርባ ሶስት ሰዎችን ገደልን፤ ከምድራችንም እስክናስወጣቸው ድረስ ገደልናቸው።\n\n19 ፲፱ እናም፣ እኔ፣ በራሴ እጅ ሙታኖቻቸውን ለመቅበር ረዳሁ። እናም እነሆ ሁለት መቶ ሰባ ዘጠኝ ወንድሞቻችን ስለተገደሉብን ሀዘናችንና ልቅሶአችን መሪር ነበር።\n\n", "mosiah 10": "[center][font_size=26]ምዕራፍ ፲[/font_size][/center]\n\n[i]ንጉስ ላማን ሞተ—ህዝቡም አረመኔና የሚያስፈሩ እንዲሁም በሐሰት ባህል የሚያምኑ ነበሩ—ዜኒፍና ህዝቡ ድል አደረጉአቸው። ከ፻፹፯–፻፷ ም.ዓ. ገደማ።[/i]\n\n1 ፩ እናም እንዲህ ሆነ በድጋሚ መንግስቱን መመስረት ጀመርን፣ እናም እንደገና ምድሪቱን በሰላም መውረስ ጀመርን። እናም ላማናውያን በድጋሚ ከህዝቤ ጋር ለመዋጋት በሚመጡበት ጊዜ ለህዝቤ መሳሪያ ይኖራቸው ዘንድ ከሁሉም ዓይነት የተሰሩ የጦር መሳሪያዎች እንዲኖራቸው አደረግሁ።\n\n2 ፪ እናም ላማናውያን ሳናውቀው መጥተው እንዳያጠፉን በምድሪቱ ዙሪያ ጠባቂዎችን አስቀመጥሁ፤ እናም ህዝቤንና መንጋዎቼን እንደዚህ ጠበቅሁ፣ እናም በጠላቶቻችን እጅ እንዳይወድቁም ጠበቅኋቸው።\n\n3 ፫ እናም እንዲህ ሆነ ለብዙ ዓመታት የአባቶቻችንን ምድር ወረስን፤ አዎን፣ እንዲሁም ለሀያ ሁለት ዓመታት።\n\n4 ፬ እናም ሰዎች መሬቱን እንዲያርሱ፣ እናም ሁሉንም ዓይነት እህልና፣ ሁሉንም ዓይነት ፍራፍሬዎች እንዲያሳድጉ አደረግሁ።\n\n5 ፭ እናም ሴቶች እንዲፈትሉ፣ እንዲደክሙም፣ እንዲሰሩም፣ እናም ሁሉንም ዓይነት ናይለን ጨርቅ፣ አዎን፣ ሁሉንም ዓይነት ልብሶች በመስራት እርቃናችንን እንሸፍንበት ዘንድ እንዲሰሩ አደረግሁ፤ እናም እንደዚህ በምድሪቱ ላይ በለፀግን—እንደዚህም በምድሪቱ ላይ ለሀያ ሁለት ዓመታት ያለማቋረጥ ሰላምን አገኘን።\n\n6 ፮ እናም እንዲህ ሆነ ንጉስ ላማን ሞተና፣ በቦታው ልጁ ነገሰ። እናም ህዝቡን ከህዝቤ ጋር በአመፅ ማወክ ጀመረ፤ ስለዚህ እነርሱ ለጦርነት መዘጋጀትና፣ ከህዝቤ ጋር ለመዋጋት መምጣት ጀመሩ።\n\n7 ፯ ነገር ግን ዝግጅታቸውን እንዳውቅ፣ በህዝቤ ላይ እንዳይመጡና እንዳያጠፉአቸው ከእነርሱ እጠብቃቸው ዘንድ በሻምሎን ምድር ዙሪያ ሰላዮቼን ላክሁ።\n\n8 ፰ እናም እንዲህ ሆነ በቀስትም፣ በጦርም፣ በሳንጃና ሻምላም፣ በድንጋይም፣ እንዲሁም በወንጭፍ በታጠቁ ብዙ ሰራዊቶቻቸው ከሼምሎን ምድር በስተሰሜን በኩል መጡ፤ እናም ራሳቸው በመላጨቱ ባዶ ነበር፣ እናም በወገባቸው ላይ የቆዳ መቀነት ታጥቀው ነበር።\n\n9 ፱ እናም እንዲህ ሆነ ከህዝቤ ሴቶችና ህፃናት በምድረበዳው እንዲደበቁ አደረግሁ፤ እናም ደግሞ መሳሪያዎቻቸውን ይዘው መምጣት የሚችሉ ሽማግሌዎች ሁሉና ደግሞ መሳሪያዎቻቸውን ይዘው መምጣት የሚችሉ ወጣት ወንዶች ከላማናውያኖች ጋር ለመዋጋት በአንድ ላይ ራሳቸውን እንዲሰበስቡ አደረግሁ፤ እናም እያንዳንዱን ሰው እንደ ዕድሜው በደረጃው አሰለፍኳቸው።\n\n10 ፲ እናም እንዲህ ሆነ ከላማናውያን ጋር ለመዋጋት ሄድን፤ እናም እኔም እንኳን በእርጅና ዕድሜዬ፣ ከላማናውያን ጋር ለመዋጋት ሄድኩ። እናም እንዲህ ሆነ በጌታ ጥንካሬ ለጦርነት ሄድን።\n\n11 ፲፩ አሁን፣ ላማናውያን የጌታንም ሆነ የጌታን ጥንካሬ በተመለከተ ምንም አያውቁም፣ ስለዚህ በራሳቸው ጥንካሬ ተመክተው ነበር። ይሁን እንጂ እንደሰዎች ጥንካሬ ጠንካራ ነበሩ።\n\n12 ፲፪ እነርሱም አረመኔና የሚያስፈሩ እንዲሁም ደም የተጠሙ፣ ይህም በሆነው—ከኢየሩሳሌም ምድር በአባቶቻቸው ክፋት እንደወጡ፣ እናም በምድረበዳ በወንድሞቻቸው ክፉ እንደተደረገባቸው፣ እናም ደግሞ ባህሩን በሚያቋርጡበት ጊዜ ክፉ እንደተደረገባቸው በማመን፣ በአባቶቻቸው ባህል የሚያምኑ ነበሩ፤\n\n13 ፲፫ እናም በድጋሚ ባህሩን ከተሻገሩ በኋላ በመጀመሪያው የውርስ አገራቸው በነበሩ ጊዜ ክፉ ተደርጎባቸው ነበር፣ እና ይህ ሁሉ የሆነው ኔፊ ከሁሉም በበለጠ የጌታን ትዕዛዛት ለመጠበቅ ታማኝ በመሆኑ—ስለዚህ እርሱ በጌታ የተደገፈ ነበር፣ ጌታም ፀሎቱን ሰምቶን መልስ ሰጥቶታልና፣ እናም በምድረበዳ ጉዞአቸው መሪነትን ወስዷልና።\n\n14 ፲፬ እናም ወንድሞቹ በእርሱ ተቆጡ፣ ምክንያቱም የጌታን አድራጎት አልተረዱምና፣ ውኃውንም ደግሞ ሲያቋርጡ ተቆጥተው ነበር፣ ምክንያቱም በጌታ ላይ ልባቸውን አጠጥረው ነበርና።\n\n15 ፲፭ እናም እንደገና፣ በቃል ኪዳኑ ምድር በደረሱበት ጊዜ የህዝቡን አገዛዝ ከእጃችን ወስዷል በማለትበእርሱ ተቆጥተው ነበር፤ እናም ሊገድሉት ፈለጉ።\n\n16 ፲፮ እናም እንደገና፣ ጌታ እንዳዘዘው ወደ ምድረበዳ በመሸሹ፣ እናም በነሃስ ሰሌዳዎች ላይ የተፃፉትን መዝገቦች በመውሰዱ ዘርፎናል በማለት ተቆጥተው ነበር።\n\n17 ፲፯ እናም እንደዚህ ልጆቻቸው እንዲጠሉአቸውና እንዲገድሉአቸው፣ እናም እንዲሰርቋቸውና እንዲዘርፏቸው፣ እናም እነርሱን ለማጥፋት የሚችሉትን ሁሉ እንዲያደርጉ አስተምረዋቸዋል፤ ስለዚህ በኔፊ ልጆች ላይ ዘለዓለማዊ ጥላቻ አላቸው።\n\n18 ፲፰ ለዚህም ዋና ምክንያት ንጉስ ላማን ህዝቤን ያጠፋቸው ዘንድ ወደዚህ ምድር እንዳመጣ በሚያባብል በውሸት ተንኮል እናም በመልካም ቃሉ አታለለኝ፤ አዎን፣ እናም በምድሪቱ ላይ ለብዙ ዓመታት ተሰቃየን።\n\n19 ፲፱ እናም አሁን፣ እኔ ዜኒፍ፣ ላማናውያንን በተመለከተ ለህዝቤ እነዚህን ነገሮች ሁሉ ከተናገርኩ በኋላ፣ እምነታቸውን በጌታ ጥለው ባላቸው ኃይል ወደ ጦርነቱ እንዲሄዱ አበረታታኋቸው፤ ስለዚህ ፊት ለፊት ከእነርሱ ጋር ተዋጋን።\n\n20 ፳ እናም እንዲህ ሆነ በድጋሚ ከምድራችን አስወጣናቸው፣ እናም በከፍተኛ ግድያ ጨፈጨፍናቸው፤ እንዲያውም በጣም ብዙ ሆነው አልቆጠርናቸውም።\n\n21 ፳፩ እናም እንዲህ ሆነ ወደ ራሳችን ምድር በድጋሚ ተመለስን፣ እናም ህዝባችን በድጋሚ መንጋዎቻቸውን መጠበቅና፣ መሬታቸውን ማረስ ጀመሩ።\n\n22 ፳፪ እናም አሁን፣ እኔ በማርጀቴ፣ መንግስቱን ከልጆቼ ለአንዱ ሰጠሁ፤ ስለዚህ ከእንግዲህ ምንም አልናገርም። እናም ጌታ ህዝቤን ይባርክ። አሜን።\n\n", "mosiah 11": "[center][font_size=26]ምዕራፍ ፲፩[/font_size][/center]\n\n[i]ንጉስ ኖህ በክፋት ገዛ—ከሚስቶቹና ከዕቁባቶቹ ጋር በቀበጠ ብልሹ አኗኗር ፈነጠዘ—አቢናዲ ህዝቡ ለባርነት እንደሚወሰድ ተነበየ—ንጉስ ኖህ ህይወቱን ሊያጠፋ ፈለገ። ከ፻፷–፻፶ ም.ዓ. ገደማ።[/i]\n\n1 ፩ እናም አሁን እንዲህ ሆነ ዜኒፍ ከልጆቹ አንዱ ለሆነው ለኖህ መንግስቱን ሰጠው፤ ስለሆነም ኖህ በእርሱ ቦታ መንገስ ጀመረ፤ እናም በአባቱ መንገድ አልተራመደም ነበር።\n\n2 ፪ እነሆም፣ የጌታን ትዕዛዛት አልጠበቀም ነበር፣ ነገር ግን በልቡ ፍላጎት ይራመድ ነበር። እናም ብዙ ሚስቶችና ዕቁባቶች ነበሩት። እናም ህዝቡም ኃጢያትን እንዲፈፅሙና፣ በጌታ ፊት ርኩስ የሆነውን እንዲሰሩ አደረገ። አዎን፣ እናም ዝሙትንና ሁሉንም ዓይነት ኃጢአቶችን ፈፀሙ።\n\n3 ፫ ባላቸው ንብረት ላይ ሁሉ፣ አንድ አምስተኛ ከወርቃቸውና፣ ከብራቸው፣ እናም አንድ አምስተኛ ከዚፋቸው፣ ከመዳባቸውም፣ ከነሃሳቸውና ከብረታቸውም፣ እናም ከሰቡ ጠቦቶቻቸው አንድ አምስተኛው፣ ደግሞም ከእህላቸው ሁሉ አንድ አምስተኛው ላይ ቀረጥ መደበባቸው።\n\n4 ፬ እናም እነዚህን በሙሉ የወሰደው ሚስቶቹንና፣ ዕቁባቶቹን፣ ደግሞም ካህናቱን፣ እንዲሁም የእነርሱን ሚስቶችና ዕቁባቶችን ለመርዳት ነበር፤ እንደዚህም የመንግስቱንም ጉዳዮች ለወጣቸው።\n\n5 ፭ በአባቱ የተሾሙትን ካህናት ሁሉ ሻራቸው፣ እናም በልባቸው ኩራት ያበጡትን አዳዲሶች በምትካቸው ሾማቸው።\n\n6 ፮ አዎን፣ እናም ለስንፍናቸውና፣ ለጣኦት አምላኪነታቸው፣ እናም ለዝሙታቸው፣ ንጉስ ኖህ በህዝቡ ላይ ባደረገው ቀረጥ ተደግፈዋል፤ እንደዚህ ነበር ህዝቡ ጥፋትን ለመደገፍ በጣም የሰሩት።\n\n7 ፯ አዎን፣ እናም ደግሞ እነርሱ ጣኦት አምላኪ ሆነው ነበር፣ ምክንያቱም በንጉሱና በካህናቱ ከንቱና የሽንገላ ቃላት ተታለው ነበር፤ እነርሱም ከንቱ የሆኑትን ነገሮች ይናገሩአቸው ነበርና።\n\n8 ፰ እናም እንዲህ ሆነ ንጉስ ኖህ ያማሩና ሰፊ ህንፃዎችን ገነባ፤ እናም በማለፊያ የእንጨት ስራዎችና በሁሉም ዓይነት ውድ ነገሮች፣ በወርቅም፣ በብርም፣ በብረትም፣ በነሀስም፣ እንዲሁም በዚፍና በመዳብ አስጌጣቸው።\n\n9 ፱ እናም ደግሞ ለራሱ ትልቅ ቤተ መንግስትንና በመካከሉ ዙፋንን ሰራ፣ ሁሉም ማለፊያ እንጨት እናም በወርቅና በብር፣ እንዲሁም በውድ ነገሮች ያጌጡ ነበር።\n\n10 ፲ እናም ደግሞ ሰራተኞቹ በቤተ መቅደሱ ግንብ ክልል ውስጥ ከማለፊያ እንጨትና መዳብ እንዲሁም ከነሀስ ስራቸውን እንዲሰሩ አደረገ።\n\n11 ፲፩ እናም ከሌሎች መቀመጫዎች ሁሉ በላይ የሆነው ለሊቀ ካህናት የተዘጋጀውን መቀመጫ በንፁህ ወርቅ አስጌጠው፤ እናም ውሸትንና ከንቱ ቃላትን ለህዝባቸው ሲናገሩ ሰውነታቸውንና ክንዶቻቸውን በላያቸው ላይ ያሳርፉበት ዘንድ በፊታቸው መደገፊያን ገነቡላቸው።\n\n12 ፲፪ እናም እንዲህ ሆነ በቤተ መቅደሱ አጠገብ ረጅም ሠገነት ገነባ፤ አዎን፣ በጣም ከፍ ያለ ግንብ፣ በላዩ ላይ በመቆም የሻምሎን ምድር ለማየት የሚያስችል ከፍታ ያለውን፤ እናም ደግሞ በላማናውያን የተያዘውን የሻምሎን ምድር፤ እናም በዙሪያው ያሉትን ቦታዎች ሁሉ መመልከት የሚችልበትን ግንብ ሠራ።\n\n13 ፲፫ እናም እንዲህ ሆነ በሼምሎን ምድር ብዙ ህንፃዎች እንዲገነቡ አደረገ፣ እናም ታላቅ ግንብ የኔፊ ልጆች ከምድሪቱ ሸሽተው በወጡበት ጊዜ ማረፊያቸው በነበረው በሼምሎን በስተሰሜን ኮረብታው ላይ እንዲገነባ አደረገ፤ እናም እንደዚህም ነበር በቀረጥ ከህዝቡ ባካበተው ሀብት የሰራው።\n\n14 ፲፬ እናም እንዲህ ሆነ ልቡን በሃብቶች ላይ አደረገ፣ እናም ከሚስቶቹና ከዕቁባቶቹ ጋር በቀበጠ ብልሹ ህይወት ጊዜውን አሳለፈ፤ እናም ካህናቱም ደግሞ እንደዚሁ ከጋለሞታዎች ጋር ጊዜያቸውን አሳለፉ።\n\n15 ፲፭ እናም እንዲህ ሆነ በምድሪቱ ዙሪያ ወይን አትክልቶችን ተከለ፤ የወይን መጭመቂያንም ሰራ፤ ወይን ጠጅንም በብዛት ሰራ፤ እናም በዚህ ምክንያት እርሱና ህዝቡ የወይን ጠጅ ጠጪ ሆኑ።\n\n16 ፲፮ እናም እንዲህ ሆነ የትንሽ ቁጥር ህዝቦቹ በሜዳው ላይ ከብቶቻቸውን በሚጠብቁበት ጊዜ ላማናውያን በምድሩ ላይ ሊገድሉአቸው መምጣት ጀመሩ።\n\n17 ፲፯ እናም ንጉስ ኖህ እነርሱን ለማባረር ጠባቂዎችን በምድሪቱ ላከ፤ ነገር ግን በቂ ቁጥር አልላከም ነበር፣ እናም ላማናውያን በእነርሱ ላይ መጡና ገደሏቸው፣ እናም ብዙ መንጋዎቻቸውን ከምድሪቱ አባረሩ። እንደዚህም ላማናውያን እነርሱን ማጥፋት እናም ጥላቻቸውን በእነርሱ ላይ መለማመድ ጀመሩ።\n\n18 ፲፰ እናም እንዲህ ሆነ ንጉስ ኖህ ወታደሮቹን ላከባቸውና፣ ወደ ኋላ ተመለሱ፣ ወይንም ለጊዜው ወደ ኋላ ተመለሱ፤ ስለዚህ በዘረፉት ተደስተው ተመለሱ።\n\n19 ፲፱ እናም አሁን፣ በዚህ በታላቁ ድል ምክንያት በልባቸው ኩራት ተሞልተው ነበር፤ በራሳቸውም ጥንካሬ እንዲህ በማለት፥ የእነርሱ ሀምሳዎች የላማናውያንን ሺህ መቋቋም እንደሚችሉ ፎከሩ፤ እናም በደምና በወንድሞቻቸው ደም መፋሰስ ተደሰቱ፣ ይህም በንጉሳቸውና በካህናቶቻቸው ክፋት የተነሳ ነው።\n\n20 ፳ እናም እንዲህ ሆነ በእነርሱ መካከል ስሙ አቢናዲ የሚባል አንድ ሰው ነበር፤ እርሱ በመካከላቸው እየሄደም እንዲህ በማለት ትንቢት መናገር ጀመረ፤ እነሆ ጌታ እንዲህ ይላል፤ እናም እንዲህ በማለት አዞኛል፥ ሂድና ለዚህ ህዝብ ጌታ እንዲህ ብሎአል በላቸው—ለዚህ ህዝብ ወዮለት፣ እርኩሰታቸውንና፣ ኃጢአታችውን እንዲሁም ዝሙታቸውን አይቻለሁና፤ እናም ንስሃ ካልገቡ በቁጣዬ እጎበኛቸዋለሁ።\n\n21 ፳፩ እናም ንስሃ ካልገቡና ወደ ጌታ አምላካቸው ካልተመለሱ፣ እነሆ፣ በጠላቶቻቸው እጅ እንዲወድቁ አደርጋለሁ፤ አዎን፣ እናም በባርነት ስር ይሆናሉ፤ እናም በጠላቶቻቸው እጅ ይሰቃያሉ።\n\n22 ፳፪ እናም እንዲህ ይሆናል እኔ ጌታ አምላካቸው እንደሆንኩና፣ ቀናተኛ አምላክ መሆኔን፣ የህዝቤን ጥፋት የምጎበኝ እንደሆንኩ ያውቃሉ።\n\n23 ፳፫ እናም እንዲህ ይሆናል፣ ይህ ህዝብ ንስሃ ካልገባ እናም ወደ ጌታ አምላካቸው ካልተመለሱ ወደ ባርነት ይሄዳሉ፤ እናም ሁሉን ከሚገዛው ጌታ እግዚአብሔር በቀር ማንም አያላቅቃቸውም።\n\n24 ፳፬ አዎን፣ እናም እንዲህ ይሆናል፣ ወደ እኔ በሚጮሁበትም ጊዜ ጩኸታቸውን ለመስማት እዘገያለሁ፤ አዎን እናም በጠላቶቻቸው እንዲመቱ እፈቅዳለሁ።\n\n25 ፳፭ እናም ማቅ ለብሰው፣ አመድ ነስንሰው ንስሃ ካልገቡ እንዲሁም ወደ ጌታ አምላካቸው በኃይል ካልጮሁ በስተቀር፣ ፀሎታቸውን አልሰማም፣ ወይም ከስቃያቸው አላላቅቃቸውም፤ እናም ጌታ እንዲህ ይላል፣ እንዲህም አዞኛል።\n\n26 ፳፮ አሁን እንዲህ ሆነ አቢናዲ ይህንን ቃል ለእነርሱ በተናገረበት ጊዜ ተቆጡበት፣ እናም ህይወቱን ሊያጠፉ ፈለጉ፤ ነገር ግን ጌታ ከእጃቸው አዳነው።\n\n27 ፳፯ አሁን ንጉስ ኖህ አቢናዲ ለህዝቡ የተናገረውን ቃላት በሰማ ጊዜ እርሱም ደግሞ ተቆጣ፤ እናም እንዲህ አለ፥ አቢናዲ ማን ነው፣ በእኔና በህዝቤ የሚፈርድ፣ ወይም በህዝቤ ላይ ታላቅ ስቃይን የሚያመጣው ጌታስ ማን ነው?\n\n28 ፳፰ አቢናዲን እገድለው ዘንድ እንድታመጡት አዛለሁ፣ ምክንያቱም ህዝቦቼ አንዱ በአንዱ ላይ ተቆጥቶ ይታወክ ዘንድ እናም በህዝቤም መካከል ፀብ ለማንሳት እነዚህን ነገሮች ተናግሯልና፤ ስለዚህ እርሱን እገድለዋለሁ።\n\n29 ፳፱ አሁን የህዝቡ ዐይን ታውሯል፤ ስለዚህ በአቢናዲ ቃላት ላይ ልባቸውን አጠጥረዋል፤ እናም ከዚያን ጊዜ ጀምሮ እርሱን ለመውሰድ ሞክረዋል። እናም ንጉስ ኖህ በጌታ ቃል ላይ ልቡን አጠጠረም፣ ለመጥፎ ስራውም ንስሃ አልገባም።\n\n", "mosiah 12": "[center][font_size=26]ምዕራፍ ፲፪[/font_size][/center]\n\n[i]አቢናዲ የህዝቡን ጥፋትና የንጉስ ኖህን ሞት በመተንበዩ ታሰረ—የሀሰት ካህናት ቅዱስ መፅሐፍትን ጠቀሱ እናም የሙሴንም ህግ ለመጠበቅ አስመሰሉ—አቢናዲ እነርሱን አስርቱን ትዕዛዛት ማስተማር ጀመረ። በ፻፵፰ ም.ዓ. ገደማ።[/i]\n\n1 ፩ እናም እንዲህ ሆነ ከሁለት ዓመታት በኋላ አቢናዲ እንዳያውቁት ሆኖ በመካከላቸው ተደብቆ መጣ፣ እናም እንዲህ በማለት በመካከላቸው መተንበይ ጀመረ፥ ጌታ እንዲህ ሲል አዞኛል—አቢናዲ ወደ ህዝቦቼ ሂድና ተንብይ፣ በእኔ ቃላት ላይ ልባቸውን አጠጥረዋልና፤ ለመጥፎ ስራቸው ንስሃ አልገቡም፤ ስለዚህ፣ በቁጣዬ እጎበኛቸዋለሁ፣ አዎን በኃይለኛው ቁጣዬ በክፋታቸውና በእርኩሰታቸው ምክንያት እጎበኛቸዋለሁ።\n\n2 ፪ አዎን፣ ለዚህ ትውልድ ወዮለት! እናም ጌታም አለኝ፥ እጅህን ዘርጋና እንዲህ ብለህ ተንብይ፥ ጌታ እንዲህ ይላል፣ እንዲህም ይሆናል፣ ይህ ትውልድ በጥፋቱ የተነሳ ወደ ባርነት ይወሰዳል፣ ጉንጩንም ይመታል፤ አዎን በሰዎች ይነዳልም ይገደላልም፣ እናም የሰማይ ጥንብ አንሳዎችና፣ ውሾች፣ አዎን፣ የዱር አራዊቶችም ሥጋቸውን ይቀረማመቱታል።\n\n3 ፫ እናም እንዲህ ይሆናል፣ የንጉስ ኖህ ህይወት እሳት ውስጥ እንደገባ ጨርቅ ይሆናል፤ እኔ ጌታ መሆኔን ያውቃልና።\n\n4 ፬ እናም እንዲህ ሆነ ይህን የኔፊን ህዝብ በታላቅ ስቃይ እመታዋለሁ፣ አዎን፣ በረሃብና በቸነፈር፤ እናም ቀኑን ሙሉ እንዲያለቅሱ አደርጋለሁ።\n\n5 ፭ አዎን፣ እናም በትከሻቸው ሸክም እንዲሸከሙ አደርጋለሁ፣ እናም አንደበት እንደሌለው አህያም ይነዳሉ።\n\n6 ፮ እናም እንዲህ ይሆናል በረዶን በመካከላቸው እልካለሁ፣ ይመታቸዋልም፤ እናም በምስራቅ ንፋስም ደግሞ ይመታሉ፤ ተምች ደግሞ ምድራቸውን ይወራሉ፣ እህላቸውንም ይጨርሳሉ።\n\n7 ፯ እናም በታላቅ ቸነፈር ይመታሉ—እናም ይህንን ሁሉ የማደርገው በክፋታቸውና በእርኩሰታቸው የተነሳ ነው።\n\n8 ፰ እናም እንዲህ ይሆናል፣ ንስሃ ካልገቡ በቀር ከምድር ገፅ አጠፋቸዋለሁ፤ ይሁን እንጂ ታሪካቸውን አስቀርተው ይሄዳሉ፣ እናም ምድሪቱን ለሚወርሱ ትውልድ አስቀምጥላቸዋለሁ፤ አዎን፣ ይህንንም የማደርገው የሌላው ሀገር የዚህን ህዝብ እርኩሰት እንዲያውቀው ነው። እናም አቢናዲ በዚህ ህዝብ ላይ ብዙ ነገሮችን ተንብዮአል።\n\n9 ፱ እናም እንዲህ ሆነ በእርሱ ተቆጥተው ነበር፤ እናም ወሰዱትና በንጉሱ ፊትም አስረው አቀረቡት፣ ለንጉሱም እንዲህ አሉት፥ እነሆ፣ ስለህዝብህ በክፉ የተነበየውን ሰው፣ እናም እግዚአብሔር እንደሚያጠፋቸው የሚናገረውን በፊትህ አምጥተናል።\n\n10 ፲ እናም ደግሞ ህይወትህን በሚመለከት ክፉን ነገር ተንብዮአል፤ እናም ህይወትህ በሚነደው እሳት ውስጥ እንደሚሆነው ጨርቅ እንደሚሆን ተናግሯል።\n\n11 ፲፩ እናም እንደገና፣ በአውሬዎች እንደተጨፈለቀና በእግራቸውም እንደተረገጠ አገዳ፤ የደረቅ ሜዳ አገዳ ትሆናለህ ሲል ተናግሯል።\n\n12 ፲፪ እናም በድጋሚ፣ ሙሉ በሙሉ በሚያብብበት ጊዜ ንፋሱም ከነፈሰ በምድሪቱ ላይ እንደሚበተን እንደኮሸሽላ አበባ ትሆናለህ ብሏል። ጌታም እንደተናገረ አስመሰለ። እናም ንስሃ ካልገባህ፣ ይህ ሁሉ በአንተ ላይ ይሆናል፣ ይህ የሆነውም በኃጢያትህ የተነሳ ነው ሲል ተናግሯል።\n\n13 ፲፫ እናም አሁን፣ ንጉስ ሆይ፣ አንተ ምን ያህል ክፉን ነገርን ሰርተሃል፣ ወይም ህዝብህስ ምን ያህል ታላቅ ኃጢያትን ፈፅሞአል፣ በእግዚአብሔርስ ዘንድ የምንኮነነው በዚህ ሰው የሚፈረድብን?\n\n14 ፲፬ እናም አሁን፣ ንጉስ ሆይ፣ እነሆ፣ እኛ ጥፋተኞች አይደለንም፣ እናም አንተ ንጉስ ሆይ ኃጢያትን አላደረግህም፤ ስለዚህ፣ ይህ ሰው አንተን በሚመለከት ዋሽቷልና፣ በከንቱ ተንብዮአል።\n\n15 ፲፭ እናም እነሆ፣ እኛ ጠንካሮች ነን፣ ወደ ባርነትም አንመጣም፣ ወይም በጠላቶቻችንም በምርኮ አንወሰድም፤ አዎን፣ አንተ በምድሪቱ በልፅገሃል እናም ደግሞ ትበለፅጋለህ።\n\n16 ፲፮ እነሆ ሰውየውም ይህ ነው፣ እርሱን በእጅህ አሳልፈን እንሰጥሀለን፤ መልካም እንደመሰለህ በእርሱ ላይ አድርግ።\n\n17 ፲፯ እናም እንዲህ ሆነ ንጉስ ኖህ አቢናዲ ወደ ወህኒ እንዲጣል አደረገ፤ እናም ከእርሱ ጋር ምን ማድረግ እንዳለበት ምክር ለማድረግ ካህናት ከእርሱ ጋር እራሳቸውን በአንድነት እንዲሰበስቡ አዘዘ።\n\n18 ፲፰ እናም እንዲህ ሆነ ለንጉሱ እንዲህ አሉት፥ እኛ እንድንጠይቀው ዘንድ ወደዚህ አምጣው፤ እናም ከፊታቸው እንዲመጣም ንጉሱ አዘዘ።\n\n19 ፲፱ እናም ይቃረኑት ዘንድ፣ በዚህም እርሱንም ለመክሰስ ምክንያት ያገኙ ዘንድ መጠየቅ ጀመሩ፤ ነገር ግን በጉብዝና መለሰላቸውና፣ ጥያቄአቸውን በሙሉ ተቋቋማቸው፣ አዎን፣ እስከሚደንቃቸውም፤ ጥያቄአቸውን ሁሉ ተቋቋመ እናም በሁሉም ቃላቸው ዝም አስኛቸው።\n\n20 ፳ እናም እንዲህ ሆነ ከእነርሱ መካከል አንዱ እንዲህ አለው፥ አባቶቻችን ያስተማሯቸው እናም እንዲህ የሚሉት እነዚህ የተፃፉት ቃላት የሚሉት ምንድን ነው፤\n\n21 ፳፩ ሰላምን ያበሰረ፤ መልካም የሆነውን መልካም የምስራች ወሬ ያበሰረ፣ ደህንነትን ያወጀ፣ ለፅዮንም አምላካችሁ ነግሶአል! ያለው፣ መልካም የምስራች ይዞ የመጣው በተራራው ላይ ያለው እግሮቹ እንዴት ያማሩ ናቸው፤\n\n22 ፳፪ ጠባቂዎቻችሁ ጮክ ይላሉ፤ በአንድነት ድምፅ ይዘምራሉ፤ ጌታ ፅዮንን በድጋሚ ሲያመጣ ዐይን ለዐይን ይተያያሉና፤\n\n23 ፳፫ በደስታ በድንገት ውጡ፤ የፈራረሳችሁ የኢየሩሳሌም ቦታዎች በአንድነት ዘምሩ፤ ጌታ ህዝቡን አፅናንቷል፣ ኢየሩሳሌምን አድኗልና።\n\n24 ፳፬ ጌታ ቅዱስ ክንዶቹን በሀገሩ ዐይን ላይ ገልጧል፣ እናም የአለም ዳርቻዎች ሁሉ የአምላካችንን ማዳን ያያሉ?\n\n25 ፳፭ እናም አሁን አቢናዲ እንዲህ አላቸው፥ እናንተ ካህናት ናችሁን፣ እናም ይህን ህዝብ ለማስተማርና የትንቢትን መንፈስ የምትረዱ እያስመሰላችሁ፣ እናም ግን እነዚህን ነገሮች ምን ማለት እንደሆኑ ከእኔ ለማወቅ ትፈልጋላችሁን?\n\n26 ፳፮ እናም እንዲህ እላችኋለሁ የጌታን መንገድ ለምታጣምሙት ለእናንተ ወዮላችሁ! እነዚህን ነገሮች የምትረዱ ከሆናችሁ አታስተምሯቸውምና፤ ስለዚህ የጌታን መንገድ አጣምማችኋል።\n\n27 ፳፯ እናንተ ለመረዳት ልባችሁን አላዘጋጃችሁም፣ ስለዚህ፣ ብልህ አልነበራችሁም። ስለዚህ፣ ለዚህ ህዝብ ምን ታስተምራላችሁ?\n\n28 ፳፰ እናም እነርሱ፣ የሙሴን ህግ እናስተምራለን አሉ።\n\n29 ፳፱ እናም በድጋሚ እንዲህ አላቸው፥ የሙሴን ህግ ካስተማራችሁ ለምን እናንተስ አልጠበቃችሁትም? ለምንስ ልባችሁን በሀብት ላይ አደረጋችሁ? ለምንስ ዝሙትን ፈፀማችሁ፣ እንዲሁም ከጋለሞታዎች ጋር ጉልበታችሁን አባከናችሁ፣ ስለዚህም ጌታ በዚህ ህዝብ ላይ፣ አዎን እንዲያውም ታላቅ ክፋት በዚህ ህዝብ ላይ እንድተነብይ እስኪልከኝ፣ አዎን፣ እናም ይህን ህዝብ ኃጢያት እንዲፈፅም አደረጋችሁ?\n\n30 ፴ እውነትን እንደምናገር አታውቁምን? አዎን፣ እኔ እውነትን እንደምናገር ታውቃላችሁ፤ እናም በጌታ ፊት መንቀጥቀጥ አለባችሁ።\n\n31 ፴፩ እናም እንዲህ ይሆናል በኃጢአታችሁ የተነሳ ትመታላችሁ፣ ምክንያቱም የሙሴን ህግ እናስተምራለን ብላችኋልና። እናም ስለሙሴ ህግስ ምን ታውቃላችሁ? ደህንነት በሙሴ ህግ አማካኝነት ይመጣልን? እናንተ ምን ትላላችሁ?\n\n32 ፴፪ እናም ደህንነት በሙሴ ህግ አማካኝነት ይመጣል ብለው መለሱ።\n\n33 ፴፫ ነገር ግን አሁን አቢናዲ እንዲህ አላቸው፥ የእግዚአብሔርን ትዕዛዛት ብትጠብቁ እንደምትድኑ አውቃለሁ፤ አዎን፣ በሲና ተራራ ጌታ እንዲህ ሲል ለሙሴ የሰጠውን ህግ ብትጠብቁ፥\n\n34 ፴፬ ከግብፅ ምድር ያወጣኋችሁ፣ ከባርነት ቤት ያወጣኋችሁ እኔ ጌታ አምላካችሁ ነኝ።\n\n35 ፴፭ ከእኔ በቀር ሌላ አምላክ አይኑራችሁ።\n\n36 ፴፮ በላይ በሰማይ ካለው፣ በታች በምድር ካለው ነገር የማናቸውንም ምሳሌ፣ የተቀረፀውን ምስል ለእናንተ አታድርጉ።\n\n37 ፴፯ አሁን አቢናዲ እንዲህ አላቸው፥ ይህንን ሁሉ አድርጋችኋልን? አላደረጋችሁም እላችኋለሁ። እናም ይህ ህዝብ ይህንን ሁሉ ነገር እንዲያደርግ አስተምራችኋልን? እኔ አላደረጋችሁም እላችኋለሁ።\n\n", "mosiah 13": "[center][font_size=26]ምዕራፍ ፲፫[/font_size][/center]\n\n[i]አቢናዲ በመለኮታዊ ኃይል ተጠበቀ—አሥርቱን ትዕዛዛት አስተማረ—ደህንነት በሙሴ ህግ ብቻ አይመጣም—እግዚአብሔር ራሱ የኃጢያት ክፍያ ያደርጋል፣ እናም ህዝቡን ያድናል። በ፻፵፰ ም.ዓ. ገደማ።[/i]\n\n1 ፩ እናም አሁን ንጉሱ ይህንን ቃላት በሰማ ጊዜ፣ ለካህናቱ እንዲህ አላቸው፥ ይሄንን ሰው ውሰዱና ግደሉት፤ እብድ ስለሆነ ከእርሱስ ምን እናደርጋለን።\n\n2 ፪ እናም ተነሱና እጃቸውን ሊጭኑበት ሞከሩ፣ ነገር ግን ተቋቋማቸውና እንዲህ አላቸው፥\n\n3 ፫ አትንኩኝ፣ እጃችሁን በእኔ ላይ ብትጭኑብኝ እግዚአብሔር ይመታችኋል፤ ምክንያቱም ጌታ እንድሰጥ የላከኝን መልዕክት አልሰጠሁምና፤ ወይም እንድነግራችሁ የጠየቃችሁኝንም አልነገርኳችሁም፤ ስለዚህ እግዚአብሔር በዚህ ጊዜ እንድጠፋም አይፈቅድም።\n\n4 ፬ ነገር ግን እግዚአብሔር ያዘዘኝን ትዕዛዝ መፈፀም አለብኝ፤ እናም እውነቱን ስለነገርኳችሁ ተቆጥታችሁኛል። እናም እንደገና፣ የእግዚአብሔርን ቃል በመናገሬ እብድ ነው ብላችሁ ፈረዳችሁብኝ።\n\n5 ፭ አሁን እንዲህ ሆነ አቢናዲ እነዚህን ቃላት ከተናገረ በኋላ የንጉስ ኖህ ህዝብ የጌታ መንፈስ በእርሱ ላይ በመሆኑ እጃቸውን ሊጭኑበት አልደፈሩም፤ እናም ልክ ሙሴ ፊቱ በሲና ተራራ ከጌታ ጋር ሲነጋገር እንደበራው ፊቱ እጅግ አበራ።\n\n6 ፮ እናም በእግዚአብሔር ኃይልና በስልጣን ተናገረ፤ እናም እንዲህ በማለት ንግግሩን ቀጠለ፥\n\n7 ፯ እኔን የመግደል ኃይል እንደሌላችሁ ተመልክታችኋል፣ ስለዚህ፣ መልዕክቴን እጨርሳለሁ። አዎን፣ እናም ኃጢአታችሁን በተመለከተ እውነቱን ስለነገርኳችሁ ልባችሁን እንደሚሰነጥካችሁ አስተውላለሁ።\n\n8 ፰ አዎን፣ እናም ቃሌ በመገረምና በአድናቆትና በቁጣ ይሞላችኋል።\n\n9 ፱ ነገር ግን መልዕክቴን እጨርሳለሁ፤ የምድን እስከሆነ፣ እናም የትም መሄዴ ችግር አያመጣም።\n\n10 ፲ ነገር ግን ይህን ያህል እነግራችኋለሁ፣ በእኔ ላይ የምታደርጉትም ከዚህ በኋላ ስለሚመጡት ነገሮች ዓይነትና ጥላ ይሆናሉ።\n\n11 ፲፩ እናም አሁን ቀሪውን የእግዚአብሔርን ትዕዛዛት አነብላችኋለሁ፣ ምክንያቱም እንደምገምተው በልባችሁ ውስጥ አልተፃፉምና፤ በአብዛኛው የህይወታችሁ ጊዜም ክፋትን እንዳጠናችሁና እንደተማራችሁ እገምታለሁ።\n\n12 ፲፪ እናም አሁን፣ በላይ በሰማይ ካለው፣ ከምድር በታች፣ ወይም ከምድር በታች በውኃ ካለው ነገር የማናቸውንም ምሳሌ፣ የተቀረፀውን ምስል ለአንተ አታድርግ ያልኩአችሁን ታስታውሳላችሁ።\n\n13 ፲፫ እናም በድጋሚ፣ ራሳችሁን ለእነርሱ አትስገዱላቸው፣ ወይም አታገልግሉአቸውም፤ በሚጠሉኝ በልጆች፣ በሦስተኛና አራተኛ ትውልዶች፣ ላይ የአባቶችን ጥፋት የምጎበኝ እኔ ጌታ አምላክህ ቀናተኛ አምላክ ነኝና።\n\n14 ፲፬ እናም ለሚወዱኝና ትዕዛዛቴንም ለሚጠብቁ እስከ ሺህ ትውልድ ድረስ ምህረትን የማሳይ ነኝ።\n\n15 ፲፭ የእግዚአብሔር አምላክህን ስም በከንቱ አትጥራ፣ እግዚአብሔር ስሙን በከንቱ የሚጠራውን ከበደል አያነፃውምና።\n\n16 ፲፮ የሰንበትን ቀን ትቀድሰው ዘንድ አስብ።\n\n17 ፲፯ በስድስቱ ቀን ስራ፣ ተግባርህን ሁሉ አድርግ፤\n\n18 ፲፰ ሰባተኛው ቀን ግን ለእግዚአብሔር አምላክህ ሰንበት ነው፤ አንተ፣ ወንድ ልጅህም ሴት ልጅህም፣ ሎሌህም፣ ገረድህም፣ ከብትህም፣ በደጆችህ ውስጥ ያለ እንግዳ በእነርሱ ምንም ስራ አይሠራም፤\n\n19 ፲፱ በስድስቱ ቀን ጌታ ምድርንና ሰማይን፣ እናም ባህርንና፣ በውስጡ ያሉትን ሁሉ ሰርቷልና፤ ስለሆነም ጌታ የሰንበትን ቀን ባረካትና ቀደሳት።\n\n20 ፳ ጌታ እግዚአብሔር በምድር ላይ የተሰጡህ ቀናትም ይረዝሙልህ ዘንድ እናትና አባትህን አክብር።\n\n21 ፳፩ አትግደል።\n\n22 ፳፪ አታመንዝር፣ አትስረቅ።\n\n23 ፳፫ በባልንጀራህ ላይ በሃሰት አትመስክር።\n\n24 ፳፬ የባልንጀራህን ቤት አትመኝ፣ የባልንጀራህን ሚስት፣ ሎሌውንም፣ ገረዱንም፣ በሬውንም፣ አህያውንም፣ የባልንጀራህ የሆነውን ማንኛውንም ነገር አትመኝ።\n\n25 ፳፭ እናም እንዲህ ሆነ አቢናዲ ይህንን አባባሉን ከጨረሰ በኋላ እንዲህ ሲል ተናገራቸው፥ እነዚህ ሰዎች የጌታን ትዕዛዛት ይጠብቁ ዘንድ እነዚህን ነገሮች ሁሉ እንዲያደርጉ በእርግጥ አስተምራችኋቸዋልን?\n\n26 ፳፮ አይደለም እላችኋለሁ፤ ብታደርጉት ኖሮ፣ ጌታ ይህንን ህዝብ በተመለከተ መጥቼ መጥፎ እንድተነብይ አያደርገኝም ነበር።\n\n27 ፳፯ እናም አሁን ደህንነት በሙሴ ህግ ይመጣል ብላችኋል። የሙሴን ህግ መጠበቅ አሁንም ጠቃሚ ነው እላችኋለሁ፤ ነገር ግን የሙሴን ህግ መጠበቁ ከእንግዲህ ጠቃሚ የማይሆንበት ጊዜ ይመጣል እላችኋለሁ።\n\n28 ፳፰ እናም ከዚህ በተጨማሪ፣ እንዲህ እላችኋለሁ ደህንነት በህግ ብቻ አይመጣም፤ እናም ኃጢያት ክፍያን ለዚህ ህዝብ ኃጢያትና ጥፋት እግዚአብሔር እራሱ ባያደርገው ኖሮ በሙሴም ህግ ቢሆን መወገድ በማይችሉበት ሁኔታ መጥፋት ነበረባቸው።\n\n29 ፳፱ እናም አሁን ለእስራኤል ልጆች ህጉ መሰጠቱ አስፈላጊ ነበር፤ አዎን ጥብቁ ህግም እንኳን ቢሆን፣ ምክንያቱም እነርሱ አንገተ ደንዳና፣ ኃጢያትን ለማድረግ ፈጣንና ጌታ አምላካቸውን ለማስታወስ የዘገዩ ነበሩ፤\n\n30 ፴ ስለዚህ ለእነርሱ የተሰጣቸው ህግ ነበር፣ አዎን የስራና የስርዓት ህግ፣ ከቀን ቀን አጥብቀው የሚጠብቁት ህግ፤ እነርሱን በመጠበቅ እግዚአብሔርን እና ለእርሱ ያላቸውን ተግባር እንዲያስታውሱ።\n\n31 ፴፩ ነገር ግን እነሆ እንዲህ እላችኋለሁ፣ እነዚህ ነገሮች ሁሉ ወደፊት ሊመጡ ላሉት ምሣሌዎች ነበሩ።\n\n32 ፴፪ እናም አሁን፣ ህጉን ተረድተውት ነበርን? አልተረዱም እላችኋለሁ፤ ሁሉም ህጉን አልተረዱትም፤ እናም ይህም የሆነው ልባቸውን በማጠጠራቸው ነው፤ በእግዚአብሔር ቤዛነት ካልሆነ በቀር ማንም ሰው መዳን አለመቻሉን አልተረዱምና።\n\n33 ፴፫ እነሆ፣ ሙሴ ስለመሲሁ መምጣት፣ እንዲሁም እግዚአብሔር ህዝቡን እንደሚቤዥ አልተነበየምን? አዎን፣ እናም ዓለም ከመፈጠሯ ጀምሮ ይተነብዩ የነበሩ ሁሉም ነቢያት ከሞላ ጎደል ይህን በተመለከተ አልተነበዩምን?\n\n34 ፴፬ እግዚአብሔር እራሱ በሰው ልጆች መካከል እንደሚመጣ፣ የሰዎችን አምሳል እንደሚወስድ፣ እናም በታላቅ ኃይሉ በምድር ገፅ ፊት እንደሚሄድ አልተናገሩምን?\n\n35 ፴፭ አዎን፣ እናም ደግሞ የሙታንን ትንሳኤ እንደሚያስገኝ፣ እናም እራሱ እንደሚጨቆንና እንደሚሰቃይም አልተናገሩምን?\n\n", "mosiah 14": "[center][font_size=26]ምዕራፍ ፲፬[/font_size][/center]\n\n[i]ኢሳይያስ ስለመሲሁ ተናገረ—የመሲሁ መዋረድና መሰቃየት ተገልፆአል—ነፍሱን ለኃጢያት መስዋዕት ሰጠ፣ እናም ለተላለፉት አማላጅ ሆነ—ኢሳይያስ ፶፫ን አነጻፅሩ። በ፻፵፰ ም.ዓ. ገደማ።[/i]\n\n1 ፩ አዎን፣ ኢሳይያስም እንኳን ይህን አላለምን፤ የእኛን ዜና ማን አምኗል፣ እናም የጌታስ ክንድ ለማን ተገልጧል?\n\n2 ፪ በፊቱ እንደቡቃያ ከደረቅም መሬት እንደስር አድጓል፣ መልክና ውበት የለውም፣ ባየነውም ጊዜ እንወደው ዘንድ ደም ግባት የለውም።\n\n3 ፫ በሰውም የተጠላና የተናቀ ነው፤ ህማምና ሀዘንን የሚያውቅ ሰው ነው፣ እናም ፊታችንንም ከእርሱ ሰወርን፤ የተጠላ ነበር፤ እኛም አላከበርነውም።\n\n4 ፬ በእውነት ስቃያችንን ተቀበለ፤ እናም ሀዘናችንን ተሸከመ፤ እኛ ግን እንደተቸገረ፣ በእግዚአብሔር እንደተቀሰፈና እንደተመታ ቆጠርነው።\n\n5 ፭ ነገር ግን ስለመተላለፋችን እርሱ ቆሰለ፤ ስለበደላችንም ደቀቀ፤ የሰላማችን ተግሳፅ በእርሱ ላይ ነበር፤ እናም በቁስሉ ተፈወስን።\n\n6 ፮ እኛ ሁላችንም እንደ በጎች ተቅበዝብዘን ጠፋን፤ ከእኛ እያንዳንዱ ወደገዛ መንገዱ አዘነበለ፤ እናም ጌታ የሁላችንንም በደል በእርሱ ላይ አኖረ።\n\n7 ፯ ተጨነቀ፤ እናም ተሰቃየ፣ አፉንም አልከፈተም ነበር፤ እንደበግ ለመታረድ ቀረበ፤ እናም በሸላቾቿ ፊት ዝም እንደምትል በግ አፉን አልከፈተም።\n\n8 ፰ ከወህኒና ከፍርድ ተወሰደ፤ እናም ስለ ትውልዱስ የሚያስተውልስ ማን ነው? እርሱ ከህያዋን ምድር ተወግዶአልና፤ ስለህዝቤም መተላለፍ ተመቷልና።\n\n9 ፱ እናም መቃብሩን ከክፉዎች ጋር አደረገ፤ እናም ሞቱን ከባለጠጋዎች ጋር፤ ምንም ክፉ ነገር አላደረገምና፤ በአንደበቱም ተንኮል አልተገኘበትም።\n\n10 ፲ ይሁን እንጂ ጌታ እርሱን ማቁሰል አስደሰተው፤ በሃዘን ውስጥ ጨመረው፤ ነፍሱን ስለኃጢያት መስዋዕት ካደረገ በኋላ ዘሩን ያያል፣ እድሜውን ያረዝማል፣ እናም የጌታ ፈቃድ በእጁ ውጤታማ ይሆናል።\n\n11 ፲፩ የነፍሱን ስቃይ ይመለከታል፣ እናም ደስ ይለዋል፤ ፃድቁ ባሪያዬም በእውቀቱ ብዙዎችን ያጸድቃል፤ ኃጢአታቸውንም ይሸከማልና።\n\n12 ፲፪ ስለዚህ ከኃያላን ጋር ትልቁን አካፍለዋለሁ፤ እናም ከጠንካሮች ጋር ምርኮን ይከፋፈላል፤ ነፍሱን ለሞት አሳልፎ ሰጥቷልና፤ ህጉን ከተላለፉት ጋር ተቆጥሯልም፣ እናም የብዙዎችን ኃጢያት ተሸከመ፤ ስለአመፀኞችም ማለደ።\n\n", "mosiah 15": "[center][font_size=26]ምዕራፍ ፲፭[/font_size][/center]\n\n[i]ክርስቶስ አባትም ልጅም እንዴት እንደሆነ—እርሱ ያማልዳል እናም የህዝቡን አመፅ ይሸከማል—እነርሱ እና ሁሉም ቅዱሳን ነቢያት ዘሮቹ ናቸው—ትንሳኤን ያመጣል—ህፃናት ዘለዓለማዊ ህይወት ይኖራቸዋል። በ፻፵፰ ም.ዓ. ገደማ።[/i]\n\n1 ፩ እናም አሁን፣ አቢናዲ እንዲህ አላቸው፥ እግዚአብሔር ራሱ በሰው ልጆች መካከል እንደሚወርድና፣ ህዝቡንም እንደሚያድን እንድትረዱ እፈልጋለሁ።\n\n2 ፪ እናም በስጋ በመኖሩም የተነሳ የእግዚአብሔር ልጅ ተብሎ ይጠራል፣ እናም ሥጋውን ለአብ ፈቃድ በማስገዛቱ አብም፣ ወልድም ነው—\n\n3 ፫ በእግዚአብሔር ኃይል የተፀነሰ ስለሆነም አብ ነው፤ ስጋን ለብሷልና ወልድ ነው፣ ስለዚህ አብም ወልድም ነው—\n\n4 ፬ እናም አንድ አምላክ፣ አዎን፣ እውነተኛ የሰማይና የምድር ዘለዓለማዊ አባት ናቸው።\n\n5 ፭ እናም ስጋው ለመንፈስ ወይንም ወልድም ለአብ በመገዛቱ፣ አንድ አምላክ በመሆን፣ መከራን በመሰቃየቱና፣ ለፈተናም ራሱን ባለመስጠቱ፤ ነገር ግን እንዲሳለቁበትና፣ እንዲገረፍ፣ እንዲሁም በህዝቡ እንዲጣልና እንዲወገዝ ራሱን አሳልፎ ሰጠ።\n\n6 ፮ እናም ከዚህ ሁሉ በኋላ፣ በሰው ልጆች መካከል ብዙ ኃያል ድንቅ ሥራዎችን ከሰራ በኋላ ይመራል፣ አዎን፣ ኢሳይያስ እንዳለው ሁሉ፣ በጉም በሸላቾቹ ፊት ዝም እንዳለው፣ እንዲሁም አፉን አልከፈተም።\n\n7 ፯ አዎን፣ እንደዚያ ቢሆንም እርሱ ይነዳል፣ ይሰቀላል እናም ይገደላል፣ የወልድም ፈቃድ በአብ ፈቃድ ተሸፍኖ፣ ስጋውም ቢሆን ሞትን እንዲቀምስ ይደረጋል።\n\n8 ፰ እና በሞት ላይ ድልን በማግኘት፣ ለሰው ልጆች እንዲማልድ ለወልድ ኃይልን በመስጠት፣ እንደዚህም እግዚአብሔር የሞትን እስር ይበጥሳል፤\n\n9 ፱ ወደሰማይ በማረጉ፣ ለሰው ልጆች አንጀቱ በምህረት በመሞላቱ፣ በእነርሱና በፍርድ መካከል በመቆም ለሰዎች ልጆች በርህራሄ ይሞላል፣ የሞትን እስር በመበጣጠስ፣ በራሱም ላይ ክፋታቸውንና መተላለፋቸውን በማድረግ፣ እነርሱን በማዳን፣ እናም የፍትህን ፍላጎት አሟልቷል።\n\n10 ፲ እናም አሁን እላችኋለሁ፣ ትውልዱን የሚያውጅ ማን ነው? እነሆ፣ እላችኋለሁ፣ ነፍሱ ለኃጢያት መስዋዕት ሲሆን ዘሩን ያያል። እናም አሁን ምን ትላላችሁ? እናም ዘሩስ ማን ይሆናል?\n\n11 ፲፩ እነሆ እላችኋለሁ፣ ማንም የነቢያቱን ቃላት የሰማ፣ አዎን የክርስቶስን መምጣት በተመለከተ የተነበዩትን ቅዱሳን ነቢያት ሁሉ—እላችኋለሁ፣ ቃላቸውን የሰሙ ሁሉ፣ እናም ጌታ ህዝቡን ማዳኑን ያመኑና፣ ለኃጢአታቸው ስርየት ያንን ቀን የሚጠብቁ፣ እላችኋለሁ፣ እነዚህ የእርሱ ዘር ናቸው፣ ወይም የእግዚአብሔርን መንግስት ወራሾች ናቸው።\n\n12 ፲፪ ኃጢአታቸውን የተሸከመላቸው እነዚህ ናቸው፤ ከመተላለፋቸው እንዲያድናቸው እርሱ የሞተላቸው እነርሱ ናቸው። እናም አሁን የእርሱ ዘሮች አይደሉምን?\n\n13 ፲፫ አዎን፣ እናም ለትንቢት አፉን የከፈተ እያንዳንዱ፣ በመተላለፍ ያልወደቀ፣ ማለትም ዓለም ከመፈጠሩ ጀምሮ የነበሩ ቅዱሳን ነቢያት ሁሉ አይደሉምን? እነርሱ ዘሮቹ ናቸው እላችኋለሁ።\n\n14 ፲፬ እናም ሰላምን የተናገሩት፣ መልካሙን የምስራች ዜና ያመጡት፣ ደህንነትን የተናገሩት፣ እናም ለፅዮንም አምላክሽ ነግሷል! ያሉት እነኚህ ናቸው።\n\n15 ፲፭ እናም አቤቱ እግራቸው በተራራው ላይ ምን ያህል ያማረ ነው!\n\n16 ፲፮ እናም እንደገና፣ ሰላምን በተራራው ላይ የሚያውጁ እግራቸው እንዴት ያማረ ነው?\n\n17 ፲፯ እናም እንደገና፣ አዎን፣ ከዚህ ጊዜ ጀምሮ እስከዘለዓለም በተራራው ላይ ሰላምን የሚያውጁት እግራቸው እንዴት ያማረ ነው!\n\n18 ፲፰ እናም እነሆ፣ እንዲህ እላችኋለሁ፣ ይህ ብቻም አይደለም። የሰላም መስራቹ የምስራች ወሬን ያመጣው፣ ህዝቡን ያዳነው አዎን፣ ያውም ጌታ ቢሆን እንኳን፤ አዎን፣ ለህዝቡ ደህንነትን የሰጠው፣ እግሮቹ በተራራው ላይ ምን ያህል ያማሩ ናቸው።\n\n19 ፲፱ ከዓለም መፈጠር ጀምሮ የተዘጋጀው ለህዝቡ ያደረገው ቤዛነት ባይሆን ኖሮ፣ ይህ ባይሆን ኖሮ የሰው ዘር በሙሉ መጥፋት ነበረባቸው እላችኋለሁ።\n\n20 ፳ ነገር ግን እነሆ፣ የሞት እስር ይበጠሳል፣ እናም ወልድም ይነግሳል፣ በሞት ላይ ስልጣን ይኖረዋልም፣ ስለዚህ፣ የሞትን ትንሣኤ ያመጣል።\n\n21 ፳፩ እናም ትንሳኤ፣ እንዲያውም የመጀመሪያው ትንሣኤ፣ አዎን፣ ትንሣኤውም እንኳን ለነበሩትና፣ አሁን ላሉት፣ እናም ወደፊት ለሚኖሩት እስከ ክርስቶስ ትንሳኤም ድረስ እንኳን ይመጣል፤ እንዲህም ተብሎ ነው ይጠራልና።\n\n22 ፳፪ እናም አሁን፣ ሁሉም ነቢያትና፣ በቃላቸው ያመኑት ሁሉ፣ ወይም የእግዚአብሔርን ትዕዛዛት የሚጠብቁ ሁሉ፣ በመጀመሪያው ትንሳኤ ይነሳሉ፣ ስለዚህ፣ የመጀመሪያው ትንሣኤ ናቸው።\n\n23 ፳፫ ካዳናቸው ከእግዚአብሔር ጋር ለመኖር ይነሳሉ፤ እንደዚህም የሞትን እስር በበጠሰው፣ በክርስቶስ በኩል ዘለዓለማዊ ህይወት ያገኛሉ።\n\n24 ፳፬ እናም እነዚህ በመጀመሪያው ትንሣኤ ቦታ ያላቸው ናቸው፤ እነዚህም ባለማወቃቸው፣ ደህንነት ሳይታወጅላቸው፣ ክርስቶስ ከመምጣቱ በፊት የሞቱት ናቸው። እናም ጌታ የእነዚህ መታደስን ያመጣል፤ በመጀመሪያው ትንሣኤ ቦታ፣ ወይም በጌታ በመዳን ዘለዓለማዊ ህይወት ይኖራቸዋልም።\n\n25 ፳፭ እናም ትናንሽ ልጆች ዘለዓለማዊ ህይወት ይኖራቸዋል።\n\n26 ፳፮ ነገር ግን እነሆ፣ እናም በእግዚአብሔር ፊት ፍሩና ተንቀጥቀጡ፣ መንቀጥቀጥ ይገባችኋልና፣ ጌታም በእርሱ ላይ ያመፀውንና በኃጢያት የሞተውን አያድንምና፤ አዎን፣ እንዲሁም ዓለም ከተፈጠረች ጀምሮ በኃጢአታቸው የሞቱትም፣ ወደው በእግዚአብሔር ላይ ያመፁትም፣ የእግዚአብሔርን ትዕዛዛት የሚያውቁ እናም የማይጠብቁትም ሁሉ፣ በመጀመሪያው ትንሳኤ ቦታ ያልኖራቸው እነዚህ ናቸው።\n\n27 ፳፯ ስለዚህ እናንተስ መንቀጥቀጥ አይገባችሁምን? ደህንነት እንደነዚህ ላሉት ለማናቸውም አይመጣም፣ ጌታ እንደዚህ ያሉትን ማናቸውንም አያድንምና፤ አዎን፣ ጌታ እንዲህ አይነቱን ሊያድን አይቻለውምና፣ እራሱን ሊክድ አይችልምና፣ ፍትህ በሰው ላይ ቅጣት ለመስጠት መብት ሲኖራት መካድ አይችልምና።\n\n28 ፳፰ እናም አሁን እንዲህ እላችኋለሁ፣ የጌታ ደህንነት ለሁሉም ሀገር፣ ነገድ፣ ቋንቋና ህዝብ የሚታወጅበት ጊዜ ይመጣል።\n\n29 ፳፱ አዎን፣ ጌታ፣ ጠባቂዎችህ ድምፃቸውን ከፍ ያደርጋሉ፣ በአንድነትም ይዘምራሉ፤ ጌታ ፅዮንን በድጋሚ ሲያመጣ ዐይን ለዐይን ይተያያሉና።\n\n30 ፴ በደስታ በድንገት ውጡ፤ የፈራረሳችሁ የኢየሩሳሌም ቦታዎች በአንድነት ዘምሩ፤ ጌታ ህዝቡን አፅናንቷል፣ ኢየሩሳሌምን አድኗልና።\n\n31 ፴፩ ጌታ ቅዱስ ክንዱን በሁሉ ሀገሮች ዐይን ላይ ገልጧል፤ እናም የአለም ዳርቻዎች ሁሉ የአምላካችንን ማዳን ያያሉ።\n\n", "mosiah 16": "[center][font_size=26]ምዕራፍ ፲፮[/font_size][/center]\n\n[i]እግዚአብሔር ሰዎችን ከጥፋትና ከውድቀት ሁኔታቸው ያድናል—በስጋ ያሉ ቤዛነት እንደሌለ ሆነው ይቀራሉ—ክርስቶስ መጨረሻ የሌለው ህይወትን ወይንም መጨረሻ የሌለው ኩነኔ ትንሳኤን አመጣው። በ፻፵፰ ም.ዓ. ገደማ።[/i]\n\n1 ፩ እናም አሁን እንዲህ ሆነ፣ አቢናዲ እነዚህን ቃላት ከተናገረ በኋላ ክንዱን ዘረጋና አለ፥ ሁሉም የጌታን ደህንነት የሚያዩበት ቀን ይመጣል፤ ሁሉም ሀገር፣ ነገድ፣ ቋንቋና ህዝብ ዐይን ለዐይን ይተያያሉ እናም በእግዚአብሔር ፊት ፍርዱ ትክክል እንደሆነ ይናዘዛሉ።\n\n2 ፪ እና ከእዚያም ኃጢአተኞች ይጣላሉ፣ እናም ዋይ እያሉ የሚያለቅሱበትና በትካዜ የሚጮሁበት፣ እናም ጥርሳቸውን የሚፋጩበት ምክንያት ይኖራቸዋል፣ ይህም የሚሆነው የጌታን ድምፅ ስለማያዳምጡ ነው፤ ስለዚህ ጌታ አያድናቸውም።\n\n3 ፫ ስጋዊና አጋንንታዊ ናቸው፣ እናም ዲያብሎስ፣ አዎን፣ እንዲሁም ያ የቀደመው እባብ እንዲያውም የመጀመሪያ ወላጆቻችንን ያሳተው፤ የውድቀታቸው መንስኤ የሆነውን፣ ለሰው ዘር በሙሉ ስጋዊነት፣ ስሜታዊነት፣ ዲያብሎሳዊነት፣ መጥፎን ከጥሩ ለይተው በማወቅ ራሳቸውን ለዲያብሎስ የሚያስገዙበት ምክንያት የሆነው በእነርሱ ላይ ኃይል አለውና።\n\n4 ፬ የሰው ዘር ሁሉ ጠፍቷል፣ እናም እነሆ፣ እግዚአብሔር ህዝቡን ከጠፋበትና ከውድቀት ባያድነው ኖሮ እስከመጨረሻው በጠፋ ነበር።\n\n5 ፭ ነገር ግን አስታውሱ በስጋዊ ተፈጥሮው የቆየ፣ እናም በኃጢያትና በእግዚአብሔር እያመፀ የተጓዘ፣ ወድቆ ይቀራል እናም ዲያብሎስ ሙሉ ስልጣን በእርሱ ላይ ይኖረዋል። ስለዚህ ለእግዚአብሔር ጠላት ሆኖ፣ እርሱ ቤዛነት እንዳልተደረገለት ይሆናል፣ እናም ደግሞ ዲያብሎስም የእግዚአብሔር ጠላት ነው።\n\n6 ፮ እናም፣ ስለነገሮች መምጣት እንደመጡ በመናገር፣ እንግዲህ ክርስቶስ ወደ ዓለም ባይመጣ ኖሮ ቤዛ ሊሆን አይችልም ነበር።\n\n7 ፯ እናም ክርስቶስ ከሞት ባይነሳ ኖሮ፣ ወይም መቃብርም ድል እንዳይኖረውና ሞትም መውጊያ እንዳይኖረው፣ የሞትን እስር ባይበጣጥስ ኖሮ፣ ትንሣኤም ሊኖር አይችልም ነበር።\n\n8 ፰ ነገር ግን ትንሳኤ አለ፤ ስለዚህ ሞት ድል አይኖረውም፤ እናም የሞት መውጊያ በክርስቶስ ተውጧል።\n\n9 ፱ እርሱ የዓለም ብርሃንና ህይወት ነው፤ አዎን፣ መጨረሻ የሌለው፣ ሊጨልም የማይችል ብርሃን፤ አዎን እናም ደግሞ መጨረሻ የሌለው ህይወት፣ እናም ከእንግዲህ ሞት ሊሆን የማይችልበት።\n\n10 ፲ እንዲሁም ይህ የሚሞተው የማይሞተውን ይለብሳል፣ እናም ይህ የሚበሰብሰው የማይበሰብሰውን ይለብሳል፣ እናም መጥፎም ይሁን መልካም እንደስራቸው መሰረት እንዲፈረድባቸው በእግዚአብሔር የፍርድ ወንበር ፊት ይቆማሉ—\n\n11 ፲፩ መልካም ከሆኑ መጨረሻ ለሌለው ህይወትና ደስታ ትንሳኤ፤ እናም መጥፎ ከሆኑ፣ ኩነኔ ወደሆነው የእርሱ ላደረጋቸው ለዲያብሎስ በመሰጠት መጨረሻ ለሌለው የኩነኔ ትንሳኤ—\n\n12 ፲፪ እና በስጋዊ ፍቃዳቸውና ፍላጎታቸው መሰረት በመሄዳቸው፣ እናም የምህረት ክንዶች ወደ እነርሱ ተዘርግተው ሳለ፣ ጌታን በጭራሽ ባለመጥራታቸው፤ የምህረት ክንዶች ወደ እነርሱ ተዘርግተዋልና፣ እነርሱም አልተቀበሉትም፤ ለጥፋታቸው ማስጠንቀቂያ ቢሰጣቸውም እነርሱ ግን ከእነዚህ አልሸሹም፤ እናም ንስሃ እንዲገቡ ታዘው ነበር ነገር ግን ንስሃ አልገቡም።\n\n13 ፲፫ እናም አሁን፣ ልትንቀጠቀጡና፣ ለኃጢአታችሁ ንስሃ ልትገቡ አይገባችሁምን፤ እናም በክርስቶስ ብቻ ልትድኑ እንደምትችሉ አታስታውሱምን?\n\n14 ፲፬ ስለዚህ፣ የሙሴን ህግ የምታስተምሩ ከሆነ፣ ደግሞ የሚመጣው ነገር ጥላ እንደሆነ አስተምሩ—\n\n15 ፲፭ ቤዛነት ዘለዓለማዊ አባት በሆነው በጌታ በክርስቶስ እንደሚመጣ አስተምሯቸው። አሜን።\n\n", "mosiah 17": "[center][font_size=26]ምዕራፍ ፲፯[/font_size][/center]\n\n[i]አልማ የአቢናዲን ቃል አመነ እናም ፃፈ—አቢናዲ በእሳት ተቃጥሎ ሞተ—አቢናዲ በገዳዮቹ ላይ በሽታንና በእሳት ሞትን ተነበየ። በ፻፵፰ ም.ዓ. ገደማ።[/i]\n\n1 ፩ እናም አሁን እንዲህ ሆነ አቢናዲ ይህን ንግግሩን ሲጨርስ፣ ንጉሱ ካህናት እንዲወስዱትና እንዲገድሉት አዘዘ።\n\n2 ፪ ነገር ግን ከእነርሱ መካከል አልማ የሚባል ሰው ነበር፤ እርሱም ደግሞ የኔፊ ትውልድ ነበር። እርሱም ወጣት ነበር፣ እናም አቢናዲ በተናገራቸው ቃላት ያምን ነበር፣ አቢናዲ ስለጥፋታቸው በእነርሱ ላይ ስለመሰከረው ያውቅ ነበርና፤ ስለዚህ ንጉሱ በአቢናዲ እንዳይቆጣ፣ ነገር ግን በሰላም እንዲሄድ ለመነው።\n\n3 ፫ ነገር ግን ንጉሱ ይበልጥ ተቆጣ፤ እናም አልማ ከመካከላቸው ውጥቶ እንዲጣል አደረገ፣ እናም እርሱን ይገድሉት ዘንድ አገልጋዮችን ላከ።\n\n4 ፬ ነገር ግን ከፊታቸው ሸሸ፣ እናም እንዳያገኙት ተደበቀ። እናም ለብዙ ቀናት ተሰውሮ አቢናዲ የተናገረውን ቃላት ሁሉ ፃፈ።\n\n5 ፭ እናም እንዲህ ሆነ ንጉሱ ጠባቂዎቹ አቢናዲን እንዲከቡትና እንዲወስዱት አደረገ፤ እናም አሰሩትና ወደ ወህኒ ቤት ጣሉት።\n\n6 ፮ እናም ከሶስት ቀናት በኋላ ከካህናቱ ጋር በመመካከር፣ በድጋሚ በፊቱ እንዲቀርብ አደረገ።\n\n7 ፯ እናም እንዲህ አለው፥ አቢናዲ፣ በአንተ ላይ ወንጀል አግኝተናልና ለሞት ብቁ ነህ።\n\n8 ፰ አንተ እግዚአብሔር ራሱ በሰው ልጆች መካከል ይመጣል ብለሃልና፤ እናም አሁን፣ በዚህ የተነሳ እኔንና ህዝቤን በተመለከተ የተናገርከውን መጥፎ ቃላት ካላስተባባልክ ትገደላለህ።\n\n9 ፱ አሁን አቢናዲም አለው፥ እልሀለሁ፣ ይህንን ህዝብ በተመለከተ የተናገርኩት ቃላት አላስተባብልም፣ እውነት ናቸውና፣ እናም እውነተኛነቱን ታውቁ ዘንድ በእናንተ እጅ እንድወድቅ ለራሴ ፈቅጃለሁ።\n\n10 ፲ አዎን፣ እናም እስከሞቴም ድረስ እሰቃያለሁ፣ ቃሌንም አላስተባብልም፣ እነርሱም በእናንተ ላይ እንደምስክርነት ይቆማሉ። እናም እኔን የምትገድሉኝ ከሆነ ንፁህ ደም አፍሳችኋልና፤ ይህም በመጨረሻው ቀን ደግሞ በእናንተ ላይ እንደምስክር ይቆማል።\n\n11 ፲፩ እናም አሁን ንጉስ ኖህ እርሱን ሊለቀው ነበር፣ ምክንያቱም ቃሉን ፈርቶ ነበርና፤ የእግዚአብሔር ፍርድ በእርሱ ላይ ይመጣል ብሎ ፈርቶ ነበርና።\n\n12 ፲፪ ነገር ግን ካህናቱ በእርሱ ላይ ድምፃቸውን ከፍ በማድረግ ንጉሱን አዋርዷል በማለት ከሰሱት፣ ስለዚህ ንጉሱ በቁጣ በእርሱ ታወከ፣ እናም እርሱ ይገደል ዘንድ አሳልፎ ሰጠው።\n\n13 ፲፫ እናም እንዲህ ሆነ ወሰዱትና አሰሩት፣ እስኪሞት ድረስ በእስር ጭሮር አሰቃዩትም።\n\n14 ፲፬ እናም አሁን ነበልባሉ መለብለብ ሲጀምረው፣ እንዲህ በማለት ጮኸባቸው፥\n\n15 ፲፭ እነሆ፣ ለእኔ እንዳደረጋችሁት ሁሉ እንዲህ ይሆናል፣ ዘሮቻችሁ እኔ የተሰቃየሁትን ሥቃይ፣ እንዲሁም በእሳት የመሞት ስቃይን፣ ብዙዎች እንዲሰቃዩ ያደርጋሉ፤ እናም ይህ የሚሆነው በጌታ በአምላካቸው ደህንነት በማመናቸው ነው።\n\n16 ፲፮ እናም እንዲህ ይሆናል በክፋታችሁ የተነሳ በሁሉም አይነት በሽታ ትሰቃያላችሁ።\n\n17 ፲፯ አዎን፣ እናም በሁሉም ክንድ ትመታላችሁ፣ እናም የዱር መንጋ በዱርና ኃይለኛ አውሬዎች እንደሚነዱ፣ ወዲህና ወዲያ ትነዳላችሁም ትበተናላችሁም።\n\n18 ፲፰ እናም በዚያ ቀን ትታደናላችሁ፣ በጠላቶቻችሁ ክንድም ትወሰዳላችሁ፤ እናም ከዚያ በኋላ የሞትን ስቃይ በእሳት እኔ እንደተሰቃየሁ ትሰቃያላችሁ።\n\n19 ፲፱ እንደዚህም እግዚአብሔር ህዝቡን በሚያጠፉት ላይ በቀልን ያደርጋል። አቤቱ አምላኬ ነፍሴን ተቀበል።\n\n20 ፳ እናም አሁን፣ አቢናዲ እነኚህን ቃላት በተናገረ ጊዜ፣ በእሳት ሞቶ ወደቀ፤ አዎን፣ የእግዚአብሔርን ትዕዛዛት ባለመካዱ እንዲሞት በመደረጉ፣ የቃሉን እውነታ በሞቱ አተመው።\n\n", "mosiah 18": "[center][font_size=26]ምዕራፍ ፲፰[/font_size][/center]\n\n[i]አልማ በድብቅ ሰበከ—የጥምቀትን ቃል ኪዳን ገለፀ እናም በሞርሞን ውሃ አጠመቀ—የክርስቶስን ቤተክርስቲያን አዋቀረ እናም ካህናትን ሾመ—እነርሱም ራሳቸውን ረዱ እናም ህዝቡን አስተማሩ—አልማና ህዝቡ ከንጉስ ኖህ ወደ ምድረበዳው ሸሹ። ከ፻፵፯–፻፵፭ ም.ዓ. ገደማ።[/i]\n\n1 ፩ እናም አሁን እንዲህ ሆነ ከንጉስ ኖህ አገልጋዮች የሸሸው አልማ፣ ለኃጢአቱና ለጥፋቱ ንስሃ ገባ፣ እናም በድብቅ ከህዝቡ መካከል ሄደና፣ የአቢናዲን ቃላት ማስተማር ጀመረ—\n\n2 ፪ አዎን፣ ወደፊት የሚመጣውን በተመለከተ፣ ደግሞም የሙታን ትንሳኤን በተመለከተና፣ በክርስቶስ ሃይል፣ ስቃይና፣ ሞት ስለሚመጣው የህዝቦች ቤዛነት፣ እናም ትንሳኤውና ወደሰማይ ማረጉን ማስተማር ጀመረ።\n\n3 ፫ እናም ቃሉን ለሚሰሙት ሁሉ አስተማረ። ንጉሱ እንዳያውቅም በድብቅ አስተማራቸው። እናም ብዙዎች ቃሉን አመኑት።\n\n4 ፬ እናም እንዲህ ሆነ ብዙዎች ስላመኑት ስሙን ከንጉሱ በመቀበል ሞርሞን ወደሚባል፣ በምድሪቱ ዳርቻ በመሆን በጊዜው ወይም በወቅቱ በዱር አራዊቶች ተወርሮ ወደነበር ስፍራ ሄዱ።\n\n5 ፭ አሁን፣ የንፁህ ውሃ ምንጭ በሞርሞን ነበር፣ እናም አልማ ወደ ቦታው ሄደ፤ በውሃውም አጠገብ በቀን እራሱን ንጉሱ እንዳያገኘው የሚደብቅበት ጥቅጥቅ ያሉ አጫጭር ዛፎች ነበሩ።\n\n6 ፮ እናም እንዲህ ሆነ የሚያምኑት ሁሉ ቃሉን ለመስማት ወደ እርሱ ሄዱ።\n\n7 ፯ እናም እንዲህ ሆነ ከብዙ ቀናት በኋላ የአልማን ቃል ለመስማት ሞርሞን በተባለ ስፍራ የተሰባሰቡ ብዙ ቁጥር ያላቸው ሰዎች ነበሩ። አዎን፣ በቃሉ ያመኑት ሁሉ ሊሰሙት ተሰበሰቡ። እናም አስተማራቸው፣ ንስሃና፣ ቤዛነትን፣ እንዲሁም በጌታ ማመንንም ሰበከላቸው።\n\n8 ፰ እናም እንዲህ ሆነ እንዲህም አላቸው፥ እነሆ፣ የሞርሞን ውሃ ይህ ነው፣ (እንደዚህም ነበር የተጠሩት) እናም አሁን፣ እናንተ ወደ እግዚአብሔር በረት ለመምጣትና፣ ህዝቡ ትባሉ ዘንድ፣ እንዲሁም አንዳችሁ የአንዳችሁን ሸክም ቀላል እንዲሆኑ ዘንድ ለመሸከም ፈቃደኞች በመሆን እንደፈለጋችሁ፤\n\n9 ፱ አዎን፣ እናም ከሚያዝኑት ጋር ለማዘን፤ መፅናናትን ለሚፈልጉም ካፅናናችኋቸው፤ እናም በሁሉም ጊዜ በሁሉም ነገርና፣ በምትኖሩበት ቦታዎች ሁሉ፣ እስከሞት ድረስ፣ የእግዚአብሔር ምስክር በመሆን ትቆሙ ዘንድና፣ በጌታ ትድኑ ዘንድ፣ እናም ዘለዓለማዊ ህይወትም ይኖራችሁ ዘንድና የመጀመሪያውን ትንሳኤ ከሚያገኙት ጋርም ለመቆጠር ፈቃደኞች ከሆናችሁ—\n\n10 ፲ አሁን እላችኋለሁ፣ ይህ የልባችሁ ፍላጎት ከሆነ፣ እርሱን እንደምታገለግሉ እናም ትዕዛዛቱን እንደምትጠብቁ፣ እርሱም በእናንተ ላይ መንፈሱን በብዛት ያፈስባችሁ ዘንድ በፊቱ እንደምስክርነት ከእርሱ ጋር ቃል ኪዳን በመግባት በጌታ ስም ለመጠመቅ የሚያስቸግራችሁ ምንድን ነው?\n\n11 ፲፩ እናም አሁን ህዝቡ ይህንን አባባሉን በሰሙ ጊዜ፣ በደስታ አጨበጨቡ፣ እናም በደስታ ይህ የልባችን ፍላጎት ነው ብለው ጮኹ።\n\n12 ፲፪ እናም አሁን እንዲህ ሆነ አልማ ሔላምን ወሰደ፤ የመጀመሪያውም ሆኖና፣ ሄዶ በውሃው ውስጥ ቆመና እንዲህ ሲል ጮኸ፥ ጌታ ሆይ፣ በተቀደሰ ልብ ይህን ስራ ይሰራ ዘንድ፣ መንፈስህን በአገልጋይህ ላይ አፍስ።\n\n13 ፲፫ እናም እነዚህን ቃላት ሲናገር፣ የጌታ መንፈስ በእርሱ ላይ ነበር፣ እናም እንዲህ አለ፥ ሄላም፣ ሁሉን ከሚገዛ አምላክ በተሰጠኝ ስልጣን፣ እስከሞት ድረስ እርሱን ለማገልገል ቃል ኪዳን እንደገባህ ምስክርነት አጠምቅሀለሁ፤ እናም የጌታ መንፈስ በአንተ ላይ ይፍሰስ፤ እርሱንም ከዓለም መፈጠር ጀምሮ ባዘጋጀው በክርስቶስ ቤዛነት ዘለዓለማዊ ህይወት ይስጥህ።\n\n14 ፲፬ እናም አልማ ይህንን ቃል ከተናገረ በኋላ፣ አልማና ሄላም ሁለቱም በውሃው ውስጥ ጠለቁ፤ እናም ተነሱና በመንፈስ ተሞልተው እየተደሰቱ ከውሃው ውስጥ ወጡ።\n\n15 ፲፭ እናም እንደገና፣ አልማ ሌላውን ወስዶ፣ ለሁለተኛ ጊዜም ወደ ውሃው ገባ፣ እናም ይኼኛውንም እንደመጀመሪያው አጠመቀው፤ ነገር ግን ራሱ በድጋሚ ውኃ ውስጥ አልጠለቀም ነበር።\n\n16 ፲፮ እናም ወደ ሞርሞን ስፍራ የሄዱትን ማናቸውንም በዚህ ሁኔታ ያጠምቅ ነበር፣ በቁጥርም ወደ ሁለት መቶ አራት ነፍስ ገደማ ነበሩ፤ አዎን፣ እናም በሞርሞን ውሃ ተጠምቀው በእግዚአብሔርም ፀጋ ተሞልተው ነበር።\n\n17 ፲፯ እናም ከዚያን ጊዜ ጀምሮ የእግዚአብሔር ቤተክርስቲያን፣ ወይንም የክርስቶስ ቤተክርስቲያን ተብለው ተጠሩ። እናም እንዲህ ሆነ በእግዚአብሔር ኃይልና ስልጣን የተጠመቀ ማንኛውም ወደ እርሱ ቤተክርስቲያን ይጨመራል።\n\n18 ፲፰ እናም እንዲህ ሆነ አልማ፣ ከእግዚአብሔር ስልጣንን ኖሮት ካህናትን ሾመ፤ እንዲያውም አንድ ካህንም ቢሆን ሀምሳዎችን እንዲያስተምሩና፣ ስለእግዚአብሔር መንግስት ተገቢ የሆኑትን ነገሮች እንዲያስተምሩ ሾማቸው።\n\n19 ፲፱ እናም እርሱ ካስተማራቸውና በቅዱሳን ነቢያቱ አፍ ከተናገራቸው ነገሮች በቀር ምንም እንዳያስተምሩ አዘዛቸው።\n\n20 ፳ አዎን፣ ህዝቡን ስላዳነው ጌታ ንስሃንና እምነትን ካልሆነ በቀር ምንም እንዳይሰብኩ አዘዛቸው።\n\n21 ፳፩ እናም አንዱ ከሌላኛው እንዳይጣላ፣ ነገር ግን አንድ እምነትና፣ አንድ ጥምቀት ይዘው፣ በአንድ ዓይን እንዲተያዩ፣ ልባቸው በአንድ ላይ በአንድነትና፣ አንዱ ሌላኛውን ባለው ፍቅር እንዲጣበቁ አዘዛቸው።\n\n22 ፳፪ እና እንደዚህም እንዲሰብኩ አዘዛቸው። እንደዚህም የእግዚአብሔር ልጆች ሆኑ።\n\n23 ፳፫ እናም የሰንበትን ቀን እንዲያከብሩና፣ እንዲቀድሱት፣ ደግሞም ለጌታ ለአምላካቸው በየቀኑ ምስጋናን እንዲያቀርቡ አዘዛቸው።\n\n24 ፳፬ እናም ደግሞ እርሱ የሾማቸው ካህናት እራሳቸውን ለመርዳት በእጃቸው እንዲሰሩ አዘዛቸው።\n\n25 ፳፭ እናም ህዝቡን በአንድ ላይ በመሰብሰብ ለማስተማርና፣ ጌታ አምላካቸውን ለማምለክ ከሳምንቱ አንዱ ቀን መርጠዋል፣ ደግሞም እንደቻሉ፣ ሁልጊዜም እራሳቸውን ይሰበስባሉ።\n\n26 ፳፮ እናም ካህናቱ ለኑሮአቸው ድጋፍን ለማግኘት በህዝቡ ላይ ጥገኛ አልነበሩም፣ ነገር ግን የእግዚአብሔርን ዕውቀት በማግኘት በመንፈስ ጠንክረው ያድጉ ዘንድ፣ በእግዚአብሔር ኃይልና ሥልጣን ለማስተማር የእግዚአብሔርን ፀጋ ይቀበሉ ነበር።\n\n27 ፳፯ እናም በድጋሚ አልማ የቤተክርስቲያኑ አባላት እያንዳንዳቸው ባላቸው መጠን እንዲያካፍሉ አዘዘ፤ በብዛት ካለው በብዛት ያካፍል፤ ትንሽ ያለውም ግን ትንሽ ይፈለግበታል፣ የሌለውም ይሰጠዋል።\n\n28 ፳፰ እናም ወደ እግዚአብሔርና፣ ድጋፍ ለሚያስፈልጋቸው ካህናት፣ አዎን፣ እናም ለማንኛውም ችግረኛ ለሆነ፣ ለተራቆተ ነፍስ ባላቸው መልካም ፍላጎት ሀብታቸውን በነፃ ፈቃዳቸው እንደዚህም ማካፈል ይገባቸዋል።\n\n29 ፳፱ እናም በእግዚአብሔር በመታዘዝ እንዲህ አላቸው፥ እናም እንደፍላጎታቸውና ፈቃዳቸው አንዱ ለሌላው በአለማዊና መንፈሳዊ አመለካከት ያላቸውን በመካፈል በእግዚአብሔር ፊት በቅንነት ተራመዱ።\n\n30 ፴ እናም አሁን እንዲህ ሆነ ይህ ሁሉ የሆነው በሞርሞን ነው፣ አዎን፣ በሞርሞን ውኃ አጠገብ ባለው ጫካ በሞርሞን ውኃ አጠገብ ነበር፤ አዎን፣ የሞርሞን ስፍራ፣ የሞርሞን ውኃ፣ የሞርሞን ጫካ፣ ቤዛቸውን ለማወቅ በመጡበት ዐይን እንዴት ውብ ናቸው፤ አዎን፣ እናም እንዴት የተባረኩ ናቸው፣ ለዘለዓለም እርሱን ለማመስገን ይዘምራሉና።\n\n31 ፴፩ እናም እነዚህ ሁሉ የተደረጉት ንጉሱ እንዳያውቃቸው በምድሪቱ ዳርቻ ነው።\n\n32 ፴፪ ነገር ግን እነሆ፣ እንዲህ ሆነ ንጉሱ፣ በህዝቡ መካከል እንቅስቃሴ በመመልከት፣ አገልጋዮቹን እንዲመለከቷቸው ላከ። ስለዚህ የጌታን ቃል ለመስማት አብረው በተሰበሰቡበት ቀን በንጉሱ ተገኙ።\n\n33 ፴፫ እናም አሁን ንጉሱ አልማ ህዝቡ በእርሱ ላይ እንዲያምፅ ያውካል አለ፤ ስለዚህ እነርሱን እንዲያጠፉአቸው ወታደሮቹን ላከ።\n\n34 ፴፬ እናም እንዲህ ሆነ አልማና የጌታ ህዝብ የንጉሱን ወታደሮች መምጣት አወቁ፤ ስለዚህ ድንኳናቸውንና ቤተሰቦቻቸውን ወሰዱና፣ ወደ ምድረበዳው ሸሹ።\n\n35 ፴፭ እናም በቁጥር አራት መቶ ሀምሳ ነፍስ ገደማ ነበሩ።\n\n", "mosiah 19": "[center][font_size=26]ምዕራፍ ፲፱[/font_size][/center]\n\n[i]ጌዴዎን ንጉስ ኖህን ለመግደል ፈለገ—ላማናውያን ምድሪቱን ወረሩ—ንጉስ ኖህ በእሳት ሞተ—ሊምሂ እንደ ግብር ከፋይ ንጉስ ገዛ። ከ፻፵፭–፻፳፩ ም.ዓ. ገደማ።[/i]\n\n1 ፩ እናም እንዲህ ሆነ የጌታን ህዝብ በከንቱ ከፈለጉ በኋላ የንጉሱ ወታደሮች ተመለሱ።\n\n2 ፪ እናም አሁን እነሆ፣ የንጉሱ ኃይል በመቀነሳቸው፣ ትንሽ ነበሩ፤ በቀሪው ህዝብ መካከል መከፋፈል ተጀመረ።\n\n3 ፫ እናም ትንሹ ክፍል ንጉሱን ማስፈራራት ጀመረ፤ እናም በመካከላቸው ታላቅ ፀብ ተጀመረ።\n\n4 ፬ እናም አሁን በመካከላቸው ጌዴዎን የሚባል ሰው ነበር፣ እርሱም ጠንካራ ሰውና ለንጉሱ ጠላት በመሆኑ፣ ስለዚህ ጎራዴውን መዘዘና ንጉሱን እንደሚገድለው በቁጣው ማለ።\n\n5 ፭ እናም እንዲህ ሆነ ከንጉሱ ጋር ተዋጋ፤ ንጉሱም እንደሚያሸንፈው በተመለከተ ጊዜ፣ ሸሸና፣ ሮጠ፣ እና በቤተ መቅደሱ አጠገብ በሚገኘው ግንብ ላይ ወጣ።\n\n6 ፮ እናም ጌዴዎን ተከተለውና ንጉሱን ለመግደል ወደ ግንቡ ተጠጋ፣ እናም ንጉሱ አይኑን በዚህና በዚያ ተመለከተና በሻምሎን ምድር ላይ አይኑን ጣለ፣ እናም እነሆ፣ የላማናውያን ወታደሮች በምድሪቱ ዳርቻ እንደ ነበሩ ተመለከተ።\n\n7 ፯ እናም አሁን ንጉሱ በጭንቀት እንዲህ በማለት ጮኸ፥ ጌዴዎን፣ ህይወቴን አትርፈው፣ ላማናውያን በእኛ ላይ መጥተዋልና፣ እናም ያጠፉናል፤ አዎን፣ ህዝቤንም ያጠፉታል።\n\n8 ፰ እናም አሁን ንጉሱ ለህይወቱ እንዳሰበው ያህል ለህዝቡ አላሰበም ነበር፤ ይሁን እንጂ፣ ጌዴዎን ህይወቱን አተረፈለት።\n\n9 ፱ እናም ንጉሱ ህዝቡ ከላማናውያን እንዲሸሽ አዘዘ፤ እርሱም ራሱ ከፊታቸው ሄደ፣ እናም እነርሱ ከሴቶቻቸውና ከልጆቻቸው ጋር ወደ ምድረበዳ ሸሹ።\n\n10 ፲ እናም እንዲህ ሆነ ላማናውያን ተከተሉአቸውና፣ ደረሱባቸው፣ ይገድሉአቸውም ጀመሩ።\n\n11 ፲፩ አሁን እንዲህ ሆነ ንጉሱ ሁሉም ወንዶች ሚስቶቻቸውንና ልጆቻቸውን እንዲተው እናም ከላማናውያን ፊት እንዲሸሹ አዘዘ።\n\n12 ፲፪ አሁን ትተዋቸው ያልሄዱ ብዙዎች ነበሩ፣ ነገር ግን ከእነርሱ ጋር መቆየትና መጥፋት ፈለጉ። እናም የተቀሩት ሚስቶቻቸውንና ልጆቻቸውን ትተው ሸሹ።\n\n13 ፲፫ እናም እንዲህ ሆነ ከሚስቶቻቸውና ከልጆቻቸው ጋር የቀሩት፣ ቆንጆዎቹ ሴቶች ልጆቻቸው ላማናውያን እንዳይገድሉአቸው እንዲለምኑ ወደፊት እንዲቆሙ አስደረጉ።\n\n14 ፲፬ እናም እንዲህ ሆነ ላማናውያን በሴቶቻቸው ውበት በመማረካቸው አዘኑላቸው።\n\n15 ፲፭ ስለዚህ ላማናውያን ህይወታቸውን አተረፉላቸውና፣ ማረኩአቸው፣ እንዲሁም ወደኔፊ ምድር መለሱአቸው፣ እናም ንጉስ ኖህን ለላማናውያን ካቀረቡ፤ ንብረቶቻቸውን፣ እንዲሁም ካሉአቸው ሁሉ ግማሹን፣ ከወርቃቸው ግማሹንና፣ ከብራቸው፣ እናም ከሁሉም ከከበሩ ነገሮቻቸው አሳልፈው ከሰጡ ምድሪቱን እንደሚይዙ ተስማምተው ሰጡአቸው፣ በዚህም በየዓመቱ ለላማናውያን ንጉስ ግብርን እንዲከፍሉ አደረጉአቸው።\n\n16 ፲፮ እናም አሁን በምርኮ ከተወሰዱት መካከል ስሙ ሊምሂ የተባለ የንጉሱ ልጆች የሆነ አንድ ልጅ ነበር።\n\n17 ፲፯ እናም አሁን ሊምሂ አባቱ እንዳይጠፋ ፈልጎ ነበር፤ ይሁን እንጂ፣ ሊምሂ የአባቱን ክፋት የማያውቅ አልነበረም፣ እርሱ ራሱ ፃድቅ ሰው ነበርና።\n\n18 ፲፰ እናም እንዲህ ሆነ ጌዴዎን ንጉሱንና ከእርሱ ጋር ያሉትን ለማግኘት በሚስጥር ወደ ምድረበዳው ሰዎችን ላከ። እናም እንዲህ ሆነ ከንጉሱና ከካህናቱ በስተቀር በምድረበዳ ውስጥ ከሰዎች ጋር ተገናኙ።\n\n19 ፲፱ አሁን ሚስቶቻቸውና ልጆቻቸው፣ እናም ደግሞ ከእነርሱ ጋር የተቀሩት ቢገደሉ በቀልንና ደግሞ ከእነርሱ ጋር መጥፋትን በመፈለግ ወደ ኔፊ ምድር እንደሚመለሱ በልባቸው ምለው ነበር።\n\n20 ፳ እናም ንጉሱ መመለስ እንደሌለባቸው አዘዛቸውና፣ በንጉሱ ተቆጡ፣ በእሳትም እስኪሞት እንኳን እንዲሰቃይ አደረጉ።\n\n21 ፳፩ እናም ካህናቱን ደግሞ ለመውሰድና፣ ለመግደል ፈለጉ፣ እነርሱም ሸሽተው አመለጡአቸው።\n\n22 ፳፪ እናም እንዲህ ሆነ ወደ ኔፊ ምድር እየተመለሱ እያሉ፣ እናም የጌዴዎንን ሰዎች አገኙ። የጌዴዎን ሰዎችም በልጆቻቸውና በሚስቶቻቸው ላይ ስለተፈፀመው ነገር ሁሉ ነገሯችው፤ እንዲሁም ለላማናውያን ካላቸው ሁሉ አንድ ሁለተኛውን ግብር ከከፈሉ ላማናውያን ምድሩን እንዲይዙ እንደፈቀዱላቸው ነገሯቸው።\n\n23 ፳፫ እናም ህዝቡ ለጌዴዎን ህዝብ ንጉሱን እንደገደሉትና፣ ካህናቱ ወደ ጥልቅ ምድረበዳው እንደሸሹ ነገሩአቸው።\n\n24 ፳፬ እናም እንዲህ ሆነ ስነስርዓቱ ካለቀ በኋላ፣ ወደኔፊ ምድር በደስታ ተመለሱ፣ ምክንያቱም ሚስቶቻቸውና ልጆቻቸው አልተገደሉም ነበርና፤ እናም ለጌዴዎን በንጉሱ ላይ ያደረጉትን ነገሩት።\n\n25 ፳፭ እናም እንዲህ ሆነ የላማናውያን ንጉስ ህዝቡ እንደማይገድሉአቸው መሀላ ፈፀመ።\n\n26 ፳፮ እናም ደግሞ ሊምሂ የንጉስ ልጅ በመሆኑ፣ በህዝቡም በገዥነት በመሾሙ፣ ህዝቡ ካለው ግማሹን ያህል ግብር እንደሚከፍሉ ለላማናውያን ንጉስ መሃላ አደረገ።\n\n27 ፳፯ እናም እንዲህ ሆነ ሊምሂ መንግስት መመስረት እናም በህዝቡ መካከል ሰላምን መመስረት ጀመረ።\n\n28 ፳፰ እናም የሊምሂ ህዝብ በምድር ውስጥ እንዲጠብቁ፣ ወደ ምድረበዳው እንዳይሸሹ፣ የላማናውያን ንጉስ በሀገሪቱ ዙሪያ ጠባቂዎችን አስቀመጠ፤ እናም ከኔፋውያን በሚቀበለው ግብርም ጠባቂዎቹን ደገፈ።\n\n29 ፳፱ እናም አሁን ንጉስ ሊምሂ ያለማቋረጥ ለሁለት ዓመታት በመንግስቱ ላይ ሰላም ነበረው፣ ላማናውያንም አላበሳጩአቸውም እንዲሁም ሊያጠፉአቸው አልፈለጉም።\n\n", "mosiah 20": "[center][font_size=26]ምዕራፍ ፳[/font_size][/center]\n\n[i]አንዳንድ የላማናውያን ሴት ልጆች በኖህ ካህናት ተጠልፈው ነበር—ላማናውያን በሊምሂና በህዝቡ ላይ ጦርነት አደረጉ—የላማናውያን ሠራዊቶች አሸነፏቸውና አረጋጓቸው። ከ፻፵፭–፻፳፫ ም.ዓ. ገደማ።[/i]\n\n1 ፩ አሁን በሻምሎን የላማናውያን ሴት ልጆች ለመዝፈንና ለመደነስ እናም እራሳቸውን ለማስደሰት በአንድነት የሚሰበስቡበት ስፍራ ነበር።\n\n2 ፪ እናም እንዲህ ሆነ በጥቂት የሚቆጠሩ እራሳቸውን በአንድነት ለመዝፈንና ለመደነስ አንድ ቀን አሰባስበው ነበር።\n\n3 ፫ እናም አሁን የንጉስ ኖህ ካህናት ወደ ኔፊ ከተማ ለመመለስ በማፈር፣ አዎን፣ እናም ደግሞ ህዝቡ ይገድለናል ብለው ስለፈሩ፣ ስለዚህ ወደ ሚስቶቻቸውና ልጆቻቸው ለመመለስ አልደፈሩም።\n\n4 ፬ እናም በምድረበዳ ውስጥ በመቅረታቸውና፣ የላማናውያን ሴት ልጆችን በማግኘታቸው ተኝተው ጠበቁአቸው፣\n\n5 ፭ እናም ጥቂቶች ለመደነስ በአንድ ላይ በተሰበሰቡ ጊዜ፣ ከተደበቁበት ስፍራ ወጡና ጠለፉአቸው እናም ወደ ምድረበዳው ወሰዱአቸው፤ አዎን፣ የላማናውያን ሀያ አራት ሴት ልጆችን ወደ ምድረበዳው ወሰዱአቸው።\n\n6 ፮ እናም እንዲህ ሆነ ላማናውያን የሴት ልጆቻቸውን መጥፋት ሲያውቁ፣ ይህን ያደረጉት የሊምሂ ህዝብ ናቸው ብለው በማሰብ በሊምሂ ህዝብ ተቆጡ።\n\n7 ፯ ስለዚህ ወታደሮቻቸውን ላኩባቸው፣ አዎን፣ ንጉሱም ራሱ እንኳን ቢሆን ከህዝቡ ፊት ሄደ፤ እናም የሊምሂን ህዝብ ለማጥፋት ወደ ኔፊ ምድር ሄዱ።\n\n8 ፰ እናም አሁን ሊምሂ ከግንቡ ላይ ተመለከታቸውና፣ ለጦርነት ሁሉንም ዝግጅታቸውን ተመለከተ፤ ስለዚህ ህዝቡን በአንድ ላይ ሰበሰበና፣ እናም በመስኩ ላይና በጫካው መሽገው ጠበቁ።\n\n9 ፱ እናም እንዲህ ሆነ ላማናውያን በመጡ ጊዜ፣ የሊምሂ ህዝቦች ይጠብቁበት ከነበረበት ስፍራ ያጠቁአቸውና፣ ይገድሉአቸው ጀመር።\n\n10 ፲ እናም እንዲህ ሆነ ጦርነቱ እጅግ አሰቃቂ ሆነ፤ ልክ አንበሳዎች ለአደኖቻቸው እንደሚጣሉም አይነት ነበርና።\n\n11 ፲፩ እናም እንዲህ ሆነ የሊምሂ ህዝብ ላማናውያንን ከፊታቸው ማባረር ጀመሩ፤ ይሁን እንጂ እንደ ላማናውያን ግማሹን እንኳን ያህል አይበዙም ነበር። ነገር ግን ለህይወታቸው፣ እናም ለሚስቶቻቸውና፣ ለልጆቻቸው ታገሉ፤ ስለዚህ ለራሳቸው እንደዘንዶው ለመዋጋት ጥረት አድርገዋል።\n\n12 ፲፪ እናም እንዲህ ሆነ ከሙታን መካከል የላማናውያንን ንጉስ አገኙ፤ ሆኖም እርሱ ገና አልሞተም ነበር፣ ቆስሎ ነበር፣ እናም የህዝቡም ሽሽት ፈጣን ስለነበር በመሬቱም ላይ ወድቆ ነበር።\n\n13 ፲፫ እናም ወሰዱትና ቁስሉን አሰሩለት፣ እንዲሁም ከሊምሂ ፊት አመጡት፣ እናም እንዲህ አሉ፤ እነሆ፣ የላማናውያን ንጉስ ይኸውና፣ በመቁሰሉም ከሙታኖቻቸው መካከል ወደቀና፣ ጥለውት ሄዱ፤ እናም እነሆ፣ በፊትህ አመጣነው፤ እናም አሁን እንግደለው።\n\n14 ፲፬ ነገር ግን ሊምሂ እንዲህ አላቸው፥ አትግደሉት፣ ነገር ግን እኔ እንዳየው ወደዚህ ስፍራ አምጡት። እነርሱም አመጡት። እናም ሊምሂ እንዲህ አለው፥ አንተን ከህዝቤ ጋር በጦርነት ለመምጣት ያነሳሳህ ምንድን ነው? እነሆ፣ ህዝቤ ለአንተ ያደረግሁትን መሃላ አላፈረሱም፤ ስለዚህ፣ ለምን አንተ ለህዝቤ ያደረግኸውን መሃላ ታፈርሳለህ?\n\n15 ፲፭ እናም አሁን ንጉሱ እንዲህ አለ፥ ህዝብህ የህዝቤን ሴቶች ልጆችን ስለወሰዱ መሃላዬን አፈረስሁ፤ ስለዚህ፣ በቁጣዬ ህዝቤ ከህዝብህ ላይ በጦርነት እንዲመጡ አድርጌአለሁ።\n\n16 ፲፮ እናም አሁን ሊምሂ ይህንን በተመለከተ ምንም አልሰማም ነበር፤ ስለዚህ እንዲህ አለ፥ ከህዝቤ መካከል እፈልጋለሁ እናም ይህንን ያደረገ ይጠፋል። ስለዚህ በህዝቡ መካከል እንዲፈልጉ አደረገ።\n\n17 ፲፯ አሁን ጌዴዎን እነዚህን ነገሮች በሰማ ጊዜ፣ እርሱ የንጉሱ ካፒቴን በመሆኑ፤ ሄዶም ለንጉሱ እንዲህ አለው፥ እባክህን እማፀንሃለሁ፣ እናም ይህን ህዝብ አትፈትሽ፣ ህዝቡንም በዚህ ሀላፊ አታድርጋቸው።\n\n18 ፲፰ ይህ ህዝብ ሊያጠፏቸው የፈለጓቸውን የአባትህን ካህናት አታስታውስምን? እናም በምድረበዳስ አይደሉምን? እናስ የላማናውያንን ሴት ልጆች የሰረቁት እነርሱ አይደሉምን?\n\n19 ፲፱ እናም አሁን፣ እነሆ እናም ለህዝቡ እንዲነግራቸውና ወደ እኛ እንዲረጋጉ እነዚህን ነገሮች ለንጉሱ ንገር፤ እነሆም በእኛ ላይ ለመምጣት ዝግጅታቸውን አጠናቀዋል፤ እነሆም፣ ደግሞ ከእኛ ጥቂቶቹ ነንና።\n\n20 ፳ እናም እነሆ፣ ከብዙ ሰራዊቶቻቸው ጋር መጡ፣ እናም ንጉሱ ካላረጋጋቸው በስተቀር እኛ እንጠፋለን።\n\n21 ፳፩ አቢናዲ በእኛ ላይ የተነበያቸው ቃላት አልተፈፀሙምን—እናም ይህ ሁሉ የሆነበት ምክንያት የጌታን ቃል ባለመስማታችን፣ እናም ከክፋታችንስ ባለመመለሳችን አይደለምን?\n\n22 ፳፪ እናም እንግዲህ ንጉሱን እናረጋጋው እናም የገባውን መሃላ እንፈፅም፤ ምክንያቱም ህይወታችንን ከምናጣ በባርነት ሥር ብንሆን ይሻለናል፤ ስለዚህ የብዙ ደም መፋሰሱን እናቁመው።\n\n23 ፳፫ እናም እንግዲህ ሊምሂ ስለአባቱና ወደ ምድረበዳው ስለሸሹት ካህናት ለንጉሱ ነገረው፣ እናም ሴቶች ልጆቻቸው የመውሰድ ጥፋተኛነትን በተመለከተ በእነርሱ ላይ ጣለው።\n\n24 ፳፬ እናም እንዲህ ሆነ ንጉሱ ወደ ህዝቡ ተረጋጋ፣ እንዲህም አላቸው፥ ከህዝቤ ጋር ለመገናኘት መሳሪያዎችን ሳንይዝ እንሂድ፤ እናም ህዝቤ ህዝባችሁን እንደማይገድልም መሃላ እምልላችኋለሁ።\n\n25 ፳፭ እናም እንዲህ ሆነ ንጉሱን ተከተሉትና፣ መሳሪያቸውን ሳይዙ ላማናውያንን ለማግኘት ሄዱ። እናም እንዲህ ሆነ ላማናውያንን አገኙአቸው፤ የላማናውያንም ንጉስ ከፊታቸው በመስገድ ስለሊምሂ ህዝብ ለመነ።\n\n26 ፳፮ እናም ላማናውያን የሊምሂን ህዝብ ያለ ጦር መሳሪያ መሆናቸውን በተመለከቱ ጊዜ፣ አዘኑላቸውና፣ ወደ እነርሱ ተረጋጉ፣ ከንጉሳቸውም ጋር በሰላም ወደ ራሳቸው ምድር ተመለሱ።\n\n", "mosiah 21": "[center][font_size=26]ምዕራፍ ፳፩[/font_size][/center]\n\n[i]የሊምሂ ህዝብ በላማናውያን ተመቱ እናም ተሸነፉ—የሊምሂ ህዝብ አሞንን አገኙ፣ እናም ተለወጡ—ለአሞን ስለሃያ አራቱ የያሬዳውያን ሰሌዳዎች ነገሩት። ከ፻፳፪–፻፳፩ ም.ዓ. ገደማ።[/i]\n\n1 ፩ እናም እንዲህ ሆነ ሊምሂና ህዝቡ ወደ ኔፊ ከተማ ተመለሱና፣ በምድሪቱ ላይ እንደገና በሰላም መኖር ጀመሩ።\n\n2 ፪ እናም እንዲህ ሆነ ከብዙ ቀናት በኋላ ላማናውያን በኔፋውያን ላይ በድጋሚ በቁጣ ተነሳሱና፣ በዙሪያው ወዳለው ምድር ድንበር መምጣት ጀመሩ።\n\n3 ፫ አሁን ንጉሱ ለሊምሂ በመማሉ ምክንያት ሊገድሏቸው አልደፈሩም፤ ነገር ግን በጉንጮቻቸው ላይ መቱአቸው፣ እናም ስልጣናቸውን ተጠቀሙባቸው፤ እናም በትከሻቸው ከባድ ሸክም አስቀመጡባቸውና እንደደንቆሮ አህያ ይነዱአቸው ጀመር—\n\n4 ፬ አዎን፣ ይህ ሁሉ የሆነው የጌታ ቃል ይፈፀም ዘንድ ነበር።\n\n5 ፭ እናም አሁን የኔፋውያን ስቃይ ታላቅ ነበር፣ እናም ላማናውያን በሁሉም አቅጣጫ ስለከበቡአቸው ከእጃቸው የሚያስለቅቁበት ምንም መንገድ አልነበረም።\n\n6 ፮ እናም እንዲህ ሆነ በስቃያቸው ምክንያት ህዝቡ በንጉሱ ላይ አቤቱታ ማቅረብ ጀመሩ፤ ከእነርሱም ጋር እንደገናም ለመዋጋት ፈለጉ። እናም በአቤቱታቸው ንጉሱን በአስከፊ ሁኔታ አሰቃዩት፤ ስለዚህ እነርሱም እንደፍላጎታቸው እንዲያደርጉ ፈቀደላቸው።\n\n7 ፯ እናም በድጋሚ ተሰባሰቡና፣ መሳሪያዎቻቸውን ታጠቁ፣ እናም ላማናውያኖችን ከምድራቸው ለማባረር ወደ እነርሱ ሄዱ።\n\n8 ፰ እናም እንዲህ ሆነ ላማናውያን መትተው መለሱአቸውና፣ ብዙዎቻቸውን ገደሉአቸው።\n\n9 ፱ እናም አሁን በሊምሂ ህዝብ መካከል ታላቅ ልቅሶና ዋይታ ነበር፤ ባሏ የሞተባት ለባሏ አለቀሰች፣ ሴትና ወንድ ልጆች ለአባታቸው አለቀሱ፣ እናም ወንድሞች ለወንድሞቹ አዘነ።\n\n10 ፲ አሁን በምድሪቱ ብዙ ባልቴቶች ነበሩ፣ እናም ከቀን ወደ ቀንም በኃይል ያለቅሱ ነበር፣ ታላቅ የሆነ የላማናውያን ፍርሃት በእነርሱ ላይ መጥቶ ነበርና።\n\n11 ፲፩ እናም እንዲህ ሆነ የማያቋርጠው ጩኸታቸው ቀሪዎቹን የሊምሂን ህዝብ በላማናውያኖች ላይ እንዲቆጡ አወካቸው፣ እናም በድጋሚ ለውጊያ ሄዱ፣ ነገር ግን በድጋሚ ተከላክለው መለሱአቸው፣ ብዙ ህይወት ጠፋባቸው።\n\n12 ፲፪ አዎን፣ ለሶስተኛ ጊዜ በድጋሚ ሄዱ፣ እንደገናም እንደዚያው ሆነባቸው፤ እናም ያልተገደሉት በድጋሚ ወደ ኔፊ ከተማ ተመለሱ።\n\n13 ፲፫ እናም ትቢያ እስኪሆኑ ድረስ እራሳቸውን ዝቅ አደረጉ፣ እናም እንደጠላቶቻቸው ፍላጎት ወዲህና ወዲያ እንዲወስዱአቸውና እንዲያሸክሙአቸው እራሳቸውን ወደ ባርነት ቀንበር በማስገደድ እንዲቀጡ እራሳቸውን አሳልፈው ሰጡ።\n\n14 ፲፬ እናም እስከ ጥልቅ ትህትና ድረስ ራሳቸውን ትሁት አደረጉ፤ እናም ወደ እግዚአብሔር በኃይል ጮሁ፤ አዎን፣ ከስቃያቸው ያስለቅቃቸው ዘንድ ቀኑን ሙሉ ወደአምላካቸው ጮኸዋል።\n\n15 ፲፭ እናም አሁን በክፋታቸው የተነሳ ጌታ ጩኸታቸውን ለማዳመጥ ዘግይቷል፤ ይሁን እንጂ፣ ጌታ ፀሎታቸውን ሰምቷል፣ ሸክማቸውንም ማቃለል እንዲጀምሩ የላማናውያንን ልብ ማራራት ጀመረ፤ ይሁን እንጂ ጌታ ከባርነት እነርሱን የማዳኑ አስፈላጊነት ውሳኔው ላይ አላደረሰም።\n\n16 ፲፮ እናም እንዲህ ሆነ በምድሪቱ ቀስ በቀስ መበልፀግ ጀመሩ፣ እናም በርሃብ እንዳይሰቃዩ እህልና መንጋዎችን እና ተክሎችን በብዛት ማምረት ጀመሩ።\n\n17 ፲፯ አሁንም ከወንዶቹ የሚበልጡ ብዙ ቁጥር ያላቸው ሴቶች ነበሩ፣ ስለዚህ ንጉስ ሊምሂ ባሎቻቸው ለሞቱባቸውና ለልጆቻቸው በረሃብ እንዳይጠፉ ማንኛውም ሰው እነርሱን ለመደገፍ ያለውን እንዲያካፍል አዘዘ፤ እናም ይህን ያደረገው የተገደሉት ቁጥራቸው ብዙ በመሆኑ ነበር።\n\n18 ፲፰ አሁን የሊምሂ ህዝቦች እስከሚቻላቸው ድረስ በአንድነት በቡድን ተጠጋግተው፣ እናም እህሎቻቸውና መንጋዎቻቸውን ይጠብቃሉ፤\n\n19 ፲፱ እናም ንጉሱ ራሱ፤ በዘዴ በላማናውያን እጅ እወድቃለሁ በማለት ይፈራ ስለነበር፣ ጠባቂዎቹን ካልወሰደ በቀር ከከተማው ግንብ ውጪ የራሱን ደህንነት አያምንም።\n\n20 ፳ እናም የላማናውያን ሴት ልጆችን የሰረቁትንና ታላቅ ጥፋት በእነርሱ ላይ እንዲመጣ ያደረጉትን፣ ወደ ምድረበዳው የሸሹትን ካህናት በዘዴም ይወስዷቸው ዘንድ ህዝቡ በዙሪያው ያለውን ምድር እንዲጠብቅ አደረገ።\n\n21 ፳፩ ይቀጡአቸው ዘንድ ፍላጎት ነበራቸውና፤ በምሽትም ወደ ኔፊ ምድር መጥተዋልና እናም እህሎቻቸውንና ብዙ የከበሩ ነገሮቻቸውን ወስደዋልና፣ ስለዚህም እነርሱን አድፍጠው ጠበቁአቸው።\n\n22 ፳፪ እናም እንዲህ ሆነ፣ አሞንና ወንድሞቹ ወደ ምድሪቱ እስኪመጡ ድረስ፣ በላማናውያንና በሊምሂ ህዝብ መካከል ምንም ረብሻ አልነበረም።\n\n23 ፳፫ እናም ንጉሱ ከጠባቂው ጋር ከግንቡ ውጪ በሆነበት ጊዜ፣ አሞንንና ወንድሞቹን አገኘና፣ የኖህ ካህን ናቸው ብሎም ገመተ፣ ስለዚህ እንዲወሰዱና፣ በገመድ እንዲታሰሩ እናም ወደ ወህኒ ቤት እንዲጣሉ አደረገ። እናም የኖህ ካህናት ቢሆኑ ኖሮ እንዲሞቱ ያደርግ ነበር።\n\n24 ፳፬ ነገር ግን እንዳልሆኑ፣ ነገር ግን የእርሱ ወንድሞች መሆናቸውን እናም ከዛራሄምላ ምድር እንደመጡ ባወቀ ጊዜ፣ እጅግ ታላቅ በሆነ ደስታ ተሞልቶ ነበር።\n\n25 ፳፭ አሁን ንጉስ ሊምሂ አሞን ከመምጣቱ በፊት የዛራሄምላን ምድር እንዲፈልጉ አነስተኛ ቁጥር ያላቸው ሰዎችን ልኮ ነበር፣ ነገር ግን ማግኘት አልቻሉም ነበር፣ እናም በምድረበዳ ውስጥ ጠፍተው ነበር።\n\n26 ፳፮ ይሁን እንጂ፣ በህዝብ የነበረበት ምድር፣ አዎን፣ በደረቅ አጥንት የተሸፈነ ምድር፣ አዎን፣ በህዝብ የተሞላና የጠፋ ምድር አገኙ፤ እናም የዛራሄምላ ምድር ነው ብለው በመገመት ወደ ኔፊ ምድር ተመለሱ፣ ወደ ምድሪቱም ዳርቻ አሞን ከመምጣቱ ከጥቂት ቀናት በፊት ደረሱ።\n\n27 ፳፯ እናም ከእነርሱም ጋር መዝገቡን፣ እንዲሁም አጥንታቸውን ያገኙትን ህዝብ መዝገብን አመጡ፤ እናም ሰሌዳውም የተቀረፀው በብረት አፈር ነበር።\n\n28 ፳፰ እናም አሁን ሊምሂ የተቀረፁትን ለመተርጎም ንጉስ ሞዛያ ከእግዚአብሔር ስጦታ እንዳለው ከአሞን አንደበት በማወቁ በድጋሚ ተደሰተ፤ አዎን፣ እናም አሞን ደግሞ ተደሰተ።\n\n29 ፳፱ ይሁን እንጂ ብዙዎች ወንድሞቻቸው ስለተገደሉባቸው አሞንና ወንድሞቹ በሃዘን ተሞልተው ነበር።\n\n30 ፴ እናም ደግሞ ንጉስ ኖህና ካህናቱ ህዝቡ በእግዚአብሔር ላይ ኃጢያትና ክፋት እንዲፈፅም አድርገው ነበር፤ ደግሞም በአቢናዲ ሞት አዘኑ፤ እናም ደግሞ በአልማና በእግዚአብሔር ኃይልና ጥንካሬ እናም አቢናዲ በተናገረው ቃል ባላቸው እምነት የእግዚአብሔርን ቤተክርስቲያን በመሰረቱት ሰዎች መሄድ አለቀሱ።\n\n31 ፴፩ አዎን፣ ወዴት እንደሸሹ አላወቁምና ለሽሽታቸው አለቀሱ። አሁን እራሳቸውም ከእግዚአብሔር ጋር እርሱን ለማገልገልና ትዕዛዛቱን ለመጠበቅ ቃል ኪዳን ስለገቡ፣ ከእነርሱ ጋር በደስታ ይቀላቀሉ ነበር።\n\n32 ፴፪ እናም አሁን አሞን ከመጣበት ጊዜ ጀምሮ ንጉስ ሊምሂ፣ እናም ደግሞ ብዙዎች ህዝቦቹ እርሱን ለማገልገልና ትዕዛዛቱን ለመጠበቅ ከእግዚአብሔር ጋር ቃል ኪዳን ገብተዋል።\n\n33 ፴፫ እናም እንዲህ ሆነ ንጉስ ሊምሂና ብዙዎች ህዝቦቹ ለመጠመቅ ፈለጉ፤ ነገር ግን በምድሪቱ ከእግዚአብሔር ስልጣን የተሰጠው አንድም አልነበረም። እናም አሞን ይህን ነገር እራሱን ብቁ አገልጋይ አይደለሁም በማለት ለመፈፀም አልፈቀደም።\n\n34 ፴፬ ስለዚህ የጌታን መንፈስ በመጠበቅ፣ በዚያን ጊዜ ለራሳቸው ቤተክርስቲያን አላቋቋሙም ነበር። አሁን ወደ ምድረበዳው እንደሸሹት እንደ አልማና እንደ ወንድሙ መሆን ፈልገው ነበር።\n\n35 ፴፭ በፍፁም ልባቸው እግዚአብሔርን ለማገልገል ፈቃደኛ እንደሆኑ እንደምስክር እና አማኝ ለመጠመቅ ፈለጉ፣ ይሁን እንጂ ጊዜአቸውን አራዘሙ፣ የጥምቀታቸው ታሪክ ከዚህ ቀጥሎ ይቀርባል።\n\n36 ፴፮ እናም አሁን የአሞንና የህዝቡ እናም የንጉስ ሊምሂና የህዝቡ ዕቅድ እራሳቸውን ከላማናውያን እጅና ከባርነት ማስለቀቅ ነበር።\n\n", "mosiah 22": "[center][font_size=26]ምዕራፍ ፳፪[/font_size][/center]\n\n[i]ህዝቡ ከላማናውያን ባርነት እንዲያመልጡ እቅዱ ታቀደ—ላማናውያን እንዲሰክሩ ተደረገ—ህዝቡ አመለጡ፣ ወደ ዛራሔምላ ተመለሱ፣ እናም በንጉስ ሞዛያ አገዛዝ ስር ሆኑ። ከ፻፳፩–፻፳ ም.ዓ. ገደማ።[/i]\n\n1 ፩ እናም አሁን እንዲህ ሆነ አሞንና ንጉስ ሊምሂ ህዝቡን ከባርነት እንዴት እንደሚያስለቅቁ መመካከር ጀመሩ፤ እናም ህዝቡ ሁሉ እንኳ በአንድነት እንዲሰበሰቡ አደረጉ፤ እናም ይህንን ያደረጉት ሁኔታውን በተመለከተ የህዝቡን ድምፅ ለመስማት ነበር።\n\n2 ፪ እናም እንዲህ ሆነ፤ ሴቶቻቸውንና ልጆቻቸውን፣ እናም ከብቶቻቸውን፣ መንጋዎቻቸውንና፣ ድንኳናቸውን ወስደው ወደ ምድረበዳው ከመሸሽ በስተቀር እራሳቸውን ከባርነት የሚያስለቅቁበት ምንም መንገድ ለማግኘት አልቻሉም፤ ከባርነት በጎራዴ ለመላቀቅ ቢያስቡም ላማናውያን በቁጥር ብዙ በመሆናቸው የሊምሂ ህዝብ ከእነርሱ ጋር ለመጣላት የማይቻላቸው ነበር።\n\n3 ፫ አሁን እንዲህ ሆነ ጌዴዎን ሔደና፣ በንጉሱ ፊት ቆመ፣ እናም እንዲህ አለው፥ አሁን ንጉስ ሆይ ከወንድሞቻችን ከላማናውያን ጋር ስንጣላ እስካሁን ብዙ ጊዜ ቃላቴን ሰምተሀልና።\n\n4 ፬ እናም አሁን ንጉስ ሆይ እኔ የማልጠቅም አገልጋይ ሆኜ ካላገኘኸኝ ወይም በማንኛውም ደረጃ እስካሁን ቃሌን ካዳመጥህና ለእናንተም ጠቃሚ ከሆኑ፣ እንዲሁም በዚህ ጊዜ አንተም ቃሌን እንድትሰማኝ እፈልጋለሁ፣ እናም የአንተ አገልጋይ እሆናለሁ፣ ይህንንም ህዝብ ከባርነት አላቅቃለሁ።\n\n5 ፭ እናም ንጉሱ ይናገር ዘንድ ፈቀደለት። ጌዴዎንም እንዲህ አለው፥\n\n6 ፮ የኋለኛውን መተላለፊያ፣ በኋለኛው ግንብ በኩል፣ በከተማው በስተኋላ በኩል ተመልከት። ላማናውያን፣ ወይም የላማናውያን ጠባቂዎች በምሽት ይሰክራሉ፣ ስለዚህ በእነዚህ ህዝቦች መካከል ከብቶቻቸውንና መንጋዎቻቸውን በአንድ ላይ በመሰብሰብ ወደ ምድረበዳው እንዲሸሹ አዋጅ እንላክ።\n\n7 ፯ እናም በትዕዛዝህ መሰረት ሄጄ የመጨረሻውን የወይን ግብር ለላማናውያን እከፍላለሁ፣ እነርሱም ይሰክራሉ፤ እናም እነርሱ ሲሰክሩና ሲተኙ በጦር ሠፈሩ በስተግራ ባለው በሚስጥር ማለፊያው እናልፋለን።\n\n8 ፰ ከሴቶቻችንና ከልጆቻችን፣ ከከብቶቻችንና ከመንጋዎቻችን ጋር ወደ ምድረበዳ እንሸሻለን፤ እናም በሼምሎን ምድር አካባቢ እንጓዛለን።\n\n9 ፱ እናም እንዲህ ሆነ ንጉሱ የጌዴዎንን ቃል አዳመጠ።\n\n10 ፲ እናም ንጉስ ሊምሂ ህዝቡ መንጋዎቹን በአንድነት እንዲሰበስቡ አደረገ፤ እናም የወይኑን ግብር ለላማናውያን ላከ፤ ደግሞም እንደስጦታ ብዙ ወይን ላከላቸው፣ እናም ንጉስ ሊምሂ የላካቸውን ወይን በብዛት ጠጡ።\n\n11 ፲፩ እናም እንዲህ ሆነ የንጉስ ሊምሂ ህዝብ ከከብቶቻቸውና ከመንጋዎቻቸው ጋር በምሽት ወደ ምድረበዳው ሸሹ፤ እናም በምድረበዳ ውስጥ በሼምሎን ምድር ዙሪያ ሄዱና፣ በአሞንና በወንድሞቹ በመመራት አቅጣጫቸውን ወደ ዛራሔምላ ምድር አደረጉ።\n\n12 ፲፪ እናም ወርቃቸውንና ብራቸውንና የከበሩ ነገሮቻቸውን መሸከም የሚችሉትን ያህል፣ ደግሞም ስንቆቻቸውን ሁሉ ወደ ምድረበዳው ወሰዱ፤ እናም ጉዞአቸውን ቀጠሉ።\n\n13 ፲፫ እናም በምድረበዳ ውስጥ ብዙ ቀናት ካደረጉ በኋላ፣ በዛራሔምላ ምድር ደረሱ፣ እናም የሞዛያ ህዝብ አባል ሆኑ፣ እንዲሁም በአገዛዙ ስር ሆኑ።\n\n14 ፲፬ እናም እንዲህ ሆነ ሞዛያ በደስታ ተቀበላቸው፤ እናም ደግሞ መዝገባቸውንና ደግሞ በሊምሂ ህዝብ የተገኙትን መዝገቦች ተቀበለ።\n\n15 ፲፭ እናም አሁን እንዲህ ሆነ የሊምሂ ህዝብ በምሽት መሸሻቸውን ላማናውያን ባወቁ ጊዜ፣ እነርሱን እንዲከተሉ ወታደሮችን ወደ ምድረበዳው ላኩ፤\n\n16 ፲፮ እናም ለሁለት ቀናት ከተከታተሉአቸው በኋላ፣ ዱካቸውን መከተል አልቻሉም፤ ስለዚህ በምድረበዳ ውስጥ ተሰወሩ።\n\n", "mosiah 23": "በንጉስ ኖህ ህዝብ ወደ ምድረበዳ እንዲሰደዱ የተደረጉት የአልማና የጌታ የሆኑት ሰዎች ታሪክ።\n\nከምዕራፍ ፳፫ እስከ ምዕራፍ ፳፬ አጠቃሎ የያዘ።\n\n[center][font_size=26]ምዕራፍ ፳፫[/font_size][/center]\n\n[i]አልማ ንጉስ መሆንን አልተቀበለም—እንደ ሊቀ ካህን አገለገለ—ጌታ ህዝቡን ገሰጸ፣ እናም ላማናውያን የሔላምን ምድር አሸነፉ—የንጉስ ኖህ የክፉዎቹ ካህናት አለቃ የሆነው አሙሎን፣ በላማናውያን አገዛዝ ስር ገዛ። ከ፻፵፭–፻፳፩ ም.ዓ. ገደማ።[/i]\n\n1 ፩ እንግዲህ አልማ የንጉስ ኖህ ወታደሮች በእነርሱ ላይ እንደሚመጡ ከጌታ ማስጠንቀቂያ በማግኘቱ፣ እናም ህዝቡ እንዲያውቀው በማድረጉ፣ ስለዚህ መንጋዎቻቸውን በአንድነት ሰበሰቡና፣ እህላቸውን ወሰዱ፣ እናም ከንጉስ ኖህ ወታደሮች ፊት ወደ ምድረበዳው ሸሹ።\n\n2 ፪ እናም የንጉስ ኖህ ህዝብ እነርሱን ለማጥፋት ሊደርሱባቸው እንዳይችሉ ጌታ አበረታታቸው።\n\n3 ፫ እናም በስምንት ቀን ጉዞ ወደ ምድረበዳው ተሰደዱ።\n\n4 ፬ እናም ወደ ምድሩ ደረሱ፣ አዎን፣ በጣም ቆንጆና መልካም ምድር የንፁህ ውሃ ምድር ወደሆነች መጡ።\n\n5 ፭ እናም ድንኳናቸውን ተከሉና፣ ምድሪቱን ማረስ ጀመሩ፣ እናም ህንፃን መገንባት ጀመሩ፣ አዎን፣ ትጉህ ነበሩም፣ እጅግ ሰሩም።\n\n6 ፮ እናም አልማ በህዝቡ በመወደዱ የእነርሱ ንጉስ እንዲሆን ፈለጉ።\n\n7 ፯ ነገር ግን እርሱ እንዲህ አላቸው፥ እነሆ፣ ንጉስ ይኖረን ዘንድ አስፈላጊ አይደለም፤ ምክንያቱም ጌታ እንዲህ ብሏል፥ እናንተ አንዱን ሰው ከሌላው አታስበልጡ፣ ወይም ማንም እራሱን ከሌላው በላይ ከፍ አያድርግ፣ ስለዚህ እንዲህ እላችኋለሁ ንጉስ እንዲኖራችሁ አስፈላጊ አይደለም።\n\n8 ፰ ይሁን እንጂ፣ የሚቻል ከሆነ ሁልጊዜ ፃድቅ ሰው የእናንተ ንጉስ ሊሆን ቢችል ንጉስ ለእናንተ መኖሩ መልካም ይሆናል።\n\n9 ፱ ነገር ግን የንጉስ ኖህንና የእርሱን ካህናት ክፋት አስታውሱ፣ እናም እኔ ራሴም በወጥመድ ተይዤ ነበርና፣ በጌታ አመለካከት ርኩስ የሆኑ በብርቱ ንስሃ እንድገባ የሚያደርጉኝን ብዙ ነገሮች ፈፅሜአለሁ፤\n\n10 ፲ ይሁን እንጂ፣ ከብዙ መከራና ችግር በኋላ፣ ጌታ ጩኸቴን ሰማና፣ ለፀሎቴ መልስን ሰጠኝ፣ እናም ብዙዎቻችሁ የእርሱን እውነታ እንድታውቁ እኔን መሳሪያው አደረገኝ።\n\n11 ፲፩ ይሁን እንጂ፣ በዚህ አልኮራም ለመኩራት ብቁም አይደለሁምና።\n\n12 ፲፪ እናም አሁን በንጉስ ኖህ ተጨቁናችኋል፣ እናም በእርሱና በካህናቱ ባርነት ስር ሆናችኋል፣ በእነርሱም ወደ ጥፋት ተወስዳችኋል እላለሁ፤ ስለዚህ በኃጢያት እስራት ታስራችሁ ነበር።\n\n13 ፲፫ እናም አሁን ከዚህ ሰንሰለት በእግዚአብሔር ኃይል ተለቅቃችኋል፤ አዎን፣ ከንጉስ ኖህና ከህዝቡ እጅ እንኳን፣ እናም ደግሞ ከክፋት ሰንሰለት ነፃ እንደወጣችሁ፣ እንዲሁም በእዚህ ነፃነት ፀንታችሁ እንድትቆሙ ደግሞ እፈልጋለሁ፣ እናም ማንም ሰው በእናንተ ላይ ገዢ እንዲሆን አትፍቀዱ።\n\n14 ፲፬ እናም ደግሞ የእግዚአብሔር ሰው ሆኖ በእርሱ ጎዳና የሚራመድና ትዕዛዛቱን የሚጠብቅ ካልሆነ በቀር ማንም የእናንተ መምህርም ሆነ አገልጋይ እንዲሆን አትፍቀዱ።\n\n15 ፲፭ ማንም ሰው ጎረቤቱን እንደራሱ አድርጎ እንዲወድ፣ በመካከላቸውም ምንም ፀብ እንዳይኖር አልማ ህዝቡን እንዲህ አስተማረ።\n\n16 ፲፮ እናም አሁን፣ አልማ ሊቀ ካህንና የቤተክርስቲያናቸውም መስራች ነበር።\n\n17 ፲፯ እናም እንዲህ ሆነ በእርሱ በኩል ከእግዚአብሔር ካልሆነ በቀር ማንም ለመስበክም ሆነ ለማስተማር ስልጣንን አልተቀበለም ነበር። ስለዚህ ሁሉንም የእነርሱን ካህናትንና መምህራኖቻቸውን ሾመ፤ እናም ማንም ትክክለኛ ሰው ካልሆነ በቀር አልተሾመም ነበር።\n\n18 ፲፰ ስለዚህ ህዝባቸውን ጠበቁ፣ እናም ከፅድቅነት ጋር የተገናኙ ነገሮችን መገቧቸው።\n\n19 ፲፱ እናም እንዲህ ሆነ በምድሪቱ እጅግ መበልፀግ ጀመሩ፤ እናም ምድሪቱን ሔላም ብለው ጠሯት።\n\n20 ፳ እናም እንዲህ ሆነ በሔላም ምድር ተባዙ እጅግም በለፀጉ፤ እናም የሔላም ከተማ ብለው የሰየሟትን ከተማ ቆረቆሩ።\n\n21 ፳፩ ይሁን እንጂ ጌታ ህዝቡን መግሰፅ ተገቢ መሆኑን አየ፣ አዎን፣ ትዕግስታቸውንና እምነታቸውን ፈተነ።\n\n22 ፳፪ ይሁን እንጂ—እምነቱን በእርሱ ያደረገ በመጨረሻው ቀን ከፍ ይላል። አዎን እናም ለዚህ ህዝብም እንደዚህ ነበር።\n\n23 ፳፫ እነሆም ወደ ባርነት እንደመጡ አሳያችኋለሁ፤ እናም ጌታ አምላካቸው፣ አዎን የአብርሃምና የይስሐቅ እናም የያዕቆብ አምላክ፣ ካልሆነ በቀር ማንም ሊያድናቸው አይቻለውም።\n\n24 ፳፬ እናም እንዲህ ሆነ፣ እርሱ አዳናቸው፣ ታላቁን ኃይሉንም አሳያቸው፣ እናም ደስታቸው ታላቅ ነበር።\n\n25 ፳፭ እነሆም፣ እንዲህ ሆነ በሔላም ምድር በነበሩበት ጊዜ፣ አዎን፣ በሔላም ከተማ፣ በዙሪያው ያለውን መሬት በሚያርሱበት ጊዜ፣ እነሆ የላማናውያን ወታደሮች በምድሪቱ ዳርቻ ነበሩ።\n\n26 ፳፮ አሁን እንዲህ ሆነ የአልማ ወንድሞች ከእርሻቸው ሸሹ፣ እናም በሔላም ከተማ እራሳቸውን በአንድ ላይ ሰበሰቡ፤ እናም በላማናውያን አቋም እጅግ ፈርተው ነበር።\n\n27 ፳፯ ነገር ግን አልማ ወደፊት ሔደና ከእነርሱ ጋር ቆመ፣ እናም እንዳይፈሩ፣ ነገር ግን ጌታ አምላካቸው ማስታወስ እንዳለባቸውና እርሱ እንደሚያድናቸው አበረታታቸው።\n\n28 ፳፰ ስለዚህ ፍርሃታቸውን ዋጡት፣ እናም እነርሱንና ሚስቶቻቸውን፣ እናም ልጆቻቸውን ያተርፉላቸው ዘንድ የላማናውያንን ልብ እንዲያራራ ወደ ጌታ መጮኽ ጀመሩ።\n\n29 ፳፱ እናም እንዲህ ሆነ ጌታ የላማናውያንን ልብ አራራ። እናም አልማና ወንድሞቹ ወደ እነርሱ ሔዱና፣ እራሳቸውን አሳልፈው ሰጡአቸው፤ እናም ላማናውያን የሔላምን ምድር ያዙ።\n\n30 ፴ አሁን ከንጉስ ሊምሂ በኋላ የሚሄዱት ላማናውያን ወታደሮች ለብዙ ቀናት በምድረበዳው ተሰወሩ።\n\n31 ፴፩ እናም እነሆ፣ የንጉስ ኖህን ካህናት አሙሎን በተባለ ስፍራ አገኙአቸው፤ እናም የአሙሎንን ምድር የራሳቸው አደረጉ፣ ምድሪቱንም ማረስ ጀመሩ።\n\n32 ፴፪ አሁን የካህናቱ መሪ ስም አሙሎን ነበር።\n\n33 ፴፫ እናም እንዲህ ሆነ አሙሎን ላማናውያንን ተማፀነ፣ እናም ደግሞ የላማናውያን ሴት ልጆች የሆኑትን ሚስቶቻቸውን፣ ባሎቻቸውን እንዳያጠፉባቸው ከወንድሞቻቸው ጋር እንዲማፀኑ ላከ።\n\n34 ፴፬ እናም ላማናውያን በሚስቶቻቸው ምክንያት ለአሙሎንና ለወንድሞቹ ርህራሄ ነበራቸው፣ እናም አላጠፉአቸውም።\n\n35 ፴፭ እናም አሙሎንና ወንድሞቹ ከላማናውያን ጋር አንድ ሆኑና፣ የኔፊን ምድር ለመፈለግ በተጓዙበት ወቅት በአልማና በወንድሞቹ የተያዘውን የሔላምን ምድር አገኙ።\n\n36 ፴፮ እናም እንዲህ ሆነ ወደ ኔፊ ምድር የሚወስደውን መንገድ የሚያሳዩአቸው ከሆነ ህይወታቸውንና ነፃነታቸውን እንደሚሰጡአቸው ላማናውያን ለአልማና ለወንድሞቹ ቃል ገቡ።\n\n37 ፴፯ ነገር ግን አልማ ወደ ኔፊ ምድር የሚወስደውን መንገድ ካሳያቸው በኋላ ላማናውያን ቃላቸውን አልጠበቁም፤ ነገር ግን በአልማና በወንድሞቹ ላይ በሔላም ምድር ዙሪያ ጠባቂዎች አስቀመጡ።\n\n38 ፴፰ እናም የተቀሩት ወደ ኔፊ ምድር ሔዱ፤ እናም ግማሾቹ ወደ ሔላም ምድር ተመለሱ፣ ደግሞም ትተዋቸው የሄዱትን ጠባቂዎቹ ሚስቶቻቸውንና ልጆቻቸውን አመጡ።\n\n39 ፴፱ እናም የላማናውያን ንጉስ ለአሙሎን በሔላም ምድር በነበረው ህዝቡ ላይ ንጉስና ገዢ እንዲሆን ፈቀደለት፤ ይሁን እንጂ ከላማናውያን ንጉስ ፈቃድ የሚቃረን ምንም ነገር የማድረግ ስልጣን አይኖረውም።\n\n", "mosiah 24": "[center][font_size=26]ምዕራፍ ፳፬[/font_size][/center]\n\n[i]አሙሎን አልማንና ህዝቡን አሳደደ—የሚፀልዩ ከሆነ ይገደላሉ—ጌታ ሸክማቸውን ቀሊል እንዲመስል አደረገው—ከባርነት አዳናቸው፣ እናም ወደ ዛራሔምላ ተመለሱ። ከ፻፵፭–፻፳ ም.ዓ. ገደማ።[/i]\n\n1 ፩ እናም እንዲህ ሆነ አሙሎን በላማናውያን ንጉስ ፊት ሞገስን አገኘ፤ ስለዚህ፣ የላማናውያን ንጉስ ለእርሱና ለወንድሞቹ በህዝቡ ላይ፣ አዎን፣ በሻምሎን ምድርም ባሉት ህዝቦች ላይ ጭምር፣ እናም እንዲሁም በሼምሎን ምድርና በአሙሎን ምድር ላይ መምህር ሆነው እንዲሾሙ አደረጋቸው።\n\n2 ፪ ላማናውያን እነዚህን ምድር ሁሉ ወስደዋልና፤ ስለዚህ፣ የላማናውያን ንጉስ በእነዚህ ምድር ላይ ሁሉ ነገሥታትን ሾሟል።\n\n3 ፫ እናም አሁን የላማናውያን ንጉስ ስሙ ላማን ይባል ነበር፣ እርሱም በአባቱ ስም ይጠራ ነበር፤ ስለዚህ ንጉስ ላማን ተብሎ ይጠራም ነበር። እናም በብዙ ህዝብ ላይ ንጉስ ነበር።\n\n4 ፬ እናም በህዝቡ በተያዘው ምድር ላይ ሁሉ የአሙሎንን ወንድሞች መምህር አድርጎ ሾማቸው፤ እናም የኔፊን ቋንቋ በላማናውያን ሁሉ መካከል ማስተማር ጀመሩ።\n\n5 ፭ እናም አንዱ ከሌለኛው ወዳጅ የሆኑ ህዝቦች ነበሩ፤ ይሁን እንጂ እግዚአብሔርን አያውቁትም ነበር፤ የአሙሎንም ወንድሞች ጌታ አምላካቸውንም ሆነ የሙሴን ህግ በተመለከተ ምንም አላስተማሩአቸውም ነበር፤ የአቢናዲንም ቃላት አላስተማሩአቸውም ነበር፤\n\n6 ፮ ነገር ግን ታሪካቸውን መጠበቅ እንዳለባቸውና እርስ በርስ እንዲፅፉ አስተማሩአቸው።\n\n7 ፯ እናም ላማናውያን ሀብታም መሆን ጀመሩ፣ እናም እርስ በርስ የንግድ ልውውጥ በማድረግ በጣም አደጉ፣ እንዲሁም የዓለምን ጥበብ በተመለከተ ብልጥና ብልህ ህዝብ መሆን ጀመሩ፤ አዎን፣ እጅግ ብልጥ የሆኑት ሠዎች ከራሳቸው ወንድሞች በስተቀር ሁሉንም አይነት ኃጢያትና ዝርፊያ በማድረግ ይደስቱ ነበር።\n\n8 ፰ እናም አሁን እንዲህ ሆነ አሙሎን በአልማና በወንድሞቹ ላይ ስልጣኑን ማሳየት ጀመረ፤ እናም እርሱን ማሳደድና፣ ልጆቹ ልጆቻቸውን እንዲያሳድዱ አደረገ።\n\n9 ፱ አልማ ከንጉሱ ካህን አንዱ መሆኑን፣ እናም የአቢናዲን ቃል ያመነውና፣ ከንጉሱም ፊት እንዲወጣ የተደረገው እርሱ እንደነበር አሙሎን ያውቅ ነበር፤ እናም ስለዚህ በእርሱ ተቆጥቶ ነበር፤ እርሱ በንጉስ ላማን አገዛዝ ስር ነበር፣ ቢሆንም በእነርሱ ላይ ስልጣኑን ተጠቅሞ ነበር፣ እናም ኃላፊነቱን በእነርሱ ላይ አደረገ፣ አስገባሪዎችንም በእነርሱ ላይ አደረገ።\n\n10 ፲ እናም እንዲህ ሆነ ስቃያቸው ታላቅ ስለነበር ወደ እግዚአብሔርም በኃይል መጮህ ጀመሩ።\n\n11 ፲፩ እናም አሙሎን ጩኸታቸውን ማቆም እንዳለባቸው አዘዘ፣ እናም እንዲጠብቁአቸው ጠባቂዎችን በእነርሱ ላይ አደረገ፣ ይኸውም እግዚአብሔርን የሚጠራ ማንም ሰው እንዲገደል ነበር።\n\n12 ፲፪ እናም አልማና ህዝቡ ወደ ጌታ አምላካቸው ድምፃቸውን ከፍ አላደረጉም፣ ነገር ግን ልባቸውን ወደ እርሱ አፈሰሱ፤ እናም እርሱ የልባቸውን ሐሳብ ያውቅ ነበር።\n\n13 ፲፫ እናም እንዲህ ሆነ የጌታ ድምፅ በስቃያቸው እንዲህ በማለት መጣ፥ ራሳችሁን አቅኑም መልካም መፅናኛ ይኑራችሁም፤ ከእኔ ጋር የገባችሁትን ቃል ኪዳን አውቀዋለሁና፤ ከህዝቤም ጋር ቃል ኪዳን እገባለሁ እናም ከባርነት አስለቅቃቸዋለሁ።\n\n14 ፲፬ እናም ደግሞ በባርነት በነበራችሁ ጊዜም ቢሆን፣ በጀርባችሁም እንኳን ሊሰማችሁ እንዳይቻላችሁ፣ በትከሻችሁ ላይ ያለውን ሸክም አቃልልላችኋለሁ፤ እናም ይህንን የማደርገው ከዚህ በኋላ ለእኔ በምስክርነት እንድትቆሙ ነው፤ እናም እኔ ጌታ እግዚአብሔር በእውነት በመከራቸው ጊዜ ህዝቤን እንደምጎበኝ ታውቁ ዘንድ ነው።\n\n15 ፲፭ እናም አሁን እንዲህ ሆነ በአልማና በወንድሞቹ ላይ የሆነው ሸክም ቀለለላቸው፣ አዎን፣ ሸክማቸውን ማቅለል እንዲችሉ እናም በደስታና በትዕግስት ለጌታ ፈቃድ ተቀባይ እንዲሆኑ ጌታ ብርታትን ሰጥቷቸዋል።\n\n16 ፲፮ እናም እንዲህ ሆነ እምነታቸውና ትዕግስታቸው ታላቅ በመሆኑ፣ የጌታ ድምፅ በድጋሚ እንዲህ በማለት ወደ እነርሱ መጣ፥ መፅናናትም ይብዛላችሁ፣ ነገ ከባርነት አስለቅቃችኋለሁና።\n\n17 ፲፯ እናም ለአልማ እንዲህ አለው፥ ከዚህ ህዝብ ፊት ትሄዳለህ፣ እናም እኔ ከአንተ ጋር እሄዳለሁ፣ ይህንንም ህዝብ ከባርነት አስለቅቃለሁ።\n\n18 ፲፰ አሁን እንዲህ ሆነ አልማና ህዝቡ መንጋዎቻቸውን እናም ደግሞ እህላቸውን በአንድነት በምሽት ሰበሰቡ፤ አዎን፣ እንዲያውም ምሽቱን ሁሉ መንጋዎቻቸውን በአንድነት ይሰበስቡ ነበር።\n\n19 ፲፱ እናም ጠዋት ጌታ በላማናውያን ላይ ከባድ እንቅልፍን ጣለባቸው፤ አዎን፣ እናም አስገባሪዎቻቸው ሁሉ በከባድ እንቅልፍ ላይ ነበሩ።\n\n20 ፳ እናም አልማና ህዝቡ ወደ ምድረበዳው ተጓዙ፤ እናም ቀኑን በሙሉ ከተጓዙ በኋላ ድንኳናቸውን በሸለቆ ተከሉ፣ እናም በምድረበዳው ውስጥም መንገዱን አልማ ስለመራቸው ሸለቆውን አልማ ብለው ጠሩት።\n\n21 ፳፩ አዎን፣ እናም በአልማ ሸለቆ ምስጋናቸውን ለእግዚአብሔር አበረከቱ፣ ምክንያቱም ለእነርሱ መሀሪ ነበርና፣ እናም ሸክማቸውን አቅልሎላቸዋልና ከባርነትም አስለቅቆአቸዋልና፤ በባርነት ስር ነበሩ እናም ጌታ አምላካቸው ካልሆነ በቀር ማንም ሊያስለቅቃቸው አይቻለውምና።\n\n22 ፳፪ እናም ለእግዚአብሔር ምስጋናን አቀረቡ፣ አዎን፣ ወንዶቻቸውና፣ ሴቶቻቸው ሁሉ፣ እናም መናገር የሚችሉት ልጆቻቸው ሁሉ እግዚአብሔርን በማወደስ ድምፃቸውን ከፍ አደረጉ።\n\n23 ፳፫ እናም አሁን ጌታ ለአልማ እንዲህ አለው፥ ላማናውያን ነቅተዋል እናም ያሳድዷቸዋልና ፍጠን፣ አንተንና ይህንን ህዝብ ከዚህ ምድር አውጣ፤ ስለዚህ ከዚህ ምድር ውጡ፣ እናም ላማናውያኖች ይህንን ህዝብ ለማሳደድ ከዚህ አልፈው እንዳይመጡ በዚህ ሸለቆ ውስጥ አቆማቸዋለሁ።\n\n24 ፳፬ እናም እንዲህ ሆነ ከሸለቆው ወጥተው ሄዱና፣ ጉዞአቸውን ወደ ምድረበዳው አደረጉ።\n\n25 ፳፭ እናም ለአስራ ሁለት ቀናት በምድረበዳው ከቆዩ በኋላ በዛራሔምላ ምድር ደረሱ፤ እናም ንጉስ ሞዛያ ደግሞ በደስታ ተቀበላቸው።\n\n", "mosiah 25": "[center][font_size=26]ምዕራፍ ፳፭[/font_size][/center]\n\n[i]በዛራሔምላ የሙሌቅ ወገኖች ኔፋውያን ሆኑ—ስለአልማና ስለዜኒፍ ህዝብ ተማሩ—አልማ ሊምሂንና ህዝቡን ሁሉ አጠመቀ—ሞዛያ አልማ የእግዚአብሔርን ቤተክርስቲያን እንዲያቋቁም ስልጣን ሰጠው። በ፻፳ ም.ዓ. ገደማ።[/i]\n\n1 ፩ እናም አሁን ንጉስ ሞዛያ ህዝቡ ሁሉ በአንድነት እንዲሰበሰብ አደረገ።\n\n2 ፪ እንግዲህ የሙሌቅ ትውልድ እንደነበረው ዛራሔምላ እናም ከእነርሱ ጋር ወደ ምድረበዳው እንደመጡት ህዝብ ብዛት፣ የኔፊ ልጆች የነበሩ፣ ወይንም የኔፊ ወገን የሆኑት ብዙ አልነበሩም።\n\n3 ፫ እናም የኔፊም ሆኑ የዛራሔምላ ህዝብ ብዛት እንደላማናውያን አልነበረም፤ አዎን፣ ብዛታቸው እንደእነርሱ ግማሹ እንኳን አልነበረም።\n\n4 ፬ እናም አሁን የኔፊ ህዝብ በሙሉ፣ ደግሞም የዛራሔምላም ህዝብ በአንድነት ተሰበሰቡ፣ እናም በሁለት ወገን ሆነው በአንድነት ተሰበሰቡ።\n\n5 ፭ እናም እንዲህ ሆነ ሞዛያ የዜኒፍን ታሪክ ለህዝቡ አነበበ፤ እንዲነበብም አደረገ፤ አዎን፤ የዛራሔምላን ምድር ለቀው ከወጡበት ጊዜ ጀምሮ በድጋሚ እስከተመለሱበት ድረስ የዜኒፍን ህዝብ ታሪክ አነበበ።\n\n6 ፮ እናም ደግሞ የአልማንና ወንድሞቹን ታሪክ፣ የዛራሔምላን ምድር ለቀው ከወጡበት ጊዜ ጀምሮ፣ እንደገናም እስከተመለሱበት ድረስ ያለውን ስቃያቸውን ሁሉ አነበበ።\n\n7 ፯ እናም አሁን፣ ሞዛያ ታሪኩን አንብቦ እንደጨረሰ፣ በምድሪቱ የቀሩት ህዝቦቹ በመገረምና በአድናቆት ተሞሉ።\n\n8 ፰ ምን ማሰብ እንዳለባቸው አላወቁም ነበርና፤ ከባርነት የተለቀቁትን በተመለከቱ ጊዜ እጅግ ታላቅ በሆነ ደስታ ተሞልተው ነበርና።\n\n9 ፱ እናም በድጋሚ፣ በላማናውያን የተገደሉትን ወንድሞቻቸውን ባሰቡ ጊዜ በሃዘን ተሞሉ እናም ብዙ የሐዘን እንባም አፈሰሱ።\n\n10 ፲ እናም እንደገና፣ ፈጣን የእግዚአብሔርን ቸርነት እናም አልማንና ወንድሞቹን ከላማናውያን እጅና ከባርነት ማውጣቱን ባሰቡ ጊዜ፣ ድምፃቸውን ከፍ አደረጉና ለእግዚአብሔር ምስጋና አቀረቡ።\n\n11 ፲፩ እናም በድጋሚ፣ ወንድሞቻቸው ስለሆኑት ስለላማናውያን ኃጢያትና ስለመበከላቸው ባሰቡ ጊዜ ስለነፍሳቸው ደህንነት በህመምና በጭንቀት ተሞልተው ነበር።\n\n12 ፲፪ እናም እንዲህ ሆነ የላማናውያንን ሴቶች ለሚስትነት የወሰዱት የአሙሎንና የወንድሞቹ ልጆች፣ በአባቶቻቸው ባህርይ ተከፉ፣ እናም ከእንግዲህ በአባቶቻቸው ስም መጠራት አልፈለጉም፣ ስለዚህ የኔፋውያን ልጆች ተብለው ይጠሩ ዘንድና ኔፋውያን ተብለው ከሚጠሩት ጋር ይቆጠሩ ዘንድ የኔፊን ስም በራሳቸው ላይ ወሰዱ።\n\n13 ፲፫ እናም እንግዲህ የዛራሔምላ ህዝብ ሁሉ ከኔፋውያን ጋር ተቆጠሩ፣ እናም ይህ የሆነበት ምክንያት የኔፊ ዘር ከሆኑት በስተቀር መንግስቱ ለሌላ ባለመሰጠቱ ነበር።\n\n14 ፲፬ እናም አሁን እንዲህ ሆነ ሞዛያ ለህዝቡ ንግግሩንና ንባቡን እንደጨረሰ አልማም ደግሞ ለህዝቡ እንዲናገር ፈለገ።\n\n15 ፲፭ እናም አልማ ተናገራቸው፣ በብዛትም በአንድ ላይ በተሰበሰቡ ጊዜ፣ እናም ከአንዱ ጉባኤ ወደ ሌለኛው በጌታ ንስሃና እምነትን እየሰበከላቸው ሔደ።\n\n16 ፲፮ እናም የሊምሂን ህዝብና ወንድሞቹን ከባርነት የተለቀቁትን ሁሉንም ጌታ ከባርነት እንዳስለቀቃቸው እንዲያስታውሱ በጥብቅ መከራቸው።\n\n17 ፲፯ እናም እንዲህ ሆነ አልማ ህዝቡን ብዙ ነገሮችን ካስተማረና ንግግሩንም ከጨረሰ በኋላ፣ ንጉስ ሊምሂ መጠመቅን ፈለገ፤ እናም ህዝቡም በሙሉ ደግሞ ይጠመቁ ዘንድ ፈለጉ።\n\n18 ፲፰ ስለዚህ፣ አልማ ወደ ውኃው ገባ፣ እናም አጠመቃቸው፤ አዎን፣ ወንድሞቹን በሞርሞን ውሃ እንዳጠመቃቸው አይነት እነርሱንም አጠመቃቸው፤ አዎን፣ ያጠመቃቸው በሙሉ የእግዚአብሔር ቤተክርስቲያን አባላት ሆኑ፤ እናም ይህ የሆነው በአልማ ቃል በማመናቸው የተነሳ ነው።\n\n19 ፲፱ እናም እንዲህ ሆነ ንጉስ ሞዛያ በዛራሔምላ ምድር ላይ ሁሉ ቤተክርስቲያንን እንዲያቋቁም ለአልማ ፈቀደለት፣ እናም በሁሉም ቤተክርስቲያን ላይ ካህናትንና መምህራንን እንዲሾም ስልጣንን ሰጠው።\n\n20 ፳ አሁን ይህ ሁሉ የተደረገበት ምክንያት ብዙውን ህዝብ በአንድ አስተማሪ ለመምራት ስለማይቻል፣ እነርሱም ሁሉ በአንድ ጉባኤ የእግዚአብሔርን ቃል መስማት ስለማይችሉ ነበር፤\n\n21 ፳፩ ስለዚህ ራሳቸውን ቤተክርስቲያናት ተብለው በሚጠሩ በተለያዩ ክፍሎች ሰበሰቡ፤ እያንዳንዱ ቤተክርስቲያን የራሱ ካህናትና መምህራን አለው፣ እናም እያንዳንዱ ካህን ቃሉን ከአልማ አንደበት በተቀበለው መሠረት ይሰብክ ነበር።\n\n22 ፳፪ እናም ስለዚህ ብዙ ቤተክርስቲያኖች ቢኖሩም ሁሉም አንድ ቤተክርስቲያን ነበሩ፣ አዎን፣ ይኸውም የእግዚአብሔር ቤተክርስቲያን፤ ከንስሃና በእግዚአብሔር እምነት በቀር በሁሉም በቤተክርስቲያናት ምንም አይሰበክም ነበር።\n\n23 ፳፫ እናም አሁን በዛራሔምላ ምድር ሰባት ቤተክርስቲያናት ነበሩ። እናም እንዲህ ሆነ ማንኛውም የክርስቶስን ወይም የእግዚአብሔርን ስም በእራሱ ለመውሰድ የፈለገ የእግዚአብሔር ቤተክርስቲያናት አባል ይሆናል፤\n\n24 ፳፬ እናም እነርሱ የእግዚአብሔር ሰዎች ተብለው ተጠርተዋል። እናም ጌታ መንፈሱን በእነርሱ ላይ አፍስሷል፣ እነርሱም ተባርከዋል፣ በምድሪቱም ላይ በለፅገዋል።\n\n", "mosiah 26": "[center][font_size=26]ምዕራፍ ፳፮[/font_size][/center]\n\n[i]ብዙዎች የቤተክርስቲያኑ አባላት እምነት በሌላቸው ወደ ኃጢያት ተመሩ—አልማ የዘለዓለማዊ ሕይወት ቃል ተገብቶለታል—ንስሃ የሚገቡት እና የሚጠመቁ ይቅርታን ያገኛሉ—በኃጢያት ያሉት እና ኃጢአታቸውን ለአልማና ለጌታ የተናዘዙ የቤተክርስቲያን አባላት ይቅር ይባላሉ፤ አለበለዚያ ከቤተክርስቲያን አባላት ጋር አይቆጠሩም። ከ፻፳–፻ ም.ዓ. ገደማ።[/i]\n\n1 ፩ አሁን እንዲህ ሆነ የንጉስ ቢንያምን ቃል መረዳት የማይችሉ በማደግ ላይ ያሉ ትውልዶች ነበሩ፣ እነርሱም እርሱ ለዚህ ህዝብ በተናገረበት ጊዜ ትንሽ ልጆች የነበሩ በመሆናቸው፤ እናም የአባቶቻቸውን ባህል አያምኑም ነበር።\n\n2 ፪ የሙታን ትንሣኤንም ሆነ የክርስቶስን መምጣት በሚመለከት የተነገረውን አያምኑም ነበር።\n\n3 ፫ እናም አሁን ባለማመናቸው የእግዚአብሔርን ቃል ሊረዱት አልቻሉም ነበር፤ ልባቸውም ጠጥሮ ነበር።\n\n4 ፬ እናም አይጠመቁም ነበር፣ የቤተክርስቲያኗም አባል አይሆኑም ነበር። እናም እምነታቸውን በተመለከተ የተለዩ ነበሩ፣ ከእዚያም በኋላ እንደዚያው ሆነው ቀሩ፣ በስጋዊነታቸውና በኃጢአተኝነታቸውም ቢሆን፣ ወደ ጌታ አምላካቸው አይፀልዩም ነበርና።\n\n5 ፭ እናም አሁን በሞዛያ የንግስና ዘመን እንደ የእግዚአብሔር ሰዎች ግማሽ ያህል አልበዙም ነበር፣ ነገር ግን በወንድሞች መካከል ጥል ምክንያት በጣም በርክተው ነበር።\n\n6 ፮ እንዲህ ሆነ፣ በቤተክርስቲያን ውስጥ የነበሩትን ብዙዎችን በሸንጋይ ቃላቸው አታለሉአቸው፣ እናም ብዙ ኃጢአቶችን እንዲፈፅሙ አደረጉአቸው፣ ስለዚህ በቤተክርስቲያኗ ውስጥ ሆነው ኃጢያትን የፈፀሙ፣ በቤተክርስቲያኗ መገሰፃቸው አስፈላጊ ነበር።\n\n7 ፯ እናም እንዲህ ሆነ ከካህናቱ ፊት አመጡአቸው፣ እናም በመምህራንም ለካህናቱ ተሰጡ፤ እናም ካህናቱ ሊቀ ካህን ከሆነው ከአልማ ፊት አመጧቸው።\n\n8 ፰ አሁን ንጉስ ሞዛያ አልማን በቤተክርስቲያኗ ላይ ስልጣን ሰጥቶታል።\n\n9 ፱ እናም እንዲህ ሆነ አልማ ስለእነርሱ አያውቅም ነበር፤ ነገር ግን በእነርሱ ላይ ብዙ ምስክሮች ነበሩ፣ አዎን፣ ህዝቡ ቆሙና ስለኃጢአታቸው በብዛት መሰከሩ።\n\n10 ፲ አሁን በቤተክርስቲያኑ ፊት እንደዚህ ያለ ነገር ሆኖ አያውቅም፤ ስለዚህ አልማ በመንፈሱ ይጨነቅ ነበር፤ እናም ከንጉሱ ፊት እንዲመጡ አደረገ።\n\n11 ፲፩ እናም ለንጉሱ አለው፥ እነሆ ብዙዎቹን በወንድሞቻቸው የተከሰሱትን በአንተ ፊት አምጥተናል፤ አዎን፣ እናም በተለያዩ ክፋቶች የተያዙ ናቸው። እናም ስለኃጢአታቸው ንስሃ አይገቡም፤ ስለዚህ እንደወንጀላቸው ትፈርድባቸው ዘንድ በአንተ ፊት አምጥተናቸዋል።\n\n12 ፲፪ ነገር ግን ንጉስ ሞዛያ አልማን እንዲህ አለው፥ እነሆ፣ እኔ አልፈርድባቸውም፣ ስለዚህ አንተ እንድትፈርድባቸው በእጅህ አሳልፌ አሰጥሃለሁ።\n\n13 ፲፫ እናም አሁን የአልማ መንፈስ በድጋሚ ታወከ፣ እናም ምክንያቱም በእግዚአብሔር ዐይን የተሳሳተ ነገርን እፈፅማለሁ በማለት ስለፈራ ወደጌታ ሄዶ ይህንን በተመለከተ ምን ማድረግ እንዳለበት ጠየቀ።\n\n14 ፲፬ እናም እንዲህ ሆነ ነፍሱን ሁሉ ለእግዚአብሔር ካፈሰሰ በኋላ፣ የጌታ ድምፅ ወደ እርሱ እንዲህ ሲል መጣ፥\n\n15 ፲፭ አልማ አንተ የተባረክ ነህ፣ እና በሞርሞን ውሃ የተጠመቁት የተባረኩ ናችው። የእኔ አገልጋይ በሆነው በአቢናዲ ቃል ብቻ እጅግ በማመንህ የተባረክህ ነህ።\n\n16 ፲፮ እናም እነሆ አንተ በተናገርካቸው ቃላት ብቻ እጅግ ስላመኑም የተባረኩ ናቸው።\n\n17 ፲፯ እናም በዚህ ህዝብ መካከል ቤተክርስቲያኗን በመመስረትህ አንተ የተባረክህ ነህ፤ እናም እነርሱም ይቋቋማሉ፣ የእኔም ሰዎች ይሆናሉ።\n\n18 ፲፰ አዎን፣ ስሜን ለመቀበል ፈቃደኛ የሆነ ይህ የተባረከ ህዝብ ነው፤ በስሜም ይጠራሉና፣ እናም እነርሱ የእኔ ናቸው።\n\n19 ፲፱ እናም እኔን ህጉን ስለተላለፉት በተመለከተ ስለጠየከኝ አንተ የተባረክህ ነህ።\n\n20 ፳ አንተ የእኔ አገልጋይ ነህ፤ እናም ዘለዓለማዊ ሕይወት ይኖርህ ዘንድ ካንተ ጋር ቃል ኪዳን እገባለሁ፤ እናም ታገለግለኛለህም፣ በስሜም ትሄዳለህ፣ እናም በጎቼን በአንድነት ትሰበስባለህ።\n\n21 ፳፩ እናም ድምጼን የሰማ የእኔ በግ ይሆናል፣ እናም እናንተ በቤተክርስቲያኗ ትቀበሉታላችሁ፤ እኔም ደግሞ እቀበለዋለሁ።\n\n22 ፳፪ እነሆም ይህች የእኔ ቤተክርስቲያን ናት፣ ማንም የሚጠመቅ ንሰሃ በመግባት ይጠመቃል፤ እናም እናንተ የተቀበላችሁት ማንም ቢኖር በስሜ ያምናል፤ እናም እርሱን በነፃ ይቅር እለዋለሁ።\n\n23 ፳፫ እኔ የዓለምን ኃጢያት በራሴ ያደረግሁ ነኝና፤ እነርሱን የፈጠርኳቸው እኔ ነኝና፤ እናም እስከመጨረሻው ለሚያምነው በቀኜ ያለውንም ስፍራ የምሰጠው እኔ ነኝ።\n\n24 ፳፬ እነሆም፣ በስሜም ተጠርተዋል፤ እናም የሚያውቁኝ ከሆነም ወደ እኔ ይመጣሉ፣ እናም በቀኝ እጄ በኩል ዘለዓለማዊ ስፍራ ይኖራቸዋል።\n\n25 ፳፭ እናም እንዲህ ይሆናል ሁለተኛው መለከት ሲነፋ እኔን በፍፁም ያላወቁ መጥተው በፊቴ ይቆማሉ።\n\n26 ፳፮ እና ከእዚያም እኔ ጌታ አምላካቸው፣ አዳኛቸው መሆኔን ያውቃሉ፤ ነገር ግን አይድኑም።\n\n27 ፳፯ እናም ከዚያ በኋላ እኔ በጭራሽ እንደማላውቃቸው እናዘዝላቸዋለሁ፣ እናም ለዲያብሎስና ለመላዕክቱ ወደተዘጋጀው ወደ ዘለዓለማዊ እሳት ይሄዳሉ።\n\n28 ፳፰ ስለዚህ እንዲህም እላችኋለሁ፣ ቃሌን የማይሰማ፣ እርሱ በቤተክርስቲያኔ አትቀበሉት፣ በመጨረሻውም ቀን እርሱን አልቀበለውምና።\n\n29 ፳፱ ስለዚህ እላችኋለሁ ሂዱ፣ እናም እኔን የተላለፈ ማንኛውንም እንደፈፀመው ኃጢያት መሰረት ፍረድበት፤ እናም በእኔና በአንተ ፊት ኃጢአቱን ከተናዘዘ፣ እናም ከልቡ ንስሃ ከገባ እርሱን ይቅር ትለዋለህ፣ እኔም ደግሞ ይቅር እለዋለሁ።\n\n30 ፴ አዎን፣ እናም ህዝቤ ንስሃ እንደገባው መጠን በእኔ ላይ ያደረጉትን መተላለፍ ይቅር እላቸዋለሁ።\n\n31 ፴፩ እናም እያንዳንዳችሁ መተላለፋችሁን ይቅር ተባባሉ፤ እውነት እላችኋለሁ ጎረቤቱ ንስሃ በሚገባበት ጊዜ የጎረቤቱን መተላለፍ ይቅር የማይል እርሱ ራሱን ወደኩነኔ ያመጣል።\n\n32 ፴፪ አሁን እልሀለሁ፣ ሂድ፣ ለኃጢአቱ ንስሃ የማይገባ እርሱ ከህዝቤ ጋር አብሮ አይቆጠርም፤ እናም ከዚህ ጊዜ ጀምሮ ይህ ደንብ ይጠበቃል።\n\n33 ፴፫ እናም እንዲህ ሆነ አልማ ይህንን ቃል በሰማ ጊዜ፣ እንዲኖሩት፣ እና በእግዚአብሔር ትዕዛዝ መሰረት የቤተክርስቲያን ሰዎችን ይፈረድባቸው ዘንድ ጻፋቸው።\n\n34 ፴፬ እናም እንዲህ ሆነ አልማ ሄደና፣ እነዚያ በክፋት የተወሰዱትን በጌታ ቃል መሰረት ፈረደባቸው።\n\n35 ፴፭ እና ማንኛውም ለኃጢአታቸው ንስሃ የገቡ የተናዘዙ፣ እነርሱ ከቤተክርስቲያኗ ሰዎች መካከል ቆጠራቸው።\n\n36 ፴፮ እናም ኃጢአታቸውን ያልተናዘዙና ለክፋታቸው ንስሃ ያልገቡ፣ እነርሱ ከቤተክርስቲያኗ ሰዎች መካከል አልተቆጠሩም፣ ናም ስማቸውም ተሰርዟል።\n\n37 ፴፯ እናም እንዲህ ሆነ አልማ የቤተክርስቲያኗን ጉዳዮች ሁሉ መራ፤ እናም ለቤተክርስቲያኑ ጉዳዮች ሰላምና ብልፅግና በድጋሚ እጅግ መሳካት ጀመሩ፣ በጥንቃቄም በእግዚአብሔር ፊት በመራመድ ብዙዎችን ተቀበሉ፣ ብዙዎችን አጠመቁ።\n\n38 ፴፰ እናም አሁን፣ በማንኛውም ትጋት በመራመድ፣ በሁሉም ነገር የጌታን ቃል በማስተማር፣ በሁሉም መከራ በመሰቃየት፣ የእግዚአብሔር ቤተክርስቲያን አባል ባልሆኑት ሁሉ በመሳደድ፣ እነዚህ ነገሮች በሙሉ አልማና በቤተክርስቲያኗ ላይ ያሉት ተከታይ አገልጋዮች ይህንን አደረጉ።\n\n39 ፴፱ እናም ወንድሞቻቸውን ገሰፁ፤ እናም በእግዚአብሔር ያለማቋረጥ እንዲፀልዩና በሁሉም ነገር ምስጋናን እንዲሰጡም በመታዘዝ፣ እያንዳንዱ እንደ ኃጥያቱ፣ ወይም እንደፈፀመው ኃጢአቱ መሰረት በእግዚአብሔር ቃል ተገስጿል።\n\n", "mosiah 27": "[center][font_size=26]ምዕራፍ ፳፯[/font_size][/center]\n\n[i]ሞዛያ ስደትን ከለከለ፣ እናም እኩልነትን አዘዘ—ትንሹ አልማና አራቱ የሞዛያ ልጆች ቤተክርስቲያኗን ለማጥፋት ፈለጉ—መልአክ ታያቸው፣ እናም መጥፎ ድርጊታቸውን እንዲያቆሙ አዘዛቸው—አልማ በድንገት ዲዳ ሆነ—ሁሉም የሰው ዘር ደህንነትን እንዲያገኝ በድጋሚ መወለድ አለበት—አልማና የሞዛያ ልጆች የደስታ ምስራች አወጁ። ከ፻–፺፪ ም.ዓ. ገደማ።[/i]\n\n1 ፩ እናም አሁን እንዲህ ሆነ በቤተክርስቲያኗ እምነት በሌላቸው የተሰራጨው ስደት ታላቅ ሆኖ ቤተክርስቲያኗ ማጉረምረም ተጀመረ፣ እናም በቤተክርስቲያኗ ጉዳዩን በሚመለከት በከፍተኛ ሁኔታ ለመሪዎቻቸው አቤቱታ ማቅረብ ተጀመረ፤ አቤቱታቸውንም ለአልማ አቀረቡ። አልማም በንጉስ ሞዛያ ፊት ጉዳዩን አቀረበ። እናም ሞዛያ ከካህናቱ ጋር መከረበት።\n\n2 ፪ እናም እንዲህ ሆነ ንጉስ ሞዛያ ማንም የማያምን የእግዚአብሔር ቤተክርስቲያን አባል የሆኑትን ማሳደድ እንደሌለበት በምድሪቱ ዙሪያ አዋጅን አሰራጨ።\n\n3 ፫ እናም በቤተክርስቲያኗ ሁሉ መካከል ስደት መኖር እንደሌለበት፣ በሰዎች መካከል እኩልነት እንዲሆን ጥብቅ ትዕዛዝ ነበር፣\n\n4 ፬ ምንም ኩራትና ብጥበጣ ሰላማቸውን ለማደፍረስ እንዲኖር አይፍቀዱ ዘንድ፤ ለራሳቸውም ድጋፍ በራሳቸው እጅ እየሰሩም፣ እያንዳንዱ ሰው ጎረቤቱን እንደራሱ ያክብሩ ዘንድ ጥብቅ ትዕዛዝ ነበር።\n\n5 ፭ አዎን፣ እናም ካለህመም ወይም በድህነት ምክንያት በቀር፣ ሁሉም ካህናትና መምህራን ለራሳቸው በእጃቸው መስራት አለባቸው፤ እናም እነዚህን ነገሮች ሲያደርጉ ከመጠን ይልቅ በበለጠ በእግዚአብሔር ጸጋ ተሞሉ።\n\n6 ፮ እናም እንደገና በምድሪቱ ታላቅ ሠላም መስፈን ጀመረ፤ ህዝቡም ብዙ መሆን ጀመሩ፤ እናም በምድር ገፅ ባሻገርም፣ አዎን በስተሰሜንና በደቡብም፣ በምስራቅና በምዕራብ፣ ታላላቅ ከተሞችንና መንደሮችን በሁሉም በምድሪቱ ክፍል በመገንባት መበተን ጀመሩ።\n\n7 ፯ እናም ጌታ ጎበኛቸውና አበለፀጋቸው፣ እንዲሁም ታላቅና ሀብታም ህዝቦች ሆኑ።\n\n8 ፰ አሁን የሞዛያ ልጆች ከማያምኑት ጋር የተቆጠሩ ነበሩ፤ እናም ደግሞ በአባቱ ስም አልማ ተብሎ የተጠራው ከአልማ ልጆችም አንዱ ከእነርሱ ጋር የተቆጠረ ነበር፤ ይሁን እንጂ፣ እርሱ እጅግ ኃጢአተኛና አመንዝራ ሰው ሆነ። እናም እርሱ በጣም ተናጋሪ ሰው ነበርና፣ ብዙ ሽንገላን ለህዝቡ ይናገር ነበር፤ ስለዚህም ብዙውን ህዝብ የእርሱን ክፋት እንዲከተሉ አደረገ።\n\n9 ፱ እናም የህዝቡን ልብ በመስረቅ፣ በህዝቡ መካከል ብዙ ፀብ እንዲኖር በማድረግ፣ የእግዚአብሔር ጠላት ስልጣኑን በእነርሱ ላይ እንዲያሳይ እድል በመስጠት ለእግዚአብሔር ቤተክርስቲያን ዕድገት ታላቅ እንቅፋት ሆነ።\n\n10 ፲ እናም አሁን እንዲህ ሆነ የእግዚአብሔርን ቤተክርስቲያን ለማጥፋት ወደተለያዩ ሥፍራዎች በሄደ ጊዜ፣ እናም ከእግዚአብሔር ትዕዛዝ ወይም ከንጉሱም እንኳን ተቃራኒ በሆነ መንገድ፣ የጌታን ህዝብ ወደተሳሳተው መንገድ ለመምራት ቤተክርስቲያንን ለማጥፋት ከሞዛያ ልጆች ጋር በሚስጥር ይሄድ ነበርና—\n\n11 ፲፩ እናም እንዳልኳችሁ በእግዚአብሔር ላይ በማመፅ እየሄዱ እያሉ፣ እነሆ፣ የጌታ መልአክ ታያቸው፤ እናም በደመና ውስጥ እንደነበረ ወረደ፤ የቆሙበትንም ምድር እንዲንቀጠቀጥ በሚያደርግ ሁኔታ እንደነጎድጓድ ድምፅ ተናገረ፤\n\n12 ፲፪ እናም አድናቆታቸው እጅግ ታላቅ ሆኖ በመሬትም ላይ ወደቁ፣ እናም እርሱ የሚናገራቸውን ቃላት አልተረዱም ነበር።\n\n13 ፲፫ ይሁን እንጂ በድጋሚ እንዲህ ሲል ጮኸ፥ አልማ ተነስና፣ ቁም፣ የእግዚአብሔርን ቤተክርስቲያን ለምን ታሳድዳለህ? ጌታ እንዲህ ብሏልና፣ ይህች የእኔ ቤተክርስቲያን ናት፣ እናም አቋቁማታለሁ፤ ከህዝቤ መተላለፍ በስተቀር ምንም አይሽራትም።\n\n14 ፲፬ እናም በድጋሚ፣ መልአኩ አለ፥ እነሆ፣ ጌታ የዚህን ህዝብ ፀሎት፣ እናም ደግሞ የአባትህን የአልማን ፀሎት ሰምቷል። አንተ ወደ እውነት እውቀትም ትመጣ ዘንድ አንተን በተመለከተ በታላቅ እምነት ፀልዮአል፤ ስለዚህ፣ ለዚህ ዓላማ የእግዚአብሔርን ኃይልና ስልጣን ለማሳመን፣ በእምነታቸው መሰረት የአገልጋዮቹ ፀሎት መልስ ያገኝ ዘንድ ነው የመጣሁት።\n\n15 ፲፭ እናም አሁን እነሆ፣ የእግዚአብሔርን ኃይል መጠራጠር ትችላለህን? እነሆም ድምፄስ ምድርን አላንቀጠቀጠምን? እናም ከፊትህ ደግሞ እኔን ማየት አይቻልህምን? እኔም ከእግዚአብሔር ተልኬአለሁ።\n\n16 ፲፮ አሁን እንዲህ እልሃለሁ፥ ሂድ፣ እናም የአባቶችህን ምርኮ በሔላምና በኔፊ ምድር አስታውስ፣ እናም ለእነርሱ ምን ያህል ታላቅ ነገር እንዳደረገ አስታውስ፤ በባርነት ነበሩና እርሱ አድኖአቸዋልና። እናም አሁን አልማ እንዲህ እላለሁ፣ በመንገድህ ሂድ፣ ራስህን ለመጣል ብትፈልግም፣ ቤተክርስቲያኗን ለማጥፋት አትፈልግ፣ ምክንያቱም ፀሎታቸው ምላሽ ያገኛልና።\n\n17 ፲፯ እናም አሁን እንዲህ ሆነ እነዚህ መልአኩ ለአልማ የተናገረው የመጨረሻ ቃላት ነበሩ፣ እናም ሄደ።\n\n18 ፲፰ እናም አሁን አልማና ከእርሱ ጋር የነበሩት በምድር ላይ ወደቁ፣ መደነቃቸው ታላቅ ነበርና፤ በራሳቸው ዐይንም የጌታን መልአክ ተመልክተዋልና፤ እናም ድምፁ ምድርን እንደሚያንቀጠቅጥ ነጎድጓድ ነበር፣ እናም ከእግዚአብሔር ኃይል በቀር ምንም መሬትን እንደሚከፍል አይነት ምድርን ለማንቀጥቀጥ የሚችል እንደሌለ አወቁ።\n\n19 ፲፱ እናም አሁን የአልማ መደነቅ ታላቅ ስለነበር ዲዳ ሆነ፣ አፉንም መክፈት አልቻለም፤ አዎን፣ እና ደካማ ሆነ፣ እጁን እንኳ ማንቀሳቀስ እስኪያቅተው፤ ስለዚህ ከእርሱ ጋር በነበሩት ተወሰደና፣ በአባቱ ፊት እስከሚወድቅ ድረስ እራሱን መርዳት አቅቶት ተሸከሙት።\n\n20 ፳ እናም ለአባቱ በእነርሱ ላይ የሆነውን ሁሉ ገለፁለት፣ እናም አባቱ የእግዚአብሔር ኃይል መሆኑን በማወቁ ተደሰተ።\n\n21 ፳፩ እናም ጌታ ለልጁና ደግሞ ከእርሱ ጋር ለነበሩት ያደረገውን ይመሰክሩ ዘንድ ብዙዎች በአንድነት እንዲሰበሰቡ አደረገ።\n\n22 ፳፪ እናም ካህናት እራሳቸውን በአንድነት እንዲሰበስቡ አደረገ፤ እናም የእግዚአብሔርን ክብርና ቸርነት ያውቁና፣ ይመለከቱ ዘንድ የህዝቡም ዐይን እንዲከፈት፣ ጌታ የአልማን አንደበት ይናገርበትም ዘንድ እንዲከፍት፤ እናም ደግሞ እጅና እግሮቹ ብርታትን ያገኙ ዘንድ ወደአምላካቸው መፀለይና መፆም ጀመሩ።\n\n23 ፳፫ እናም እንዲህ ሆነ ለሁለት ቀናትና ሁለት ሌሊት ከፆሙና ከፀለዩ በኋላ የአልማ እግሮችና እጆች ብርታትን አገኙ፣ እናም ተነስቶ መናገር ጀመረ፣ መልካም መፅናናት እንዲሆንላቸውም ተናገረ።\n\n24 ፳፬ እንዲህ አለ፥ ለኃጢአቴ ንስሃ ገብቻለሁ፣ እናም በጌታ ድኜአለሁ፤ እነሆም ከመንፈስ ተወልጃለሁ።\n\n25 ፳፭ እናም ጌታ አለኝ፥ ሁሉም የሰው ዘር፣ አዎን፣ ወንዶችና ሴቶች፣ ሁሉም ሀገር፣ ነገድ፣ ቋንቋና ህዝብ በድጋሚ መወለድ ይገባቸዋልና አትደነቅ፤ አዎን ከእግዚአብሔር በመወለድ፣ ከስጋዊና ከወደቁበት ሁኔታ፣ ወደ ፃድቁ መንገድ በእግዚአብሔር በመዳን፣ የእርሱም ወንድና ሴት ልጆች በመሆን ይለወጣሉ፤\n\n26 ፳፮ እናም በዚህም አዲስ ፍጡራን ይሆናሉ፣ ይህንን ካላደረጉ፣ በምንም መንገድ የእግዚአብሔርን መንግስት ሊወርሱ አይችሉምና።\n\n27 ፳፯ እላችኋለሁ፣ ጉዳዩ ይህ ካልሆነ፣ መጣል አለባቸው፤ እናም ይህንን አውቃለሁ ምክንያቱም እኔ ልጣል ነበርና።\n\n28 ፳፰ ይሁን እንጂ፣ በብዙ መከራ ላይ ከተገፋሁ በኋላ ልሞት ስል፣ ንስሃ ገባሁ፣ ጌታም በምህረቱ ከዘለዓለማዊ ቃጠሎ እንድወጣ አደረገኝ፣ እናም እኔ ከአምላክ ተወለድኩ።\n\n29 ፳፱ ነፍሴ ከሞላው መራራ መርዝ፣ እና ከክፋት ሰንሰለት ተፈወሰች። እኔም በጨለማ አዘቅት ነበርኩ፤ ነገር ግን አሁን አስደናቂውን የአምላክ ብርሃን ተመለከትኩ። ነፍሴ በዘለአለማዊ ቅጣት ተሰቃየች፤ ነገር ግን እኔ ተነጥቄአለሁ፣ እናም ከእንግዲህ ነፍሴ ህመም የለባትም።\n\n30 ፴ አዳኜን አልተቀበልኩትም፣ እናም በአባቶቻችን የተነገረውን ክጄአለሁ፤ ነገር ግን አሁን እንደሚመጣ፣ እናም ጌታ የፈጠረውን ማንኛውንም ፍጡር እንደሚያስታውስ አስቀድመው እንዲመለከቱ፣ እርሱም እራሱን ለሁሉም ይገልፃል።\n\n31 ፴፩ አዎን፣ ሁሉም ጉልበት ይንበረከካል፣ እናም የሁሉም አንደበት በፊቱ ይናዘዛል። አዎን፣ እንዲሁም በመጨረሻው ቀንም ሁሉም ሰው በእርሱ ለፍርድ በሚቆሙበት ጊዜ፣ ከዚያም እርሱ አምላክ መሆኑን ይናዘዛሉ፤ በዓለም ላይ ያለ እግዚአብሔር የሚኖሩትም የዘለአለማዊው ቅጣት በእነርሱ ላይ ትክክል መሆኑን ይናዘዛሉም፤ ይንዘፈዘፋሉም፣ ይንቀጠቀጣሉም፣ እናም ሁሉም በቅጽበት በሚያዩት ዐይኖች ፊት ይሸማቀቃሉ።\n\n32 ፴፪ እናም አሁን እንዲህ ሆነ አልማ ከዚህን ጊዜ ጀምሮ ህዝቡን ማስተማር ጀመረ፣ እናም መልአኩ በተገለፀላቸው በዚያን ጊዜ ከአልማ ጋር የነበሩት ስላዩትና ስለሰሙት ነገሮችም ለሁሉም ህዝብ በማወጅ፣ እናም በከፍተኛ መከራ፣ እምነት በሌላቸውም ታላቅ ስደትን እየተቀበሉ፣ በብዙዎችም እየተመቱ በምድሪቱ ዙሪያ ሁሉ እየተጓዙ የእግዚአብሔርን ቃል ሰበኩ።\n\n33 ፴፫ ነገር ግን ይህ ሁሉ ቢሆንም፣ እምነታቸውን በማረጋገጥ፣ እናም የጌታን ትዕዛዛት እንዲጠብቁ በትእግስት እና በብዙ ስቃይ በጥብቅ በማበረታታት ለቤተክርስቲያኑ ብዙ ማፅናኛ ሰጡ።\n\n34 ፴፬ እናም አራቱም የሞዛያ ልጆች ነበሩ፣ ስማቸውም አሞን፣ አሮን፣ ኦምነር፣ እናም ሒምኒ ነበሩ፣ እነዚህ የሞዛያ ወንድ ልጆች ስሞች ነበሩ።\n\n35 ፴፭ እናም በቤተክርስቲያኑ ላይ የፈፀሙትን በደል ሁሉ በቀናነት ለማደስ በቅንነት በመሞከር፣ ኃጢአታቸውን ሁሉ ለመናዘዝና፣ ያዩትን ነገሮች ሁሉ በማወጅ፣ እናም ትንቢትንና ቅዱሳን መፃህፍትን መስማት ለፈለጉ ሁሉ በመግለጽ፤ በዛራሔምላ ምድር ሁሉ፣ እናም በንጉስ ሞዛያ አገዛዝ ስር ከነበሩት ሰዎች መካከል ተጓዙ።\n\n36 ፴፮ እናም ብዙዎችን እውነትን እንዲያውቁ፣ አዎን ወደ አዳኛቸው እውቀት ለማምጣት እንደዚህም በጌታ እጅ መሳሪያ ነበሩ።\n\n37 ፴፯ እናም እነርሱ እንዴት የተባረኩ ናቸው! ሰላምን አውጀዋልና፤ መልካም የሆነውን የምስራች ዜና አውጀዋል፤ እናም ለህዝቡም ጌታ እንደሚነግስ አውጀዋል።\n\n", "mosiah 28": "[center][font_size=26]ምዕራፍ ፳፰[/font_size][/center]\n\n[i]የሞዛያ ልጆች ላማናውያንን ሊሰብኩ ሔዱ—ሁለቱን የባለራዕይ ድንጋዮች በመጠቀም ሞዛያ የያሬዳውያንን ሰሌዳዎች ተረጎመ። በ፺፪ ም.ዓ. ገደማ።[/i]\n\n1 ፩ እንግዲህ እንዲህ ሆነ የሞዛያ ልጆች እነዚህን ነገሮች ሁሉ ካደረጉ በኋላ ጥቂቶቹን ከእነርሱ ጋር ወሰዱ፣ እናም ወደ ንጉሱ አባታቸው ተመለሱ፤ እናም በዚህም እነርሱ ከመረጧቸው ጋር በመሆን፣ የሰሙአቸውን ነገሮች ይሰብኩ ዘንድ እናም የጌታን ቃላት ለወንድሞቻቸው ለላማናውያን ያካፍሉ ዘንድ ወደኔፊ ምድር እንዲሄዱ እንዲፈቅድላቸው ፈለጉ—\n\n2 ፪ ምናልባት ወደጌታ አምላካቸው እውቀት ያመጧቸው ዘንድ፣ እናም የአባቶቻቸውንም ክፋት እንዲያሳምኑአቸው፤ እናም ምናልባት ወደኔፋውያን ካላቸው ጥላቻ ያድኗቸው ዘንድ፣ በጌታ በአምላካቸውም ደግሞ ወደመደሰት ያመጧቸው ዘንድ፣ እርስ በራስም ወዳጅ ይሆን ዘንድ፣ እናም ጌታ አምላካቸውም በሰጣቸው ምድር ሁሉ ከእንግዲህ ጠብም እንዳይኖር ለማድረግ ይችሉ ዘንድ እንዲፈቅድላቸው ፈለጉ።\n\n3 ፫ አሁን ደህንነት ለሁሉም ፍጡር መታወጅ እንደሚገባው ፍላጎት ነበራቸው፣ የማንም የሰው ነፍስ መጥፋቱን ሊቀበሉት አልቻሉምና፤ አዎን ማንኛውም ነፍስ መጨረሻ የሌለውን ቅጣት የሚቀበል መሆኑ ማሰባቸውም እንዲንዘፈዘፉና እንዲንቀጠቀጡ ያደርጋቸዋል።\n\n4 ፬ እናም የጌታ መንፈስ በእነርሱ ላይ ሰርቶ ነበር፣ እነርሱ ከሁሉም በላይ መጥፎ የሆኑ ኃጢአተኞች ነበሩና። እናም ጌታ ማብቂያ በሌለው ምህረቱ እነርሱን ለማዳን አስፈላጊ መሆኑን ተረዳ፤ ይሁን እንጂ በክፋታቸው ምክንያት ብዙ የነፍስ ስቃይ ተሰቃዩ፣ እናም ለዘለዓለም እንጣላለን ብለው በመፍራታቸው የተነሳ ብዙ ተሰቃዩ።\n\n5 ፭ እናም እንዲህ ሆነ ወደ ኔፊ ምድር ይወጡ ዘንድ ከአባቶቻቸው ጋር ለብዙ ቀናት ተማፀኑ።\n\n6 ፮ እናም ንጉስ ሞዛያ ሄደና፣ ልጆቹ ከላማናውያን መካከል ሄደው ወንጌልን ለማስተማር ፍቃድ እንዲሰጣቸው እንደሚገባው ጌታን ጠየቀ።\n\n7 ፯ እናም ጌታ ለሞዛያ እንዲህ አለው፥ እንዲሄዱ ፍቀድላቸው፣ ብዙዎች በቃላቸው ያምናሉና፣ እናም ዘለዓለማዊ ህይወት ይኖራቸዋል፤ እናም እኔ ወንድ ልጆቻችሁን ከላማናውያን እጅ አድናቸዋለሁ።\n\n8 ፰ እናም እንዲህ ሆነ ሞዛያ በጠየቁትም መሰረትም እንዲሄዱና ያደርጉ ዘንድ ፈቀደላቸው።\n\n9 ፱ እናም በላማናውያን መካከል ቃሉን ለመስበክ ወደ ምድረበዳ ሄዱ፣ እናም ከዚህ በኋላ የታሪካቸውን ዘገባ እሰጣለሁ።\n\n10 ፲ አሁን ንጉስ ሞዛያ መንግስቱን የሚሰጥበት ማንም አልነበረውም፣ ምክንያቱም ከልጆቹም ማንም መንግስቱን የተቀበለ አልነበረም።\n\n11 ፲፩ ስለዚህ እናም ለንጉስ ሞዛያ በሊምሂ እጅ የተሰጡትን በሊምሂ ህዝብ የተገኙትን ወርቃማ ሠሌዳዎች ከተረጎመና በመዝገብ እንዲፃፍ ካደረገ በኋላ፣ በነሃስ ሰሌዳና፣ ደግሞም በኔፊ ሠሌዳዎች ላይ የተቀረፁትንና፣ ሁሉንም በእግዚአብሔር ትዕዛዝ መሰረት የተቀመጡትን እና የተጠበቁትን ነገሮች ወሰደ፤\n\n12 ፲፪ እናም ይህን ያደረገው በህዝቡ ታላቅ ጉጉት የተነሳ ነው፣ ምክንያቱም እነርሱ ስለጠፉት ሰዎች ለማወቅ ፍላጎታቸው ከልክ በላይ ነበርና።\n\n13 ፲፫ እናም አሁን በሁለቱ የቀስት ጫፎች ላይ በታሰሩት ድንጋዮች አማካኝነት ተረጎማቸው።\n\n14 ፲፬ አሁን እነዚህ ነገሮች ከመጀመሪያው ጀምሮ ተዘጋጅተዋል፣ እናም ቋንቋዎችን ለመተርጎም አላማም ከትውልድ ወደ ትውልድ ተላልፈዋል፤\n\n15 ፲፭ እናም የምድሪቱን ሰዎች ክፋትና እርኩሰት ማንኛውም ፍጡር ያገኘው ዘንድ፣ በጌታ እጅ ተጠብቀዋል፣ እናም ተቀምጠዋል፤\n\n16 ፲፮ እናም እነዚህን ነገሮች ያሏቸው ሁሉ እንደጥንት ጊዜ አይነት ባለራዕይ ይባላሉ።\n\n17 ፲፯ አሁን ሞዛያ እነዚህን ታሪኮች ተርጉሞ ከጨረሰ በኋላ፣ እነሆ፣ የጠፉትን ህዝቦች ከጠፉበት ጊዜ አንስቶ ታላቁ ግንብ እስከተገነባበት፣ ጌታ የህዝቡን ቋንቋ በቀለቀለበት ጊዜ እናም በምድር ገፅ ሁሉ እስከተበተኑበት፤ አዎን፣ እናም ከጥንት አዳም ከተፈጠረበት ጊዜ ጀምሮ ያለውን ጭምር የህዝቡን ታሪክ ሰጠ።\n\n18 ፲፰ አሁን ይህ ታሪክ የሞዛያ ህዝብ እጅግ እንዲያለቅስ አደረገ፤ አዎን በሀዘን ተሞልተው ነበር፣ ይሁን እንጂ ብዙ እውቀትን ሰጥቷቸዋል፣ በእርሱም ተደስተዋል።\n\n19 ፲፱ እናም ይህ ታሪክ ከዚህ በኋላ ይፃፋል፣ እነሆም፣ በዚህ መዝገብ የተፃፉትን ነገሮች ሁሉም ሰው ማወቁ አስፈላጊ ነውና።\n\n20 ፳ እናም አሁን፣ እኔ እንዳልኳችሁ፣ ንጉስ ሞዛያ እነዚህን ነገሮች ካደረገ በኋላ የነሃስ ሰሌዳዎቹን፣ እናም ያስቀመጣቸውን ሁሉንም ነገሮች ወሰደና፣ የአልማ ልጅ ለሆነው ለአልማ ሰጠው፤ አዎን፣ ሁሉንም መዛግብትና፣ ደግሞ መተርጎሚያውን፣ እናም ሁሉንም ለእርሱ ሰጠ፣ እንዲጠብቃቸውና እንዲያስቀምጣቸው፣ ደግሞም የህዝቡን ታሪክ እንዲያስቀምጥ፣ ልክ ሌሂ ኢየሩሳሌምን ለቆ ከመጣበት ጊዜ ጀምሮ እንደተላለፈው፣ ከአንዱ ትውልድ ወደሌላኛው እንዲያስተላልፍ አዘዘው።\n\n", "mosiah 29": "[center][font_size=26]ምዕራፍ ፳፱[/font_size][/center]\n\n[i]ሞዛያ በንጉስ ቦታ ዳኛዎች እንዲመረጡ ሀሳብ አቀረበ—ፃድቃን ያልሆኑ ንጉሶች ህዝባቸውን ወደኃጢያት ይመራሉ—ትንሹ አልማ ዋና ዳኛ እንዲሆን በህዝቡ ድምፅ ተመረጠ—እርሱም ደግሞ በቤተክርስቲያኗ ላይ ሊቀ ካህን ነው—አልማ ትልቁና ሞዛያ ሞቱ። ከ፺፪–፺፩ ም.ዓ. ገደማ።[/i]\n\n1 ፩ አሁን ሞዛያ ይህንን ሲያደርግ ንጉሳቸው ማን መሆን እንዳለበት ፈቃዳቸውን በተመለከተ ለማወቅ በህዝቡ ሁሉ መካከል በምድሪቱ ዙሪያ ላከ።\n\n2 ፪ እናም እንዲህ ሆነ የህዝቡ ድምፅ እንዲህ ሲል መጣ፥ የአንተ ልጅ አሮን ንጉሳችን እና ገዢአችን እንዲሆን እንፈልጋለን።\n\n3 ፫ አሁን አሮን ወደ ኔፊ ምድር ተጉዟል፣ ስለዚህ ንጉሱ መንግስቱን ለእርሱ ሊሰጠው አልተቻለውም፤ አሮንም በራሱ ላይ መንግስትን አይቀበለም፣ ወይም ማንም የሞዛያ ልጆች የሆኑ መንግስቱን በራሱ ላይ ለማድረግ አልፈቀደም።\n\n4 ፬ ስለዚህ ንጉስ ሞዛያ በህዝቡ መካከል በድጋሚ ላከ፤ አዎን፣ እንዲሁም የፅሁፍ መልዕክትን በህዝቡ መካከል ላከ። እናም እነዚህም የተፃፉትም ቃላት እንዲህ የሚሉ ነበሩ፥\n\n5 ፭ እነሆ፣ አቤቱ እናንተ ህዝቦቼ ሆይ፣ ወይም ወንድሞቼ፣ እኔ እንደዚህ በጣም አከብራችኋለሁና፣ እኔ እንድታስቡበት የሚፈለግባችሁን ጉዳይ እንድታስቡበት እፈልጋለሁ—ንጉስ እንዲኖራችሁ ፈልጋችኋልና።\n\n6 ፮ አሁን መንግስቱ በትክክል የሚገባው እንዳልተቀበለው፣ እናም መንግስቱንም በራሱ ላይ እንደማይወስድ እነግራችኋለሁ።\n\n7 ፯ እናም አሁን በእርሱ ምትክ ሌላ የሚሾም መኖር ካለበት፣ እነሆ በእናንተ መካከል ጠብ እንዳይነሳ እፈራለሁ። እናም ምናልባት የእኔ ልጅ መንግስቱ የሚገባው ተቆጥቶና የህዝቡን ግማሽ ከእርሱ ጋር ይወስድ ይሆናል፣ ይህም ከእናንተ ጋር ጦርነትና ፀብን ይፈጥራል፣ ያውም ለብዙ ደም መፋሰስ ምክንያት ይሆንና፣ እናም የጌታን ቀጥተኛ መንገድ የሚያጣምም ሊሆን ይችላል፣ አዎን እናም የብዙ ሰዎችን ነፍስ ያጠፋል።\n\n8 ፰ አሁን እንዲህ እላችኋለሁ ብልሆች እንሁን፣ እናም እነዚህን ነገሮች እንመርምር፣ ልጄን የማጥፋት ምንም መብት የለንም፣ ወይም በእርሱ ቦታ ሌላ የሚተካውንም የማጥፋት መብት የለንም።\n\n9 ፱ እናም ልጄ በድጋሚ ወደ ኩራቱና ወደ ከንቱ ነገሮች የሚመለስ ከሆነ የተናገራቸውን ነገሮች መልሶ ከወሰደ፣ እናም ለመንግስቱ መብቱን ይገባኛል የሚል ከሆነ፣ ይህም እርሱን እናም ደግሞ ህዝቡን ኃጢያት እንዲፈፅሙ ያደርጋልና።\n\n10 ፲ እናም አሁን ብልህ እንሁንና፣ እነዚህን ነገሮች እንመልከት፣ ለዚህም ህዝብ ሰላምን የሚያረጋግጥለትን ነገር እንስራ።\n\n11 ፲፩ ስለዚህ በተቀሩት ቀናቴ ንጉሳችሁ እሆናለሁ፤ ይሁን እንጂ፣ በህጋችን መሰረት ለዚህ ህዝብ እንዲፈርዱ ዳኞችን እንሹም፤ እናም ለዚህ ህዝብ እንደ አዲስ ስልት እናዘጋጅለት፣ ዳኞች እንዲሆኑ ብልህ ሰዎችን እንሾማለንና፣ እነርሱም በእግዚአብሔር ትዕዛዛት መሰረት ይዳኙአቸዋልና።\n\n12 ፲፪ አሁን ሰው ከሰው ይልቅ በእግዚአብሔር ቢፈረድበት ይሻለዋል፣ የእግዚአብሔር ፍርድ ሁልጊዜም ጻድቅ ነውና፣ ነገር ግን የሰው ፍርድ ሁልጊዜ ጻድቅ አይደለም።\n\n13 ፲፫ ስለዚህ፣ የእግዚአብሔርን ህግጋት የሚመሰርቱ፣ እናም በትዕዛዛቱ መሰረት በዚህ ህዝብ ላይ የሚፈርዱ ትክክለኛ ሰዎች የእናንተ ንጉስ እንዲሆኑ ቢቻል፣ አዎን፣ አባቴ ቢንያም ለዚህ ህዝብ እንዳደረገው የሚሰራ ሰው ንጉስ ሊኖራችሁ ቢችል—እላችኋለሁ፣ ሁልጊዜም ሁኔታው ይህ መሆን ከቻለ እናንተን የሚገዛ ንጉስ ሁልጊዜም ቢኖራችሁ አስፈላጊ ነው።\n\n14 ፲፬ እናም እኔም እንኳን ብሆን በሁሉም ኃይልና ባለኝ ችሎታ፣ የእግዚአብሔርን ትዕዛዛት ላስተምራችሁ እናም በምድሪቱ ላይ ሰላምን ለማስፈን፣ ምንም ዓይነት ጦርነትም ሆነ ፀብ፣ ስርቆት፣ ወይም ዝርፊያ፣ ወይም ግድያ፣ ወይም ማንኛውም ዓይነት ኃጢያት እንዳይኖር ሰርቼአለሁ፣\n\n15 ፲፭ እናም ኃጢያትን የፈፀመውን በፈፀመው ወንጀል መሰረት በአባቶቻችን በተሰጠን ህግ መሰረት ቀጥቼዋለሁ።\n\n16 ፲፮ አሁን እላችኋለሁ፣ ሁሉም ሰው ጻድቅ ባለመሆኑ እናንተን የሚገዙ ንጉሶችም ሆኑ ንጉስ አስፈላጊ አይደለም።\n\n17 ፲፯ እነሆም፤ አንድ ኃጢአተኛ ንጉስ ምን ያህል ኃጢያት እንዲፈፅም ያደርጋል፤ አዎን፣ እናም እንዴት ታላቅ የሆነ ጥፋት!\n\n18 ፲፰ አዎን፣ የንጉስ ኖህን፣ ኃጢአቱንና እርኩሰቱን፣ እናም ደግሞ የህዝቡን ኃጢያትና እርኩሰት አስተውሉ። እነሆ ምን ያህል ታላቅ እርኩሰት በእነርሱ ላይ ሆነ፤ እናም ደግሞ በኃጢአታቸው የተነሳ ወደ ባርነት ተወሰዱ።\n\n19 ፲፱ እናም በጥበበኛው ፈጣሪአቸው ጣልቃ ገብነት፣ እና ይህም በጥልቁ ንስሃቸው ምክንያት፣ ባይሆን ኖሮ እስካሁን ድረስ በማይታመን ሁኔታ በባርነት ሊቀሩ ይገባቸው ነበር።\n\n20 ፳ ነገር ግን እነሆ በእርሱ ፊት እራሳቸውን ትሁት በማድረጋቸው እነርሱን አዳናቸው፤ እናም በኃይል ወደእርሱ በመጮሀቸው ከባርነት አዳናቸው፣ እናም ጌታ በእርሱ ላይ እምነታቸውን በጣሉት የምህረት ክንዱን በመዘርጋት በሁሉም ሁኔታዎች ከሰዎች ልጆች መካከል በኃይሉ እንደዚህ ይሠራል።\n\n21 ፳፩ እናም እነሆ፣ አሁን እላችኋለሁ በብዙ ፀብና ደም መፋሰስ ካልሆነ በቀር ክፉውን ንጉስ ልታስወግዱት አይቻላችሁም።\n\n22 ፳፪ እነሆ በክፋት ያሉ ወዳጆች ስለአሉት፣ እናም ጠባቂዎቹን በእርሱ ዙሪያ ያስቀምጣቸዋል፤ እናም ከእርሱ በፊት በፅድቅ የነገሱትን ሰዎች ህግ ያጠፋል፣ የእግዚአብሔርን ትዕዛዛት በእግሩ ይረጋግጠዋልም።\n\n23 ፳፫ እናም ህጎችን ያወጣል፣ በህዝቡ መካከልም ይልካል፣ አዎን እንደ እርሱ ክፋት የሆኑ ህጎችን፤ እናም ህጉን ያልተቀበለ እንዲጠፋ ይደረጋል፤ በእነርሱም ላይ የሚያምፅ ለጦርነት ወታደሮቹን በእነርሱ ላይ ይልካል፤ እናም የሚችል ከሆነ ያጠፋቸዋል፤ ፃድቅ ያልሆነ ንጉስም የፃድቃንን መንገድ በሙሉ እንደዚህ ያጣምማል።\n\n24 ፳፬ እናም አሁን እነሆ እላችኋለሁ እንደዚህ አይነት እርኩሰት በእናንተ ላይ መምጣቱ አስፈላጊ አይደለም።\n\n25 ፳፭ ስለዚህ ትክክለኛ የሆነው እናም በጌታ እጅ የተሰጠው በአባቶቻችን በተሰጣችሁ ህጎች መሰረት ይፈረድባችሁ ዘንድ በዚህ ህዝብ ድጋፍ ዳኛን ምረጡ።\n\n26 ፳፮ አሁን ህዝቡ ትክክለኛ ከሆነው ከማንኛውም ነገር ተቃራኒ የሆነ ድምፅ መፈለግ የተለመደ አይደለም፤ ነገር ግን ትክክል ያልሆነውን መፈለግ በትንሹ የህብረተሰብ ክፍል የተለመደ ነው፤ ስለዚህ ይህንን ጠብቁ እናም የራሳችሁ ህግ አድርጉት—በህዝቡም ድምፅ ጉዳያችሁን እንድትፈፅሙ።\n\n27 ፳፯ እናም የህዝቡ ድምፅ መጥፎውን የሚመርጥበት ጊዜ ከመጣ፣ የእግዚአብሔር ፍርድ በእናንተ ላይ የሚመጣበት ጊዜ ይሆናል፤ አዎን ከዚህ በፊት ይህንን ምድር እንደጎበኘው እናንተን በታላቅ ጥፋት የሚጎበኝበት ጊዜ ይሆናል።\n\n28 ፳፰ እናም አሁን መሳፍንቶች ካሏችሁና በተሰጣችሁ ህግ መሰረት የሚፈርዱባችሁ ካልሆነ በጠቅላይ ዳኛ እንዲፈረድባቸው ማድረግ ትችላላችሁ።\n\n29 ፳፱ ጠቅላይ ዳኞቻችሁ ጽድቅ ፍርድ ካልፈረዱላችሁ፣ አነስተኞች የበታች ዳኛዎቻችሁ በአንድነት እንዲሰበሰቡ ታደርጋላችሁ፣ እና እነርሱም በጠቅላይ ዳኞቻችሁ ላይ በህዝቡ ድምፅ መሰረት ይፈርዳሉ።\n\n30 ፴ እናም በጌታ ፍራቻ እነዚህን ነገሮች እንድታደርጉ አዛችኋለሁ፤ እናም ንጉስ እንዳይኖራችሁ እነዚህን ነገሮች እንድታደርጉ አዛችኋለሁ፤ ይህ ህዝብ ኃጢያትና ክፋትን ከፈፀመ በራሳቸው ላይ መልስን ያገኛሉ።\n\n31 ፴፩ እነሆም እላችኋለሁ፣ የብዙዎች ኃጢያት የሆነው በንጉሶቻቸው ክፋት ምክንያት ነው፤ ስለዚህ ክፋታቸው በንጉሶቻቸው ራስ ላይ ይመለሳሉ።\n\n32 ፴፪ እናም አሁን በዚህ ምድር አድልዎ ከእንግዲህ በዚህ ምድር፣ በተለይ በህዝቤ መካከል እንዲኖር አልፈልግም፤ ነገር ግን ይህ ምድር የነፃነት ምድር እንዲሆን እፈልጋለሁ፣ እናም ጌታ ምድሪቱን እንድንኖርበትና እንድንወርስ አስፈላጊ ነው እስካለ ድረስ፣ አዎን፣ ማንኛውም ሰው የእኛ ዘር በምድር ፊት እስከቀረበም ድረስ ማንኛውም ሰው በእኩል ልዩ መብቱንና እድሎቹን ይደሰትባቸው።\n\n33 ፴፫ እናም ንጉስ ሞዛያ፣ የፃድቃኑን ንጉስ ፍርድና ችግር ሁሉ በማያያዝ፣ አዎን፣ ለህዝባቸው ያላቸው የመንፈስ ስቃይ ሁሉ፣ እናም ደግሞ በንጉሱ ላይ የህዝቡን ማጉረምረምን በመግለፅ ከዚህ የበለጡ ብዙ ነገሮችን ፅፎላቸዋል፤ እናም ይህንን ሁሉ ገልፆላቸዋል።\n\n34 ፴፬ እናም እነዚህ ነገሮች መሆን እንደሌለባቸው ነግሯቸዋል፣ ነገር ግን ሸክሙ በህዝቡ ላይ ሁሉ ላይ መምጣት አለበት፣ እያንዳንዱም ሰው የእራሱን ክፍል ይሸከም ዘንድ።\n\n35 ፴፭ እናም ደግሞ ፃድቅ ባልሆነ ንጉስ በመገዛታቸው፣ ጥቅም በሌለው የደከሙበትን እንዲያውቁ አደረገ።\n\n36 ፴፮ አዎን፣ ሁሉም ክፋቶቹንና እርኩሶቹን፣ እናም ጦርነትቶችን፣ ፀቦችንም፣ ደም መፋሰስንም፣ ስርቆትንም፣ ዝርፊያንም፣ ዝሙትንም መፈፀም፣ እናም ሊቆጠሩ የማይችሉ ሁሉም አይነት ክፋት—እነዚህ ነገሮች መሆን እንደሌለባቸው ከእግዚአብሔርም ትዕዛዛት ጋር ተፃራሪ መሆናቸውን ተናገረ።\n\n37 ፴፯ እናም አሁን እንዲህ ሆነ፣ ንጉስ ሞዛያ እነዚህን ነገሮች በህዝቡ መካከል ከላከ በኋላ የእርሱ ቃላት እውነት እንደሆኑ ታመኑ።\n\n38 ፴፰ ስለዚህ ለንጉስ ያላቸውን ፍላጎት ተዉ፣ እናም በምድሪቱ ሁሉም ሰው እኩል እድል እንዲኖረው እጅግ ጓጉ፤ አዎን፣ እናም እያንዳንዱ ሰው የራሱን ኃጢያት ለመመለስ ፈቃደኝነቱን ገለፀ።\n\n39 ፴፱ ስለዚህ እንዲህ ሆነ በምድሪቱ ላይ ሁሉ በተሰጠው ህግ መሰረት እነርሱን የሚፈርድ ዳኛ ማን መሆን እንዳለበት በሚመለከት ድምጻቸውን ለመስጠት በቡድን እራሳቸውን በአንድነት ሰበሰቡ፣ እናም በተሰጣቸው ነፃነት የተነሳ እጅግ ተደስተው ነበር።\n\n40 ፵ እናም በሞዛያ ያላቸው ፍቅር ጠነከረ፤ አዎን፣ ከማንም ሰው የበለጠ አከበሩት፤ ጥቅም፣ አዎን ነፍስን የሚያስረክሰውን አስቀያሚ ገንዘብ፣ የሚፈልግ ጨካኝ እንደሆነ አድርገው አልተመለከቱትም፤ ከእነርሱም ሀብታቸውን ለመውሰድ አልፈለገም፣ ወይም በደም መፋሰስም አልተደሰተምና፤ ነገር ግን በምድሪቱ ሰላምን መስርቷል፣ እናም ለህዝቡ ከሁሉም ባርነት እንዲለቀቁ አድርጓል፤ ስለዚህም፣ አዎን፣ እጅግ ከልክ በላይ አከበሩት።\n\n41 ፵፩ እናም እንዲህ ሆነ በእነርሱ ላይ የሚገዙ ዳኛዎችን፣ ወይንም በህጉ መሰረት የሚዳኛቸውን ሾሙ፤ እናም ይህንን በምድሪቱ ዙሪያ ሁሉ አደረጉ።\n\n42 ፵፪ እናም እንዲህ ሆነ አልማ የመጀመሪያ ዋና ዳኛ በመሆን ተመረጠ፣ አባቱም ሀላፊነቱን ለእርሱ በመስጠቱ፣ እናም የቤተክርስቲያኑን ጉዳዮች ሁሉ በሚመለከት ሀላፊነቱን ስለሰጠው ደግሞ ሊቀ ካህንም ነበር።\n\n43 ፵፫ እናም አሁን እንዲህ ሆነ አልማ በጌታ መንገድ ተራመደና፣ ትዕዛዛቱን ጠበቀ፣ እናም ጻድቅ ፍርድን ፈረደ፤ እናም በምድሪቱ ሁሉ የማያቋርጥ ሰላም ነበረ።\n\n44 ፵፬ እናም ኔፋውያን ከሚባሉ ህዝቦች መካከል ሁሉ በዛራሔምላ ምድር የዳኛዎች አገዛዝ እንደዚህ ተጀመረ፣ እናም አልማ የመጀመሪያውና ዋናው ዳኛ ነበር።\n\n45 ፵፭ እናም አሁን እንዲህ ሆነ ሰማንያ ሁለት ዓመት ሆኖት አባቱ ሞተ፤ እርሱም የእግዚአብሔርን ትዕዛዛት በመፈፀም ይኖር ነበር።\n\n46 ፵፮ እናም እንዲህ ሆነ በንግስናው ሠላሳ ሶስተኛ ዓመት፣ ስልሳ ሦስት ዓመት ሆኖት ሞዛያም ደግሞ ሞተ፤ ይህም በአጠቃላይ ሌሂ ኢየሩሳሌምን ለቆ ከወጣ አምስት መቶ ዘጠኝ ዓመት ነበር።\n\n47 ፵፯ እናም በኔፊ ህዝብ ላይ የነገስት አገዛዝ በዚሁ አበቃ፣ እናም የቤተክርስቲያናቸው መስራች የነበረው የአልማ ቀናትም እንደዚህ ተፈፀሙ።\n\n", "alma 1": "[center][font_size=26]መፅሐፈ አልማ የአልማ ልጅ[/font_size][/center]\n\nየአልማ ልጅ፣ በኔፊ ህዝብ ላይ የመጀመሪያውና ዋናው ዳኛ፣ እናም ደግሞ የቤተክርስቲያኗ ሊቀ ካህን የሆነው፣ የአልማ ታሪክ። የመሣፍንት የንግስ፣ እናም በህዝቡ መካከል የነበረው የጦርነትና ፀብ ታሪክ። እናም ደግሞ የመጀመሪያውና ዋናው ዳኛ በሆነው በአልማ መዝገብ መሰረት በኔፋውያንና በላማናውያን መካከል የነበረው የጦርነት ታሪክ።\n\n[center][font_size=26]ምዕራፍ ፩[/font_size][/center]\n\n[i]ኔሆር ሀሰተኛ ትምህርት አስተማረ፣ ቤተክርስቲያንን አቋቋመ፣ የካህን ተንኮልን ጀመረ፣ እናም ጌዴዎንን ገደለው—ኔሆር የተሰቀለው በወንጀሉ ነው—የካህን ተንኮልና ስደት በህዝቡ መካከል ተስፋፋ—ካህናት ራሳቸውን በራሳቸው ይረዳሉ፣ ህዝቡ ለድሆች እንክብካቤ አደረጉ፣ እናም ቤተክርስቲያኗ በለፀገች። ከ፺፩–፹፰ ም.ዓ. ገደማ።[/i]\n\n1 ፩ እናም እንዲህ ሆነ መሳፍንቶች በኔፊ ህዝብ ላይ በነገሱበት በመጀመሪያው ዓመት፣ ንጉስ ሞዛያ በቦታውም ማንም እንዲነግስ ሳያደርግ፣ ምድር ሁሉ ወደሚሄዱበት ሄዷል፣ መልካሙን ገድል ተጋድሏል፣ በእግዚአብሔር ፊት በልበ ቅንነት ተራምዷል፤ ይሁን እንጂ ህግጋትን አቋቁሟል፣ እናም እነርሱም በህዝቡ ዘንድ ተቀባይነትን አግኝተዋል፣ ስለሆነም፣ ከዚህም ጊዜ በኋላ፣ ህዝቡ እርሱ ባቋቋመው ህግጋት ለመገዛት ተገደው ነበር።\n\n2 ፪ እናም እንዲህ ሆነ በአልማ በዳኝነት መቀመጫ ላይ በሚነግስበት በመጀመሪያው ዓመት፣ አንድ ሰው እንዲፈረድበት ወደ ፍርድ ወንበሩ አምጥተውት ነበር፤ ሰውየውም ትልቅ የነበረ እና በጥንካሬውም የሚታወቅ ነበር።\n\n3 ፫ እናም ይህ ሰው ከህዝቡ መካከል በመሄድ እርሱ የእግዚአብሔር ቃል ብሎ ያለውን በመስበክ፣ የቤተክርስቲያኗ ተቃራኒ በመሆን፣ ለህዝቡም ካህንና መምህር ሁሉ ታዋቂ መሆን እንዳለባቸው፣ እናም በእጃቸውም መስራት እንደሌለባቸው፣ ነገር ግን በህዝቡ መደገፍ እንዳለባቸው ያውጅ ነበር።\n\n4 ፬ እናም ደግሞ ለህዝቡ የሰው ዘር ሁሉ በመጨረሻው ቀን መዳን እንዳለበት፣ እናም መፍራትም ሆነ መንቀጥቀጥ እንደሌለባቸው፣ ነገር ግን ጌታ ሁሉን በመፍጠሩና ደግሞም ሁሉን በማዳኑ እራሳቸውን በማቅናት እንዲደሰቱ፣ እንዲሁም በመጨረሻ ሁሉም ሰው ዘለአለማዊ ህይወት ሊኖረው ይገባል በማለት መሰከረ።\n\n5 ፭ እናም እንዲህ ሆነ እነዚህን ነገሮች በብዛት አስተምሮ ብዙዎች የእርሱን ቃላት አመኑ፣ ይህም ሆኖ ብዙዎች እንኳን እርሱን መደገፍ እናም ገንዘብ ይሰጡት ጀመር።\n\n6 ፮ እናም በልቡ ኩራት መወጠር፣ እናም ውድ ልብስ መልበስ ጀመረ፤ አዎን፣ እናም ከሰበካው ጋር በሚዛመድ ሁኔታ እንኳን ቤተክርስቲያንን ማቋቋም ጀመረ።\n\n7 ፯ እናም እንዲህ ሆነ በቃሉ ላመኑት ለመስበክ በመጓዝ ላይ እንዳለ በእግዚአብሔር ቤተክርስቲያን አባል፣ አዎን፣ የእነርሱም መምህር የነበረ፣ አንድን ሰው አገኘ፤ እናም የቤተክርስቲያኗን ሰዎችም ይለውጣቸው ዘንድ፣ ከእርሱ ጋር በኃይል መከራከር ጀመረ፤ ነገር ግን በእግዚአብሔር ቃል በመገሰፅ ሰውየው ተቃወመው።\n\n8 ፰ የሰውየው ስምም ጌዴዎን ነበር፤ እናም የሊምሂን ህዝብ ከባርነት ለማስለቀቅ በእግዚአብሔር እጅ መሳሪያ የነበረው እርሱ ነበር።\n\n9 ፱ አሁን ጌዴዎን በእግዚአብሔር ቃል ስለተቃወመው በጊድዮን ተቆጣ፤ እናም ጎራዴውን መዘዘና ይመታው ጀመረ። እንግዲህ ጌዴዎን በማርጀቱ ምቱን ለመቋቋም አልቻለም ነበር፣ ስለሆነም በጎራዴው ሞተ።\n\n10 ፲ እናም ገዳዩ በቤተክርስቲያኗ ሰዎች ተወሰደ፣ እናም በፈፀመው ወንጀል እንዲፈረድበት በአልማ ፊት ቀረበ።\n\n11 ፲፩ እናም እንዲህ ሆነ ከአልማ ፊት ቆመና በታላቅ ድፍረት ለራሱ ተከራከረ።\n\n12 ፲፪ ነገር ግን አልማ እንዲህ ሲል ተናገረው፥ እነሆ በዚህ ህዝብ መካከል የካህን ተንኮል ከተጀመረበት ጊዜ ይህ የመጀመሪያው ነው። እናም እነሆ አንተ በካህን ተንኮል ብቻ አይደለም ጥፋተኛ የሆንከው፣ ነገር ግን ይህን በጎራዴው ለማስገደድ ጥረት አድርገሀል፤ እናም የካህን ተንኮል በህዝቡ መካከል በግዴታ የሚደረግ ቢሆን ይህም አጠቃላይ ጥፋታቸውን ያስከትላል።\n\n13 ፲፫ እናም አንተ የፃድቁን ደም አፍስሰሀል፣ አዎን፣ በዚህ ህዝብ መካከል ብዙ መልካምን ያደረገውን ሰው፤ እናም አንተን እንድትተርፍ ካደረግን የእርሱ ደም ለበቀል በእኛ ላይ ይመጣል።\n\n14 ፲፬ ስለሆነም የመጨረሻው ንጉሳችን በሆነው በሞዛያ በተሰጠን ህግ መሰረት እንድትሞት ተፈርዶብሀል፤ እናም ህጉ በህዝቡ ተቀባይነት አግኝቶኣል፤ ስለዚህ ህዝቡ በህጉ መተዳደር አለበት።\n\n15 ፲፭ እናም እንዲህ ሆነ እርሱንም ወሰዱት፤ ስሙም ኔሆር ነበር፤ እናም ወደ ማንቲ ኮረብታ ጫፍ ወሰዱት፤ እናም በእዚያ ለህዝቡም ያስተማረው ከእግዚአብሔር ቃል ጋር ተቃራኒ እንደነበረ በሰማይና በምድር መካከል ተቀባይ እንዲሆን ተገደደ ወይም ተቀበለ፤ እናም በእዚያም በአሳፋሪ ሞት ተሰቃየ።\n\n16 ፲፮ ይሁን እንጂ፣ ይህ የካህን ተንኮል በምድሪቱ እንዳይስፋፋ ገደብ አልሆነም፣ ምክንያቱም የዓለምን ከንቱ ነገሮች የሚያፈቅሩ ብዙዎች ነበሩና፣ እናም ሐሰተኛ ትምህርቶችን በመስበክ ሄዱ፤ እናም ይህንን ያደረጉት ለሀብትና ለክብራቸው ነበር።\n\n17 ፲፯ ይሁን እንጂ፣ ህጉን በመፍራት ለመዋሸት አይደፍሩም ነበር፣ ምክንያቱም ይህ ቢታወቅ ኖሮ ሀሰተኞች ይቀጣሉና፤ ስለሆነም በእምነታቸው እንደሚሰብኩ ያስመስላሉ፤ እናም አሁን ህጉ በማንኛውም ሰው እምነት ላይ ስልጣን ሊኖረው አይችልም።\n\n18 ፲፰ እናም ህጉን በመፍራት ለመስረቅ አልደፈሩም፤ እንደነዚህ አይነቶች ተቀጥተዋልና፤ ለመዝረፍም ሆነ፣ ለመግደል አልደፈሩም፣ የገደለ በሞት ይቀጣልና።\n\n19 ፲፱ ነገር ግን እንዲህ ሆነ የእግዚአብሔር ቤተክርስቲያን አባል ያልሆኑት የእግዚአብሔር ቤተክርስቲያን አባል የሆኑትን፣ እናም በራሳቸው ላይ የክርስቶስን ስም የለበሱትን አሳደዱ።\n\n20 ፳ አዎን እነርሱንም አባረሩአቸው፣ እናም በሁሉም ዓይነት ቃላት አሰቃዩአቸው፣ ይህም በትህትናቸው የተነሳ፣ እናም በአመለካከታቸው ኩሩ ስላልነበሩና፣ የእግዚአብሔርን ቃል ያለገንዘብና ያለምንም ክፍያ አንዳቸው ለሌላኛው የሚካፈሉ ስለነበሩ ነው።\n\n21 ፳፩ እንግዲህ በቤተክርስቲያኗ አባል የሆነ ማንም ሰው በቤተክርስቲያኗ አባል ያልሆኑትን ተነስቶ የሚያሳድድ መኖር እንደሌለበት፣ እናም በመካከላቸውም ምንም ስደት መኖር እንደሌለበት በቤተክርስቲያኗ ሰዎች መካከል ህጉ ጥብቅ ነበር።\n\n22 ፳፪ ይሁን እንጂ፣ ከእነርሱ መካከል ብዙ መኩራት የጀመሩ፣ እናም ከጠላቶቻቸው ጋር፣ እስከመመታታትም ድረስ፣ በኃይል መጣላት የጀመሩ ነብሩ፣ አዎን፣ በቡጢም አንዱ በሌላኛው ይመታታሉ።\n\n23 ፳፫ አሁን ይህ በአልማ ሁለተኛው የንግስ ዓመት ውስጥ ነበር፤ እናም ለቤተክርስቲያኗ ታላቅ ስቃይ ምክንያት ነበር፤ አዎን፣ ለቤተክርስቲያኗ ታላቅ ፈተና ምክንያት ነበር።\n\n24 ፳፬ የብዙዎች ልብ ጠጥሯል፣ እናም ከእንግዲህ በእግዚአብሔር ሰዎች መካከል እንዳይታወሱም ስማቸው ተደምሠዋልና። እናም ደግሞ ብዙዎች ራሳቸውን ከመካከላቸው አወጡ።\n\n25 ፳፭ አሁን በእምነታቸው ፀንተው ለቆሙ ይህ ታላቅ ችግር ነበር፤ ይሁን እንጂ፣ የእግዚአብሔርን ትዕዛዛት በመጠበቅ ፅኑና የማይነቃነቁ ነበሩ፣ እናም በላያቸው ላይ የተቆለለውን ጭቆና በትዕግስት ተወጡ።\n\n26 ፳፮ እናም ካህናት የእግዚአብሔርን ቃል ለህዝቡ ለመናገር ስራቸውን በተዉ ጊዜ፣ ሰዎቹም ቢሆኑ የእግዚአብሔርን ቃል ለማዳመጥ ስራቸውን ትተዋል። እናም ካህናት የእግዚአብሔርን ቃል በተናገሩ ጊዜ በድጋሚ ወደ ስራዎቻቸው በትጋት ተመለሱ፤ እናም ካህኑም፣ እራሱን ከአድማጩ በላይ አላደረገም፣ ምክንያቱም ሰባኪው ከአድማጩ የተሻለ፣ መምህሩም ከተማሪው ምንም የተሻለ አልነበረም፤ እናም ሁሉም እኩል ነበሩና፣ ሁሉም ሰዎች በጥንካሬአቸው መሰረት ስራቸውን ይሰራሉ።\n\n27 ፳፯ እናም ማንኛውም ሰው ለድሆችና ለችግረኞች፣ እናም ለታመሙና፣ ለተሰቃዩት ባላቸው መጠን ከቁሳቁሶቻቸው አካፈሉ፤ እናም እነርሱ ውድ ልብሶችን አልለበሱም ነበር፣ ይሁን እንጂ ንፁህና የደስደስ ያላቸው ነበሩ።\n\n28 ፳፰ እና እንደዚህም የቤተክርስቲያን ጉዳዮችን አቋቋሙ፤ እና እንደዚህም ይህ ሁሉ ጭቆና ቢኖርባቸውም የማያቋርጥ ሰላም በድጋሚ ይኖራቸው ጀመር።\n\n29 ፳፱ እናም አሁን፣ በቤተክርስቲያኗ ፅኑነት የተነሳ እጅግ ሀብታም መሆን ጀመሩ፣ ሁሉም የሚያስፈልጋቸው ማንኛውም ነገሮች በብዛት ነበራቸው—ብዙ መንጋዎችና ከብቶች፣ ሁሉም ዓይነት ኮርማዎችም፣ ደግሞም ብዙ ጥራጥሬና፣ ወርቅ፣ ብርና፣ የከበሩ ነገሮች፣ እናም ብዙ ሐርና የተፈተለ ጥሩ በፍታ፣ እናም ሁሉም ዓይነት መልካም ልብሶች ነበሯቸው።\n\n30 ፴ እናም እንዲሁ፣ በብልፅግናቸው የተራቁትን ወይም የተራቡትን፣ ወይም የተጠሙት፣ የታመሙትን ወይም ያልተመገቡትን ቢሆን ማንንም አላባረሩም፤ እናም ልባቸውን በሀብት ላይ አላደረጉም፤ ስለዚህ ለሁሉም፣ ለወጣቶችም ሆነ ለሽማግሌዎች፣ ለታሰሩትም ሆነ ነፃ ለሆኑት፣ ለወንድም ሆነ ለሴት፣ ከቤተክርስቲያን ለሆኑም ሆነ ላልሆኑት ደግ ነበሩ፤ በችግር ለነበሩት እንዳደረጉት ሁሉ በሰዎች ፊት አላደሉም።\n\n31 ፴፩ እናም በለፀጉና ከእነርሱ ቤተክርስቲያን ካልሆኑት በበለጠ ሀብታም ሆኑ።\n\n32 ፴፪ ከእነርሱ ቤተክርስቲያን ያልሆኑት ራሳቸውን በጥንቆላና በጣኦት አምላኪነት ወይም በስንፍና እናም በከንቱ ልፍለፋ እናም በቅናትና ክርክር፣ ውድ ልብሶችን በመልበስ፣ በትዕቢት በራሳቸው አይን በመነፋት፣ በማሳደድ፣ በመዋሸት፣ በመስረቅ፣ በመዝረፍ፣ ዝሙትን በመፈፀምና፣ በመግደል፣ እናም ሁሉንም ዓይነት ኃጢያት በመፈፀም ራሳቸውን አስደሰቱ፤ ይሁን እንጂ፣ ህጉ በሚቻለው መጠን በተላለፉት ሁሉ ላይ በኃይል ተደርጓል።\n\n33 ፴፫ እናም እንዲህ ሆነ እንደዚህ ህግን በእነርሱ ላይ በማሳረፍ፣ እያንዳንዱ ሰው በሰራው መሰረት እየተቀጣ፣ እነርሱም ይበልጥ ተረጋጉ፣ እናም የሚታወቅ ከሆነ ምንም ዓይነት ኃጢያት ለመፈፀም አልደፈሩም፤ ስለዚህ፣ እስከ አምስተኛው ዓመት የመሳፍንት አገዛዝ ድረስ በኔፊ ህዝቦች መካከል ከፍተኛ ሰላም ነበር።\n\n", "alma 2": "[center][font_size=26]ምዕራፍ ፪[/font_size][/center]\n\n[i]አምሊኪ ንጉስ ለመሆን ፈለገ እናም በህዝቡ ድምፅ ተቀባይነት አላገኘም—ተከታዮቹ ንጉስ አደረጉት—አምሊኪውያን ከኔፋውያን ጋር ተዋጉ እናም ተሸነፉ—ላማናውያንና አምሊኪውያን ኃይላቸውን በአንድ ላይ አደረጉ፣ እናም ተሸነፉ—አልማ አምሊኪን ገደለው። ከ፹፯ ም.ዓ. ገደማ።[/i]\n\n1 ፩ እናም እንዲህ ሆነ በአምስተኛው የንግስና ዓመታቸው መጀመሪያ በህዝቡ መካከል ጠብ ተጀመረ፤ እጅግ አጭበርባሪ፣ አዎን ለዓለም ጥበብ ብልህ ሰው የሆነ፣ በህግ መሰረት በተገደለው ጌዴዎንን በገደለው ሰው ሥርዓት መሠረት የነበረው አምሊኪ ተብሎ የሚጠራው ሰው ነበር።\n\n2 ፪ አሁን አምሊኪ በብልሀቱ ብዙ ሰዎች እንዲከተሉት አደረገ፣ ብዙዎች እንኳን ሆነው እጅግ ኃያል መሆን ጀመሩ፤ እናም አምሊኪ በህዝቡ ላይ ንጉስ እንዲሆን ጥረት ማድረግ ጀመሩ።\n\n3 ፫ እንግዲህ ይህ ለቤተክርስቲያኗ ሰዎች፣ እናም ደግሞ በአምሊኪ ጉትጎታ ላልተወሰዱት ሁሉ አስጊ ነበር፤ በህጋቸው መሰረት እንደዚህ ያሉ ነገሮች በህዝቡ ድምፅ መመስረት ያለባቸው እንደሚሆኑ ያውቃሉና።\n\n4 ፬ ስለዚህ አምሊኪ የህዝቡን ድምፅ ማግኘት የሚችል ከሆነ፣ እርሱ ክፉ ሰው ስለነበረ፣ በቤተክርስቲያን ያላቸውን መብትና እድል ይከለክላቸዋል፤ ዓላማው የእግዚአብሔርን ቤተክርስቲያን ለማጥፋት ነበርና።\n\n5 ፭ እናም እንዲህ ሆነ እያንዳንዱ ሰው እንደአስተሳሰቡ፣ በአምሊኪ ይሁን ወይም እርሱን ለመቃወም፣ በተለያየ አካል በመሆን፣ አንዱ ከሌላውጋር ታላቅ ፀብና አስገራሚ ጥል በማድረግ በምድሪቱ ላይ ሁሉ ተሰበሰቡ።\n\n6 ፮ እናም ጉዳዩን በተመለከተ ድምፅ ለመስጠት እራሳቸውን በአንድ ላይ ሰበሰቡ፣ እናም በዳኛዎች ፊት ቀርበው ነበር።\n\n7 ፯ እናም እንዲህ ሆነ የህዝቡ ድምፅ በአምሊኪ ላይ ሆነ፣ እርሱም በህዝቡ ላይ ንጉስ አልተደረገም ነበር።\n\n8 ፰ እንግዲህ ይህ ከእርሱ ተቃራኒ ለሆኑት ታላቅ ደስታን በልባቸው እንዲሆን ያደርጋል፤ ነገር ግን አምሊኪ የእርሱ ደጋፊዎች የሆኑት ደጋፊዎች ያልሆኑት ላይ እንዲያውኩ አደረገ።\n\n9 ፱ እናም እንዲህ ሆነ እራሳቸውን በአንድነት ሰበሰቡ፣ እናም አምሊኪን ንጉስ አድርገው ቀቡት።\n\n10 ፲ እናም አምሊኪ በእነርሱ ላይ ንጉስ በተደረገ ጊዜ እነርሱ በወንድሞቻቸው ላይ የጦር መሳሪያዎቻቸውን እንዲያነሱ አዘዘ፤ እናም ይህንን ያደረገው በእርሱ ስር ያደርጋቸው ዘንድ ነው።\n\n11 ፲፩ እንግዲህ የአምሊኪ ሰዎች አምሊኪውያን ተብለው በአምሊኪ ስም በመጠራት ይታወቃሉ፤ እናም ቀሪዎቹ ኔፋውያን፣ ወይም የእግዚአብሔር ሰዎች ተብለው ይጠራሉ።\n\n12 ፲፪ ስለዚህ የኔፋውያን ህዝብ የአምሊኪውያንን ዓላማ ያውቁ ነበር፣ እናም ስለዚህ ከእነርሱ ጋር ለመገናኘት ተዘጋጁ፤ አዎን በጎራዴም፣ በሻሙላም፣ በሰይፍ፣ በቀስትም፣ በድንጋይና በወንጭፍ፣ እናም በሁሉም ዓይነት የጦር መሳሪያዎች ከሁሉም ዓይነት እራሳቸውን አስታጠቁ።\n\n13 ፲፫ እናም በሚመጡበት ጊዜ አምሊኪውያንን ለመገናኘት እንደዚህ ተዘጋጅተው ነበር። እናም እንደብዛታቸው አምበሎችና፣ ከፍተኛ የቡድን አለቆች፣ እንዲሁም የበላይ ሻምበሎች ተሹመው ነበር።\n\n14 ፲፬ እናም እንዲህ ሆነ አምሊኪ ከሁሉም ዓይነት የጦር መሳሪያዎች ህዝቡን አስታጥቆ ነበር፤ እናም ደግሞ ከወንድሞቻቸው ጋር ለማዋጋት እንዲመሩአቸው ገዢዎችንና መሪዎችን በህዝቡ ላይ ሾመ።\n\n15 ፲፭ እናም እንዲህ ሆነ አምሊካውያኑ ወደ ዛራሄምላ ምድር በሚፈሰው በሲዶም ወንዝ በስተምስራቅ በኩል ባለው በአምኒሁ ኮረብታ ላይ ሆኑ፣ እናም ከኔፋውያን ጋር ጦርነት ጀመሩ።\n\n16 ፲፮ እንግዲህ አልማ የኔፋውያን ዋና ዳኛ እናም የህዝቡ አስተዳዳሪ በመሆኑ፣ ከህዝቡ ጋር አዎን ከሻምበሎቹ ጋር፣ እናም ከበላይ ሻምበሎቹ ጋር አዎን ከወታደሮቹ ፊት በመሆን ከአምሊኪውያን ጋር ለመዋጋት ሄደ።\n\n17 ፲፯ እናም በሲዶም በስተምስራቅ ኮረብታ ላይ አምሊኪውያንን መግደል ጀመሩ። እናም አምሊኪውያን በታላቅ ብርታት በርካታ ኔፋውያን ከአምሊኪውያን ፊት እስኪወድቁ ከኔፋውያን ጋር ተዋጉ።\n\n18 ፲፰ ይሁን እንጂ ጌታ በታላቅ ግድያ አምሊኪውያን እንዲገደሉ የኔፋውያንን ክንድ አበረታ፤ እነርሱም ከፊታቸው መሸሽ ጀመሩ።\n\n19 ፲፱ እናም እንዲህ ሆነ ኔፋውያን በዚያን ቀን ሁሉ አምሊኪውያንን ተከተሉ፣ እናም አስራ ሁለት ሺህ አምስት መቶ ሠላሣ ሁለት አምሊኪውያንን ነፍስ እስኪገደሉ ድረስ በታላቅ ግድያ ገደሉአቸው፤ እናም ስድስት ሺህ አምስት መቶ ስልሳ ሁለት የኔፋውያን ነፍስ ጠፍተው ነበር።\n\n20 ፳ እናም እንዲህ ሆነ አልማ ምንም እንኳን አምሊኪውያንን ለማሳደድ በማይችልበት ጊዜ፣ በኔሆር እጅ በጎራዴ በተገደለው በጌዲዮን ስም በተሠየመ ሸለቆው፣ በጌዴዎን ሸለቆ ህዝቡ ድንኳናቸውን እንዲተክሉ አደረገ፤ እናም በዚህ ሸለቆ ኔፋውያን ለምሽት ድንኳናቸውን ተክለው ነበር።\n\n21 ፳፩ እናም አልማ የአምሊኪውያንን ዕቅድና ሴራ ያውቅ ዘንድ፣ በዚያም እራሱን ከእነርሱ ይጠብቅ ዘንድ፣ ህዝቡንም ከጥፋት ይጠብቅ ዘንድ ቅሪቶቻቸውን ለመከታተል ሰላዮችን ላከ።\n\n22 ፳፪ አሁን የአምሊኪውያንን የጦር ሰፈር እንዲመለከቱ የላካቸው ዜራምና፣ አምኖርም፣ ማንቲና ሊምኸር ተብለው ይጠራሉ፤ እነዚህ የአምሊኪውያንን የጦር ሰፈር እንዲመለከቱ ከወንድ ሰዎቻቸው ጋር የሄዱት ናቸው።\n\n23 ፳፫ እናም እንዲህ ሆነ በማግስቱ ወደ ኔፋውያን የጦር ሰፈር በችኮላ ተመለሱ፣ በኃይል በመገረም እናም በታላቅ ፍርሃት እንዲህ አሉ፥\n\n24 ፳፬ እነሆ የአምሊኪውያንን የጦር ሰፈር ተከተልን፣ በሚኖን ምድር ከዛራሄምላ ምድር ከፍ ብሎ ወደ ኔፊ ምድር በሚወስደው በርካታ የላማናውያን ሰራዊቶችን ተመለከትን፤ እናም እነሆ አምሊኪውያን እነርሱን ተገናኙአቸው፤\n\n25 ፳፭ እናም በምድሪቱ በወንድሞቻችን ላይ ናቸው፤ እናም ከመንጋዎቻቸውና፣ ከሚስቶቻቸው፣ እናም ከልጆቻቸው ጋር ወደ እኛ ከተማ እየሸሹ ናቸው፤ እናም እኛ ካልፈጠንን በስተቀር ከተማችንን ይወስዱብናል፣ እናም አባቶቻችንና ሚስቶቻችን እንዲሁም ልጆቻችን ይገደላሉ።\n\n26 ፳፮ እናም እንዲህ ሆነ የኔፊ ህዝብ ድንኳናቸውን ወሰዱ፣ እናም ከጌዴዎን ሸለቆ ወጥተው የዛራሄምላ ከተማ ወደ ነበረው ወደ ራሳቸው ከተማ ሄዱ።\n\n27 ፳፯ እናም እነሆ፣ የሲዶምን ወንዝ ባቋረጡበት ጊዜ እንደ ባህር አሸዋ ቁጥራቸው የበዛ የሚመስሉት ላማናውያንና አምሊኪውያን ሊያጠፉአቸው መጡ።\n\n28 ፳፰ ይሁን እንጂ ኔፋውያን በጌታ ክንድ ብርታትን በማግኘታቸው እርሱ ከጠላቶቻቸው እጅ ያስለቅቃቸው ዘንድ በኃይል ፀለዩ፤ ስለዚህ ጌታ ጩኸታቸውን ሰማና አበረታቸው፣ እናም ላማናውያንና አምሊኪውያን በፊታቸው ወደቁ።\n\n29 ፳፱ እናም እንዲህ ሆነ አልማ ከአምሊኪ ጋር በጎራዴ ፊት ለፊት ተፋለመ፣ እናም እርስ በእርሳቸው በኃይል ተጣሉ።\n\n30 ፴ እናም እንዲህ ሆነ አልማ የእግዚአብሔር ሰው በመሆኑ፣ በእምነትም የተነሳሳ በመሆኑ እንዲህ በማለት ጮኸ፥ አቤቱ ጌታ ምህረትህ በእኔ ላይ ይሁን እናም ነፍሴን አትርፍ፣ እኔም ይህንን ህዝብ አድነውና እጠብቀው ዘንድ በእጅህ መሳሪያ እሆን ዘንድ።\n\n31 ፴፩ አሁን አልማ እነዚህን ቃላት በተናገረ ጊዜ ከአምሊኪ ጋር እንደገና ታገለ፤ አምሊኪን በጎራዴ እስኪገድለውም በርትቶ ነበር።\n\n32 ፴፪ እናም ደግሞ እርሱ ከላማናውያን ንጉስ ጋር ታግሎ ነበር፤ ነገር ግን የላማናውያን ንጉስ ከአልማ ፊት ሸሸ እናም ከአልማ ጋር እንዲታገሉ ጠባቂዎቹን ላከ።\n\n33 ፴፫ ነገር ግን አልማ ከጠባቂዎቹ ጋር፣ ከላማናውያን ንጉስ ጠባቂዎች ጋር እነርሱን በመግደል እስኪመልሳቸው ድረስ ተዋጋ።\n\n34 ፴፬ እናም የተገደሉትን የላማናውያንን ሬሳ በሲዶም ወንዝ በመጣል፣ ህዝቡም ከላማናውያንና ከአምሊኪውያን ጋር በሲዶም ወንዝ በስተምዕራብ በኩል በማቋረጥ እንዲዋጉ ቦታ ይኖራቸው ዘንድ ቦታውን በሌላ አነጋገር ከሲዶም ወንዝ በስተምዕራብ በኩል ያለውን ዳርቻ እንደዚህ አጠራ።\n\n35 ፴፭ እናም እንዲህ ሆነ ሁሉም የሲዶምን ወንዝ ባቋረጡ ጊዜ፣ ምንም እንኳን እጅግ ብዙ ሆነው ለመቁጠር የማይቻል ቢሆኑም ላማናውያንና አምሊኪውያን ከፊታቸው መሸሽ ጀመሩ።\n\n36 ፴፮ እናም ከምድሪቱ ዳርቻ በስተምዕራብና በስተሰሜን በኩል ወዳለው ምድረበዳ ከኔፋውያን ፊት ሸሹ፤ እናም ኔፋውያን በኃይላቸው አሳደዱአቸውና ገደሉአቸው።\n\n37 ፴፯ አዎን፣ በየአቅጣጫው ተገናኙአቸው፤ እናም በምዕራብና በሰሜን በኩል እስኪበተኑ ድረስ በስተሰሜን በኩል ሔርማውንትስ ከሚባለው ስፍራ በምድረበዳው እስከሚደርሱ ድረስ አባረሩአቸው እናም ገደሉአቸው፤ እና ይህም በዱርና በስግብግብ አውሬዎች የተወረረው ምድረበዳ ክፍል ነበር።\n\n38 ፴፰ እናም እንዲህ ሆነ ብዙዎች በቁስላቸው በምድረበዳው ሞቱና፣ በአውሬዎቹና ደግሞ በጥንብ አንሳዎች ተበሉ፤ እናም አጥንታቸው በምድር ላይ ተቆልሎ ተገኘ።\n\n", "alma 3": "[center][font_size=26]ምዕራፍ ፫[/font_size][/center]\n\n[i]አምሊኪውያን እንደ ትንቢቱ ቃል እራሳቸው ላይ ምልክት አደረጉ—ላማናውያን በአመፃቸው ተረገሙ—ሰዎች እርግማናቸውን በላያቸው ላይ ያመጣሉ—ኔፋውያን ሌሎች የላማናውያንን ሠራዊት አሸነፉ። ከ፹፯–፹፮ ም.ዓ. ገደማ።[/i]\n\n1 ፩ እናም እንዲህ ሆነ በጦር መሳሪያ ያልተገደሉት ኔፋውያን የተገደሉትን ከቀበሩ በኋላ፣ የሞቱት ቁጥር ብዙ ስለነበሩ ለመቁጠር አይቻልም ነበር፣ የሞቱትን ከቀበሩ በኋላ በሙሉ ወደ ስፍራቸው እናም ወደ ቤታቸውና ወደ ሚስቶቻቸውና ወደ ልጆቻቸው ተመለሱ።\n\n2 ፪ አሁን ብዙ ሴቶችና፣ ልጆች፣ ደግሞም ብዙ መንጋና፣ ከብቶቻቸው በጎራዴ ተገድለውባቸው ነበር፤ እናም ደግሞ በርካታ የእህል እርሻዎቻቸው ወድመዋል፣ በሰዎች ሰራዊት ተረጋግጠውባቸዋልና።\n\n3 ፫ እናም አሁን በሲዶም ወንዝ ዳርቻ የተገደሉት ላማናውያንና አምሊኪውያን ሁሉ በሲዶም ወንዝ ውስጥ ተጥለው ነበር፤ እናም እነሆ በርካታ አጥንቶች በባህር ወለል ውስጥ ናቸው፣ እነርሱም ብዙ ናቸው።\n\n4 ፬ እናም አምሊኪውያን እንደላማናውያን ግንባራቸው ላይ ቀይ ምልክት በማድረጋችው ከኔፋውያን ተለይተው ነበር፤ ይሁን እንጂ እንደላማናውያን ራሳቸው እንዲላጭ አላደረጉም።\n\n5 ፭ እንግዲህ የላማናውያን ራስ ተላጭቶ ነበር፣ እናም ከታጠቁት ቆዳና ደግሞ ከታጠቁት የጦር መሳሪያና፣ ጦርና፣ ቀስትና፣ ድንጋይና፣ ወንጭፍና ሌሎች ተመሳሳይ ነገሮች በስተቀር እርቃናቸውን ነበሩ።\n\n6 ፮ እናም አባቶቻቸው በኔፊ፣ በያዕቆብ፣ በዮሴፍ፣ እናም በሳም ፍፁምና ቅዱስ በሆኑት ወንድሞቻቸው ላይ በመተላለፋቸውና፣ በማመፃቸው ምክንያት በእርግማን በተደረገባቸው ምልክት መሰረት የላማናውያን ቆዳ ጥቁር ነበር።\n\n7 ፯ እናም ወንድሞቻቸው ሊያጠፉአቸው ፈለጉ፤ ስለሆነም እነርሱ የተረገሙ ሆኑ፤ እናም ጌታ እግዚአብሔር በእነርሱ ላይ፣ አዎን፣ በላማንና በልሙኤል፣ ደግሞም በእስማኤል ልጆችና፣ በእስማኤላውያን ሴቶች ላይ ምልክትን አደረገባቸው።\n\n8 ፰ እናም ይህ የተደረገው ዘሮቻቸው ከወንድሞቻቸው ዘሮች ጋር እንዲለዩ፣ ጥፋታቸውን ከሚያረጋግጠው ከተሳሳተው ባህል ጋር ራሳቸው እንዳይቀላቅሉና እንዳያምኑ ጌታ እግዚአብሔርም ይጠብቃቸው ዘንድ ነው።\n\n9 ፱ እናም እንዲህ ሆነ ዘሩን ከላማናውያን ጋር የቀላቀለ ማንኛውም በዘሩ ላይ ተመሳሳይ እርግማንን ያመጣል።\n\n10 ፲ ስለዚህ በላማናውያን መመራት የፈለገ ማንኛውም በስሙ ይጠራል፣ እናም በላዩ ላይም ምልክት ይደረግበታል።\n\n11 ፲፩ እናም እንዲህ ሆነ በላማናውያን ባህል የማያምን ነገር ግን፣ ከኢየሩሳሌም ምድር የመጡትን ታሪኮች፣ እናም የእግዚአብሔር ትዕዛዝ ባመኑትና እነርሱን በሚጠበቁት፣ ደግሞ ትክክል በሆኑት፣ የአባቶቻቸውን ባህል የሚያምኑ ማንኛቸውም ከዚህ ጊዜ በኋላ ኔፋውያን ወይንም የኔፊ ህዝብ ተብለው ተጠርተዋል—\n\n12 ፲፪ እናም እውነት የሆነውን የህዝባቸውን፣ እናም ደግሞ የላማናውያንን ሰዎች ታሪክ ያስቀመጡት እነርሱ ናቸው።\n\n13 ፲፫ አሁን ወደ አምሊኪውያን እንደገና እንመለሳለን፣ በእነርሱም ላይ ደግሞ ምልክት ተደርጎባቸዋልና፤ አዎን፣ በራሳቸውም ላይ ምልክት፣ አዎን፣ በግንባራቸው ላይ ቀይ ምልክት አድርገዋል።\n\n14 ፲፬ ስለዚህ የእግዚአብሔር ቃል ተፈፅሟል፤ ለኔፊ የተናገራቸው ቃላት እነዚህ ናቸውና፥ እነሆ፣ ላማናውያንን ረግሜአለሁ፣ እናም ለኃጢአታቸው ንስሃ ካልገቡና፣ ምህረትን እንዳደርግላቸው ዘንድ ወደ እኔ ካልተመለሱ በስተቀር፣ ከዚህ ጊዜ ጀምሮ እስከ ዘለዓለም እነርሱም ሆኑ ዘሮቻቸው ከአንተ ከዘሮችህ ይለዩ ዘንድ ምልክት አደርግባቸዋልሁ።\n\n15 ፲፭ እናም በድጋሚ፥ ዘሩን ከወንድሞችህ ጋር የደባለቀውን በላዩ ላይ ምልክትን አደርጋለሁ፣ እነርሱም ደግሞ የተረገሙ ይሆኑ ዘንድ።\n\n16 ፲፮ እናም በድጋሚ ከአንተና ከዘሮችህ ጋር የተጣላውን ምልክት አደርግበታለሁ።\n\n17 ፲፯ እናም በድጋሚ፣ ከአንተ የተለየም ከእንግዲህ የአንተ ዘር ተብሎ አይጠራም፣ አንተንና የአንተ ዘር ተብሎ የሚጠራውን ሁሉ ከአሁን ጀምሮ እስከ ዘለዓለም እባርካለሁ፤ እናም እነዚህም ለኔፊና ለዘሮቹ የጌታ ቃል ኪዳን ነበሩ።\n\n18 ፲፰ አሁን አምሊኪውያን በግንባራቸው ላይ ምልክት ማድረግ ሲጀምሩ የእግዚአብሔር ቃል እንደተፈፀመ አያውቁም ነበር፤ ይሁን እንጂ በግልፅ ከእግዚአብሔር ጋር ለአመፃ መጡ፤ ስለዚህ እርግማኑ በእነርሱ ላይ መሆኑ አስፈላጊ ነበር።\n\n19 ፲፱ እንግዲህ እርግማኑን በራሳቸው ላይ እንዳመጡት እንድትረዱ እፈልጋለሁ፤ እናም የተረገመ ሰውም እርግማኑን በራሱ ላይ ያመጣል።\n\n20 ፳ አሁንም እንዲህ ሆነ በላማናውያንና በአምሊኪውያን በዛራሄምላ ምድር ከተደረገው ውጊያ በኋላ ብዙ ቀንም ሳይቆይ፣ የመጀመሪያው ሠራዊት አምሊኪውያንን ባገኘበት ቦታ በኔፊ ህዝብ ላይ ሌሎች የላማናውያን ሠራዊት መጡ።\n\n21 ፳፩ እናም እንዲህ ሆነ እነርሱን ከምድራቸው ለማስለቀቅ ወታደሮች ተላኩ።\n\n22 ፳፪ እንግዲህ አልማ በቁስሉ በመሰቃየቱ በዚህ ጊዜ ከላማናውያን ጋር ለመዋጋት አልሄደም ነበር፤\n\n23 ፳፫ ነገር ግን ብዙ ወታደሮችን ላከባቸው፤ እናም ሄደው በርካታ ላማናውያኖችን ገደሉ፣ እናም የቀሩትን ከድንበራቸው ነድተው አስወጡኣቸው።\n\n24 ፳፬ እናም ከዚያ በኋላ ለጊዜው በጠላቶቻቸው ስለማይቸገሩ በድጋሚ ወደ ምድራቸው ተመልሰው ሰላምን መመስረት ጀመሩ።\n\n25 ፳፭ አሁን እነዚህ ሁሉ ነገሮች የሆኑት፣ አዎን፣ እነዚህ ሁሉ ጦርነቶችና ፀቦች የተጀመሩትና የተፈፀሙት በመሣፍንቱ በአምስተኛው ዓመት የንግስ ዘመን ነበር።\n\n26 ፳፮ እናም ዘለዓለማዊ ደስታን፣ ወይም ዘለአለማዊ ስቃይን እንዲቀበሉ፣ እንደታዘዙለት መንፈስ እንደስራቸው፣ መልካምም ይሁን መጥፎ ዋጋቸውን ያገኙ ዘንድ በአንድ ዓመት ውስጥ ሺህ እናም አስር ሺህ ነፍስ ወደ ዘለአለማዊ ዓለም ተላኩ።\n\n27 ፳፯ ማንኛውም ሰው በመታዘዝ በሰማው ደመወዙን ይቀበላል፣ እናም ይህ እንደ ትንቢቱ መንፈስ ቃል መሰረት ነው፤ ስለዚህ እንደ እውነቱ ይሁን። እናም የመሳፍንቱ የአምስተኛ ዓመት አገዛዝ እንደዚህ ተፈፀመ።\n\n", "alma 4": "[center][font_size=26]ምዕራፍ ፬[/font_size][/center]\n\n[i]አልማ በሺህዎች የሚቆጠሩ የተለወጡትን አጠመቀ—ክፋት በቤተክርስቲያኗ ውስጥ ገባ፣ እናም የቤተክርስቲያኗ እድገት ተገታ—ኔፊያሀ ዋና ዳኛ ሆኖ ተሾመ—አልማ ሊቀ ካህን በመሆኑ ራሱን ለአገልግሎት ሰጠ። ከ፹፮–፹፫ ም.ዓ. ገደማ።[/i]\n\n1 ፩ እንግዲህ እንዲህ ሆነ በኔፊ ህዝብ ላይ በመሣፍንቱ ስድስተኛ ዓመት የንግስ ዘመን፣ በዛራሔምላ ምድር ምንም ዓይነት ፀብና ጦርነት አልነበረም።\n\n2 ፪ ነገር ግን ህዝቡ ተሰቃይቶ ነበር፣ አዎን፣ ወንድሞቻቸው ስለሞቱባቸው፣ እናም ደግሞ ከብቶቻቸውንና መንጋዎቻቸውን በማጣታቸው፣ እናም ደግሞ የመስኮቻቸው እህሎች በእግር በመረገጡና በላማናውያን ስለጠፉባቸው እጅግ ተሰቃዩ።\n\n3 ፫ እናም ስቃያቸው ታላቅ ሆኖ ሁሉም ነፍስ የሚያዝኑበት ምክንያት ነበራቸው፤ እናም ይህ የእግዚአብሔርን ፍርድ በኃጢአታቸውና በእርኩሰታቸው የተነሳ በላያቸው ላይ በእግዚአብሔር የተላከ ቁጣ እንደሆነ ያምኑ ነበር፤ ስለሆነም ሀላፊነታቸውን ለማስታወስ ነቅተው ነበር።\n\n4 ፬ እናም ቤተክርስቲያኗን ይበልጥ ሙሉ በማድረግ ማቋቋም ጀመሩ፤ አዎን፣ እናም ብዙዎች በሲዶም ወንዝ ተጠመቁ እናም የእግዚአብሔር ቤተክርስቲያን አባል ሆኑ፤ አዎን፣ በቤተክርስቲያኗ ሰዎች ላይ ሊቀ ካህን በመሆን በአባቱ በአልማ በተሾመው በአልማ እጅ ተጠመቁ።\n\n5 ፭ እናም እንዲህ ሆነ በመሣፍንቱ በሰባተኛው ዓመት የንግስ ዘመን ወደ ሶስት ሺህ አምስት መቶ ነፍሳት በእግዚአብሔር ቤተክርስቲያን ራሳቸውን አባል ያደረጉና የተጠመቁ ነበሩ። እና እንደዚህም በኔፊ ህዝብ የነገሱበት ሰባተኛው የመሳፍንቱ የአገዛዝ ዘመን ተፈጸመ፤ እናም በጊዜውም ሁሉ ዘላቂ ሰላም ነበር።\n\n6 ፮ እናም እንዲህ ሆነ በመሣፍንቱ ስምንተኛው ዓመት የንግስ ዘመን፣ የቤተክርስቲያኗ ሰዎች በአስደናቂው ሀብቶቻቸውና፣ በመልካሙ ሐሮቻቸውና፣ በተፈተለ ጥሩ በፍታና፣ በብዙ መንጋዎቻቸውና፣ ወርቃቸውና፣ ብራቸው፣ እናም በከበሩ ነገሮቻቸው ሁሉ መኩራት ጀመሩ፤ እናም በእነዚህ ነገሮች ሁሉ በኩራት ተወጠሩ፣ ውድ ልብሶችን መልበስ ጀምረዋልና።\n\n7 ፯ እንግዲህ ይህ ለአልማ፣ አዎን፣ እናም አልማ በቤተክርስቲያኗ ላይ መምህራንና ካህናት፣ እናም ሽማግሌዎች አድርጎ ለቀባቸው ሰዎች ታላቅ ስቃይ መንስኤ ነበር፤ አዎን፣ ብዙዎች በህዝባቸው መካከል ሲጀመር ስለተመለከቱት ኃጢኣትም በምሬት አዘኑ።\n\n8 ፰ የቤተክርስቲያኗ ሰዎች በኩራት ዐይን የተነሳሱና፣ ልባቸውን በሀብት፣ እና በዓለም ከንቱ ነገሮች ላይ ያሳረፉ፣ አንደኛው ሌላኛውን መውቀስ በመጀመራቸውና እንደ ፍቃዳቸውና ፍላጎታቸው ያላመኑትን ማሳደድ በመጀመራቸው በታላቅ ሀዘን አይተውታል እናም ተመልክተውታልና።\n\n9 ፱ እናም በመሣፍንቱ ስምንተኛ የንግስ ዘመን በቤተክርስቲያኗ ሰዎች መካከል ታላቅ ፀብ ተጀመረ፤ አዎን፣ ምቀኝነትና ፀብ፣ እናም ተንኮልና፣ ስደትና ኩራት፣ እንዲሁም ከእግዚአብሔር ቤተክርስቲያን ካልሆኑት የሚበልጥ ኩራት ነበር።\n\n10 ፲ እናም ስምንተኛው የመሣፍንት የንግስ ዘመን ተፈጸመ፤ እናም የቤተክርስቲያኗ ኃጢያት በቤተክርስቲያኗ አባል ላልሆኑት ታላቅ የመሰናከያ አለት ነበር፤ እናም ቤተክርስቲያኗ ከዕድገቷ መገታት ጀመረች።\n\n11 ፲፩ እናም እንዲህ ሆነ በዘጠነኛው ዓመት መጀመሪያ፣ አልማ የቤተክርስቲያኗን ኃጢያት ተመለከተ፣ እናም የቤተክርስቲያኗ አባላት ምሳሌም አማኝ ያልሆኑት ከአንዱ ክፋት ወደሌለኛው ሲመራቸው፣ በዚህም ህዝቡን ወደጥፋታቸው ሲያመጣቸው ተመለከተ።\n\n12 ፲፪ አዎን፣ በህዝቡ መካከል ታላቅ አድልዎን ተመለከተ፣ አንዳንዶች ሌሎችን በመጥላት፣ በተቸገሩና በተራቆቱ እንዲሁም በተራቡ፣ እናም በተጠሙትና፣ በታመሙትና በተሰቃዩት ላይ ጀርባቸውን በመስጠት ራሳቸውን በክፋት ከፍ አደረጉ።\n\n13 ፲፫ እንግዲህ ይህ በህዝቡ መካከል የለቅሶአቸው ታላቅ ምክንያት ነበር፣ ሌሎች እራሳቸውን ሲያዋርዱ፣ ከንብረቶቻቸው ለድሆችና ለተቸገሩት በማካፈል፣ የተራቡትን በመመገብ እርዳታ ማግኘት ለሚፈልጉ እርዳታን በማድረግ፣ እናም እንደትንቢቱ መንፈስ መምጣት ላለበት ክርስቶስ ሲሉም በሁሉም ዓይነት ስቃይ ተሰቃዩ፤\n\n14 ፲፬ ያንን ቀን በመጠባበቅ ኃጢኣታቸውን መሰረያ እንዲህ አገኙ፤ በኢየሱስ ክርስቶስ ፈቃድና ኃይል መሰረት ከሞት እስር በመላቀቅ በሙታን ትንሣኤ በታላቅ ደስታ ተሞልተው ነበር።\n\n15 ፲፭ እናም አሁን እንዲህ ሆነ አልማ ትሁት የእግዚአብሔር ተከታዮችን ስቃይ በመመልከቱ፣ እናም በተቀሩት ሰዎች ስደት የተነሳና፣ ክፋታቸውን ሁሉ በመመልከቱ እጅግ ማዘን ጀመረ፤ ይሁን እንጂ የጌታ መንፈስ አልተወውም።\n\n16 ፲፮ እናም ከቤተክርስቲያኗ ሽማግሌዎች መካከል አንድ ብልህ ሰው መረጠ፣ እናም ለእርሱ በተሰጠው ህግ መሰረትና በህዝቡም ላይ እንደክፋታቸውና እንደ ወንጀላቸው ያስፈፅም ዘንድ በህዝቡ ድምፅ መሠረት ሥልጣንን ሰጠው።\n\n17 ፲፯ እንግዲህ የዚህ ሰው ስም ኔፊያሀ ነበር፣ እናም እርሱ ዋና ዳኛ በመሆን ተመድቦ ነበር፤ እናም በፍርድ ወንበር ህዝቡን እንዲዳኝና እንዲገዛ ተቀመጠ።\n\n18 ፲፰ እንግዲህ አልማ በቤተክርስቲያኗ ላይ ሊቀ ካህን እንዲሆን ስልጣን አልሰጠውም፤ ነገር ግን የሊቀ ካህንነቱን ሀላፊነት ለራሱ ያዘው፤ ይሁን እንጂ የፍርዱን ወንበር ለኔፊያሀ ሰጥቶታል።\n\n19 ፲፱ እናም ይህን ያደረገው በህዝቡ መካከል እራሱ ይጓዝ ወይም በኔፊ ህዝብ መካከል የእግዚአብሔርን ቃል ይሰብክ ዘንድ፣ ስራቸውን እንዲያስታውሱ እነርሱን ለማነሳሳት እናም በእግዚአብሔር ቃል ኩራታቸውንና ተንኮላቸው፣ እናም በህዝቡ መካከል ያለውን ፀብ ጎትቶ ለማስወረድ ነበር፣ በእነርሱ ላይ ንጹሁን ምስክር በግድ ከመገፋፋት በስተቀር እነርሱን መልሶ የሚያገኝበት ሌላ መንገድ እንደሌለ ተመልክቶ ነበር።\n\n20 ፳ እናም በኔፊ ህዝብ ላይ በዘጠነኛው ዓመት የመሣፍንቱ አገዛዝ መጀመሪያ አልማ የፍርዱን ወንበር ለኔፊያሀ እንዲህ ሰጠው፣ እናም እራሱንም ሙሉ በሙሉ በእግዚአብሔር ቅዱሱ ስርዓት ታላቅ ክህነት በራዕይና ትንቢት መንፈስ መሰረት በቃል ምስክርነት ላይ እራሱን ወሰነ።\n\n", "alma 5": "በእግዚአብሔር ቅዱሱ ስርዓት መሰረት ሊቀ ካህኑ የነበረው አልማ ለህዝቡ በከተማቸውና በምድሪቱ ባሉት መንደሮች በሙሉ የተናገረው ቃል።\n\nከምዕራፍ ፭ ጀምሮ።\n\n[center][font_size=26]ምዕራፍ ፭[/font_size][/center]\n\n[i]ደህንነት ለማግኘት ሰዎች ንስሀ መግባትና ትዕዛዛቱን መጠበቅ፣ ዳግም መወለድ፣ በክርስቶስ ደም ልብሳቸውን ማፅዳት፣ ትሁት መሆንና፣ ከኩራትና ከምቀኝነት እራሳቸውን ማስወገድ እናም የፅድቅን ስራ መስራት አለባቸው—መልካሙ እረኛ ህዝቡን ይጠራል—ክፉ ስራ የሚሰሩ የዲያብሎስ ልጆች ናቸው—አልማ የትምህርቱን እውነተኛነት መሰከረ፣ እናም ሰዎች ንስሀ እንዲገቡ አዘዘ—የፃድቃኖች ስም በህይወት መዝገብ ይፃፋል። በ፹፫ ም.ዓ. ገደማ።[/i]\n\n1 ፩ አሁን እንዲህ ሆነ አልማ በመጀመሪያ በዛራሔምላ ምድር እናም ከዚያም በምድሪቱ ላይ ሁሉ ለህዝቡ የእግዚአብሔርን ቃል መናገር ጀመረ።\n\n2 ፪ እናም በእርሱ አመዘጋገብ መሠረት በዛራሔምላ ከተማ ለተመሰረተችው ቤተክርስቲያን ሰዎች የተናገራቸው ቃላት እነዚህ ናቸው።\n\n3 ፫ እኔ አልማ በአባቴ በአልማ በእግዚአብሔር ቤተክርስቲያን ላይ ሊቀ ካህን በመሆን በመቀባቴ፤ እርሱም ከእግዚአብሔር እነዚህን ነገሮች ለመፈፀም ኃይልና ስልጣን ስላለው፣ እነሆ፣ እላችኋላሁ፣ እርሱም በኔፊ ምድር ወሰን ላይ ቤተክርስቲያንን ማቋቋም ጀመረ፤ አዎን፣ የሞርሞን ምድር ተብላ በምትጠራው ምድር ላይ፤ አዎን፣ እናም በሞርሞን ውሃ ወንድሞቹን አጠመቃቸው።\n\n4 ፬ እናም እነሆ፣ እላችኋለሁ፣ እነርሱ ከንጉስ ኖህ ሰዎች እጅ በእግዚአብሔር ኃይልና ምህረት ድነው ነበር።\n\n5 ፭ እናም እነሆ፣ ከዚያ በኋላ በምድረበዳው ውስጥ በላማናውያን እጅ ወደ ባርነት ገብተው ነበር፤ አዎን፣ እላችኋለሁ፣ በምርኮ ነበሩ፣ እናም በድጋሚ ጌታ በቃሉ ኃይል ከባርነት አውጥቷቸዋል፤ እኛም ወደዚህ ምድር ተወስደን ነበር፣ እናም ደግሞ በዚህ ምድር ላይ የእግዚአብሔርን ቤተክርስቲያን ማቋቋም ጀመርን።\n\n6 ፮ እናም አሁን እነሆ፣ ወንድሞቼ እንዲህ እላችኋለሁ፣ ከዚህ ቤተክርስቲያን የሆናችሁ የአባቶቻችሁን በምርኮ መቆየት በሚገባ ታስታውሳላችሁን? አዎን፣ እናም ለእነርሱ ያለውንስ ምህረትና ታላቅ ፅናት በሚገባ ታስታውሳላችሁን? እናም ከዚህ በተጨማሪ፣ የእነርሱን ነፍስ ከሲዖል እንዳዳነ በሚገባ ታስታውሳላችሁን?\n\n7 ፯ እነሆ፣ እርሱ ልባቸውን ለውጧል፣ አዎን፣ ከጥልቁ እንቅልፋቸው ቀስቅሶአቸዋል፣ እናም ወደ እግዚአብሔር ነቅተዋል። እነሆ፣ በጨለማው መካከል ነበሩ፣ ይሁን እንጂ ነፍሳቸው በዘለአለማዊው ቃል ብርሃን በርቷል፣ አዎን፣ በሞት እስራትና በሲኦል ሰንሰለት ተከበው ነበር፣ እናም ዘለአለማዊ ጥፋትም ይጠብቃቸው ነበር።\n\n8 ፰ እናም አሁን ወንድሞቼ እነርሱ ጠፍተው ነበርን? ብዬ እጠይቃችኋለሁ፣ እነሆ፣ አይደለም አልጠፉም እላችኋለሁ።\n\n9 ፱ እናም በድጋሚ እጠይቃለሁ፣ የሞት እስር ተስብሯልን፣ እናም እነርሱን የከበበው የሲኦል ሰንሰለትስ ተፈትቷል? እንዲህ እላችኋለሁ፥ አዎን፣ ተፈትቷልና፣ ነፍሳቸው ተስፋፋች፣ እንዲሁም በቤዛነት ፍቅር ዘምረዋል። እናም ድነዋል እላችኋለሁ።\n\n10 ፲ እናም አሁን በምን ሁኔታ ነው የዳኑት? ብዬ እጠይቃችኋለሁ፣ አዎን፣ ለመዳንስ በምንድን ነው ተስፋ ያደረጉት? ከሞት እስራት፣ አዎን፣ እናም ደግሞ የሲዖሉ ሰንሰለት የሚፈቱበት መንስኤ ምንድን ነው?\n\n11 ፲፩ እነሆ፣ ልነግራችሁ እችላለሁ—አባቴ አልማ በአቢናዲ አንደበት የተነገሩትን አላመነምን? እናም እርሱስ ቅዱስ ነቢይ አልነበረምን? የእግዚአብሔርንስ ቃላት አልተናገረምን፣ እናም አባቴ አልማስ አላመናቸውምን?\n\n12 ፲፪ እናም በእምነቱ መሰረት በልቡ ታላቅ ለውጥ ነበር። እነሆ ይህ ሁሉ እውነት ነው እላችኋለሁ።\n\n13 ፲፫ እናም እነሆ፣ ለአባቶቻችሁ ቃሉን ሰብኳል፣ ታላቅ ለውጥም በልባቸው ውስጥ ሆነ፤ እራሳቸውንም ትሁት አደረጉ፣ እምነታቸውንም በእውነተኛውና በህያው አምላክ ላይ አደረጉ። እናም እነሆ፣ እስከመጨረሻው የታመኑ ነበሩ፣ ስለዚህም ድነው ነበር።\n\n14 ፲፬ እናም አሁን እነሆ፣ የቤተክርስቲያኗ ወንድሞቼ፣ በመንፈስ ከእግዚአብሔር የተወለዳችሁ ናችሁን? በፊታችሁስ ምስሉን ተቀብላችኋልን? በልባችሁስ ይህን ታላቅ ለውጥ ተለማምዳችኋልን? ብዬ እጠይቃችኋለሁ።\n\n15 ፲፭ እናንተን በፈጠረው ስለተደረገው ቤዛነት እምነትን ተለማምዳችኋልን? ወደፊትስ በእምነት አይን እየተመለከታችሁ፣ ይህ ሟቹ ሰውነት የማይሞት በመሆን እንደሚነሳ፣ እናም ይህ የሚበሰብሰው ባለመበስበስ ተነስቶ በእግዚአብሔር ፊት በሥጋ በተደረገው ስራዎች መሰረት ሊፈረድበት እንደሚቆም ትመለከታላችሁን?\n\n16 ፲፮ እኔ እላችኋለሁ፣ በዚያን ቀን የጌታ ድምፅ ለራሳችሁ፣ እናንተ የተባረካችሁ ወደ እኔ ኑ፣ እነሆ ሥራችሁ በምድር ፊት የፅድቅ ሥራ ነው እንደሚላችሁ ትገምታላችሁን?\n\n17 ፲፯ ወይንስ፣ ጌታ ሆይ፤ ስራችን በምድር ፊት ጻድቅ ስራ ነው፣ ብላችሁ በዚያን ቀን ለጌታ መዋሸት እንችላለን፣ እናም እኛን ያድነናል ብላችሁ ትገምታላችሁ?\n\n18 ፲፰ ወይስ አለበለዚያ፣ ጥፋታችሁን ሁሉ በማስታወስ፣ አዎን፣ የክፋታችሁን ሁሉ ፍፁም ትውስታ፣ እግዚአብሔርን ትእዛዛት ላይ ያመጻችሁትን ትውስታ እያላችሁ፣ ነፍሳችሁ በጥፋትና በፀፀት ተሞልታ በእግዚአብሔር ፍርድ ቤት ፊት መቅረባችሁን መገመት ይቻላችኋልን?\n\n19 ፲፱ እንዲህ እላችኋለሁ፣ በዚያን ቀን በንፁህ ልባችሁና በንፁህ እጃችሁ እግዚአብሔርን ለመመልከት ትችላላችሁን? የእግዚአብሔር ምስል በእናንተ ምስል ተቀርፆ ቀና ብላችሁ መመልከት ትችላላችሁን? እላችኋለሁ።\n\n20 ፳ በዲያብሎስ ተገዢ ለመሆን ራሳችሁን አሳልፋችሁ በምትሰጡበት ጊዜ ለመዳን ለማሰብ ትችላላችሁን? እላችኋለሁ።\n\n21 ፳፩ በዚያን ቀን መዳን እንደማትችሉ ታውቃላችሁ እላችኋለሁ፤ ማንም ሰው ልብሱ ነጭ ሆኖ ካልታጠበ በቀር መዳን አይችልምና፤ አዎን፣ በአባቶቻችን በተነገረለት፣ ህዝቡን ከኃጢኣት ለማዳን በሚመጣው ደም ልብሱ ከሁሉም ኃጢኣት እስከሚፀዳ ድረስ ንፁህ መሆን አለበት።\n\n22 ፳፪ እናም አሁን፣ ወንድሞቼ እጠይቃችኋለሁ፣ ልብሳችሁ በደምና በማንኛውም ዓይነት ቆሻሻ ተበክሎ በእግዚአብሔር የፍርድ ወንበር ፊት የምትቆሙ ከሆነ ማንኛችሁም ምን ይሰማችኋል? እነሆ፣ እነዚህ ነገሮች በእናንተስ ላይ ምን ይመሰክራሉ?\n\n23 ፳፫ እነሆ ነፍሰ ገዳዮች፣ አዎን እናም ደግሞ በሁሉም ዓይነት ክፋት ጥፋተኛ እንደሆናችሁ አይመሰክሩምን?\n\n24 ፳፬ እነሆ፣ ወንድሞቼ፣ እንዲህ አይነቱ በእግዚአብሔር መንግስት ከአብርሃም ጋር፣ ከይስሀቅ ጋር፣ እናም ከያዕቆብ ጋር፣ እናም ደግሞ ልብሳቸው የነፃና እንከን የሌለው፣ ንፁህና ነጭ ከሆነው ከቅዱሳን ነቢያት ጋር ይቀመጣል ብላችሁ ትገምታላችሁን?\n\n25 ፳፭ አይደለም እላችኋለሁ፣ ፈጣሪያችንን ከመጀመሪያ ጀምሮ ሃሰተኛ ካላደረጋችሁት በስተቀር፣ ወይንም እርሱ ከመጀመሪያ ጀምሮ ሃሰተኛ ነው ብላችሁ ካልገመታችሁ በስተቀር እንደዚህ ዓይነቱ በመንግስተ ሰማይ ቦታ ይኖረዋል ብላችሁ ለመገመት አትችሉም፤ ነገር ግን እነርሱ የዲያብሎስ መንግስት ልጆች ናቸውና ይጣላሉ።\n\n26 ፳፮ እናም አሁን እነሆ፣ ወንድሞቼ እንዲህ እላችኋለሁ፣ የልብ መለወጥን የሚሰማችሁ ከሆነ፣ እናም የቤዛነት የፍቅር ዜማ ለመዘመር ከተሰማችሁ፣ አሁንም ሊሰማችሁ ይችላልን? በማለት እጠይቃችኋለሁ።\n\n27 ፳፯ ራሳችሁንስ በእግዚአብሔር ፊት እንከን የለሽ በማድረግ ትራመዳላችሁን? በዚህ ጊዜ ለመሞት ብትጠሩ በራሳችሁ፣ እኔ በሚገባ ትሁት ነኝ? ልብሳችሁ ህዝቡን ከኃጢአቶቻቸው ለማዳን በሚመጣው በክርስቶስ ደም ጠርቷልን፣ እናም ነጥቷል ለማለት ትችላላችሁን?\n\n28 ፳፰ እነሆ፣ ከኩራታችሁስ ተገፍፋችኋልን? ካልሆናችሁ እግዚአብሔርን ለመገናኘት ዝግጁ አይደላችሁም እላችኋለሁ። እነሆ በፍጥነት መዘጋጀት አለባችሁ፤ መንግስተ ሰማይ ቀርባለችና፣ እናም እንደዚህ ዓይነቱ ዘለአለማዊ ህይወት አይኖረውም።\n\n29 ፳፱ እነሆ፣ እላለሁ፣ ከእናንተ መካከል ከምቀኝነት ያልተገፈፈ አንድ እንኳን አለን? እንደዚህ ዓይነቱ አልተዘጋጀም እላችኋለሁ፤ እናም ጊዜው ቀርቧልና በፍጥነት እንዲዘጋጅ እፈልገዋለሁ፣ እናም ጊዜው መቼ እንደሚመጣ አያውቅም፤ እንደዚህ ዓይነቱ እንከን የሌለው ሆኖ አልተገኘምና።\n\n30 ፴ እናም በድጋሚ እላችኋለሁ፣ በወንድሙ ላይ ከእናንተ መካከል የሚሳለቅ፣ ወይም ስደትን የሚያበዛ አለን?\n\n31 ፴፩ ለእንደዚህ ዓይነቱ አልተዘጋጀምና ወዮለት፣ እናም ጊዜው ቀርቧልና ንስሀ መግባት አለበት፣ አለበለዚያም መዳን አይችልም!\n\n32 ፴፪ አዎን፣ እናንተ ክፋትን ለምትሰሩ ሁሉ ወዮላችሁ፣ ንስሀ ግቡ፣ ንስሀ ግቡ፣ ጌታ እግዚአብሔር ተናግሮታልና!\n\n33 ፴፫ እነሆ፣ ለሰው ሁሉ ግብዣን ልኳል፣ የምህረት ክንድ ወደእነርሱ ተዘርግቷልና፣ እናም እንዲህ ይላል፥ ንስሀ ግቡ፣ እናም እኔ እቀበላችኋለሁ።\n\n34 ፴፬ አዎን፣ እንዲህም ይላል፥ ወደ እኔ ኑ፣ እናም ከህይወት ዛፍም ፍሬ ትካፈላላችሁ፤ አዎን የህይወትን ዳቦና ውኃ በነፃ ትመገባላችሁ እናም ትጠጣላችሁ፤\n\n35 ፴፭ አዎን፣ ወደ እኔ ኑና፣ የፅድቅንም ስራ አቅርቡ፣ እናም አትቆረጡም በእሳት ውስጥም አትጣሉም—\n\n36 ፴፮ እነሆ፣ መልካም ያልሆነውን ፍሬ የሚያመጣ፣ ወይም የፅድቅን ስራ የማይሰራ እንዲያዝንና እንዲያለቅስ የሚሆንበት ጊዜው ቀርቧልና።\n\n37 ፴፯ እናንተ የተንኮል ሰራተኞች ሆይ፤ በዓለም ከንቱ ነገሮች በኩራት የተሞላችሁ፤ የፅድቅን መንገድ ማወቃችሁን የምትናገሩ ነገር ግን እረኛ እንደሌለው በግ በተሳሳተው የምትጓዙ፤ ሆኖም እረኛው ጠርቷችኋል እናም አሁንም እናንተን ይጣራል፣ ነገር ግን እናንተ ድምፁን አትሰሙም!\n\n38 ፴፰ እነሆ፣ መልካሙ እረኛ እናንተን ይጣራል እላችኋለሁ፤ አዎን፣ እናም በክርስቶስ ስም በሆነው በስሙ ይጠራችኋል፤ እናም በምትጠሩበት ስም የመልካሙን እረኛ ድምፅ የማትሰሙ ከሆነ፣ እነሆ፣ እናንተ የመልካሙ እረኛ በግ አይደላችሁም!\n\n39 ፴፱ እናም አሁን የመልካሙ እረኛ በግ ካልሆናችሁ፣ ከየትኛው በረት ናችሁ? እነሆ፣ ዲያብሎስ እረኛችሁ ነው እላችኋለሁ፣ እናም እናንተም ከእርሱ በረት ናችሁ፣ እናም አሁን ይህንን ማን ሊክደው ይቻለዋል? እነሆ ይህን የካደ ውሸታም እንዲሁም የዲያብሎስ ልጅ ነው እላችኋለሁ።\n\n40 ፵ ማንኛውም መልካም የሆነ የሚመጣው ከእግዚአብሔር ነው፣ ማንኛውም ክፉ የሆነው የሚመጣው ከዲያብሎስ ነው እላችኋለሁ።\n\n41 ፵፩ ስለዚህ፣ መልካም ስራዎችን የሚያመጣ የመልካሙን እረኛ ድምፅ ይሰማል፣ እና እርሱንም ይከተለዋል፤ ነገር ግን ክፉ ስራዎች የሚያመጣ፣ ያም የዲያብሎስ ልጅ ይሆናል፣ ድምፁን ይሰማዋል፣ እናም ይከተለዋልና።\n\n42 ፵፪ እናም ይህን ያደረገ ደምዎዙን ከእርሱ መቀበል ይገባዋል፤ ስለዚህ፣ የፅድቅ ስራዎችን በተመለከተ፣ ለመልካም ስራዎች ሁሉ ሙት በመሆን፣ ለደሞዙ የሚያገኘው ሞት ነው።\n\n43 ፵፫ እናም አሁን፣ ወንድሞቼ፣ እንድታዳምጡኝ እፈልጋለሁ፣ በነፍሴ ሀይል እናገራለሁና፤ እነሆ ልትሳሳቱ በማትችሉበት ሁኔታ በግልፅ ተናግሬአችኋለሁና፣ ወይም በእግዚአብሔር ትዕዛዛት መሰረት ተናግሬአችኋለሁ።\n\n44 ፵፬ እኔም ክርስቶስ ኢየሱስ በሆነው፣ በእግዚአብሔር ቅዱሱ ስርዓት መሰረት በዚህ ሁኔታ እንድናገር ተጠርቻለሁ፤ አዎን፣ የሚመጡትን ነገሮች በሚመለከት በአባቶቻችን የተነገሩትን ነገሮች ለዚህ ህዝብ ቆሜ እንድመሰክር ታዝዤአለሁ።\n\n45 ፵፭ እናም ይህ ብቻም አይደለም። እነዚህን ነገሮች እኔ ራሴ እንደማውቃቸው አትገምቱምን? እነሆ፣ እነዚህ የምናገራቸው ነገሮች እውነት መሆናቸውን እንደማውቅ እመሰክርላችኋለሁ። እናም እርግጠኝነታቸውን እንዴት እንዳወቅሁ ትገምታላችሁ?\n\n46 ፵፮ እነሆ፣ እነዚህ እንዲታወቁኝ የሆኑት በእግዚአብሔር ቅዱስ መንፈስ ነው። እነሆ፣ እነዚህን ነገሮች ለራሴ ለማወቅ ለብዙ ቀናት ፆሜአለሁ እንዲሁም ፀልያለሁ። እናም አሁን እውነት መሆናቸውን ለራሴ አውቄአለሁ፤ ጌታ እግዚአብሔር በቅዱስ መንፈሱ እንዲገለፅልኝ አድርጓልና፤ እናም ይህ በእኔ ውስጥ ያለው የራዕይ መንፈስ ነው።\n\n47 ፵፯ እናም ከዚህ በተጨማሪ፣ የእግዚአብሔር መንፈስ መገለጫ በሆነው፣ በእኔ ውስጥ ባለው የትንቢት መንፈስም መሠረትም፣ በአባቶቻችን የተነገሩት ቃላት እውነት መሆናቸው እንደተገለፀልኝ እነግራችኋለሁ።\n\n48 ፵፰ የሚመጣውን በተመለከተ ማንኛውም ለእናንተ የምናገረው እውነት እንደሆነ እኔ ራሴ እንደማውቀው እነግራችኋለሁ፤ እናም እላችኋለሁ፣ ኢየሱስ ክርስቶስ፣ አዎን፣ በጸጋና፣ በመሀሪነት፣ እንዲሁም በእውነት የተሞላው የአብ አንድያ ልጅ፣ እንደሚመጣ አውቃለሁ። እናም እነሆ የዓለምን ኃጢያት፣ አዎን፣ በፅናት በስሙ የሚያምኑ ሰዎች ሁሉ ኃጢያትን ለመውሰድ የሚመጣው እርሱ ነው።\n\n49 ፵፱ እናም አሁን እላችኋለሁ ይህ እኔ፣ አዎን፣ ለውድ ወንድሞቼ እንድሰብክ፤ አዎን፣ እናም በምድሪቱ ላይ ለሚኖሩ ሁሉ፣ አዎን፣ ለወጣትና ለሽማግሌዎች፣ ለታሰሩትና ነፃ ለሆኑት ሁሉ እንድሰብክ፤ አዎን፣ እላችኋለሁ፣ ለሽማግሌዎችና፣ ደግሞ መካከለኛ ዕድሜ ላላቸው፣ እናም በማደግ ላይ ላለው ትውልድ፤ አዎን፣ ንስሀ እንዲገቡና ዳግም እንዲወለዱ ወደ እነርሱ እንድጮህ የተጠራሁበት ሥርዓት ነው።\n\n50 ፶ አዎን፣ መንፈስ እንዲህ ይላል፥ በአለም ዳርቻዎች ያላችሁ ሁሉ ንስሀ ግቡ፣ መንግስተ ሰማያት ቀርባለችና፣ አዎን፣ የእግዚአብሔር ልጅ በኃይሉ፣ በግርማ ሞገሱ፣ በአገዛዙና በስልጣኑ፣ በክብሩ ይመጣል። አዎን፣ የተወደዳችሁ ወንድሞቼ፣ መንፈስ እንዲህ ይላል እላችኋለሁ፤ የምድር ንጉስ ሁሉ ክብር ተመልከቱ፤ እናም ደግሞ የሰማይ ንጉስ በቅርቡ በሰው ልጆች ሁሉ መካከል ያበራል።\n\n51 ፶፩ እናም ደግሞ መንፈስ እንዲህ አለኝ፣ አዎን፣ በከፍተኛ ድምፅ ወደ እኔ እንዲህ በማለት ጮኸ፤ ሂድና ለህዝቡ እንዲህ በል—ንስሀ ግቡ፣ ንስሀ ካልገባችሁ በስተቀር በምንም ዓይነት መንገድ መንግስተ ሰማያትን አትወርሱም።\n\n52 ፶፪ እናም በድጋሚ እንዲህ እላችኋለሁ፣ መንፈስ እንዲህ ይላል፥ እነሆ፣ ምሳር በዛፉ ስር ተቀምጧል፤ እንግዲህ መልካም ፍሬ የማይሰጥ ዛፍ ሁሉ ይቆረጣል ወደ እሳትም፣ አዎን፣ ወደማይቆም እሳት፣ ወደማይጠፋ እሳት ይጣላል። እነሆ፣ እናም አስታውሱ፣ ይህን ቅዱሱ ተናግሮታል።\n\n53 ፶፫ እናም አሁን የተወደዳችሁ ወንድሞቼ፣ እንዲህ እላችኋለሁ፣ ይህንን አባባል ልትቃወሙት ትችላላችሁን፤ አዎን፣ እነዚህ ነገሮችን ችላ ልትሉአቸው ትችላላችሁን፣ እናም ቅዱሱንስ በእግራችሁ ስር ትረግጡታላችሁን፤ አዎን፣ በልባችሁ ኩራትስ ለመወጠር ይቻላችኋልን፤ አዎን፣ ውድ የሆኑ ልብሶችን በመልበስ እናም ልባችሁን በከንቱ ምድራዊ ነገሮች እንዲሁም በሀብት ላይ ማድረጋችሁን አሁንም ትቀጥላላችሁን?\n\n54 ፶፬ አዎን፣ እናንተን ከሌሎች የተሻላችሁ አድርጋችሁ መገመትን ትቀጥላላችሁን? አዎን፣ በእግዚአብሔር ቅዱሱ ስርዓት የሚራመዱትንና እራሳቸውን ትሁት ያደረጉትን ወንድሞቻችሁን ማሳደድ ትቀጥላላችሁ? በዚህም ወደዚህች ቤተክርስቲያን መጥተዋል፣ በቅዱሱ መንፈስ ተቀድሰዋል፣ እናም ለንስሀ የሚያበቁአቸውን ስራዎቻቸውንም አምጥተዋል—\n\n55 ፶፭ አዎን በድሆች ላይና በተቸገሩ ላይ ትከሻችሁን ማዞር፣ እንዲሁም ያሉአችሁን ሳታካፍሉ ትቀጥላላችሁን?\n\n56 ፶፮ እናም በመጨረሻ፣ በክፋታችሁ የምትቀጥሉ ሁሉ፣ በፍጥነት ንስሀ ካልገቡ በስተቀር ተቆርጠው ወደ እሳቱ የሚጣሉት እነርሱ እንደሆኑ እነግራችኋለሁ።\n\n57 ፶፯ እናም አሁን የመልካሙን እረኛ ድምፅ ለመከተል የምትፈልጉ ሁሉ፣ ከክፉዎች ውጡና ተለዩ፣ እንዲሁም እርኩስ ነገሮቻቸውን አትንኩ እላችኋለሁ፤ እናም እነሆ፣ የኃጢአተኞች ስም ከህዝቤም ጋር አይቀላቀልም፣ የተባለው የእግዚአብሔር ቃል ይፈፀም ዘንድ ስማቸው ይሰረዛል፣ የክፉዎች ስም ከፃድቃኖች ጋርም አይቆጠርም።\n\n58 ፶፰ የፃድቃኖች ስም በህይወት መፅሐፍ ይፃፋል፤ እናም ለእነርሱ በቀኝ እጄ ያለውን ውርስ እሰጣቸዋለሁ። እናም አሁን ወንድሞቼ ከዚህ ተቃራኒ የሆነን ምን ትናገራላችሁ? እላችኋለሁ፣ ከዚህ ተቃራኒ የምትሉ ከሆነ፣ ይህ ምንም አይደለም፣ የእግዚአብሔር ቃል ይፈጸማልና።\n\n59 ፶፱ በእናንተ መካከል የትኛው እረኛ ነው ብዙ በጎች እያሉት፣ ተኩላዎችስ ገብተው መንጋዎቹን እንዳይበሉበት የማይጠብቃቸው? እናም እነሆ፣ ተኩላው ሲገባበት እርሱ አያባርርምን? አዎን፣ እናም የሚቻለው ከሆነ እርሱንም ያጠፋዋል።\n\n60 ፷ እናም አሁን መልካሙ እረኛ ይጠራችኋል እላችኋለሁ፤ እናም ቃሉን የምታዳምጡ ከሆነ ወደ በረቱ ያመጣችኋል፤ እናንተም የእርሱ በጎች ናችሁ፤ እንዳትጠፉ ደም የተጠማውን ተኩላ በመካከላችሁ እንዲገባ እንዳትፈቅዱም ያዛችኋል።\n\n61 ፷፩ እናም አሁን እኔ፣ አልማ፣ እኔ የተናገርኳችሁንም ቃላት እንድታደርጉ፣ እኔን ባዘዘኝ በእርሱ ቋንቋ አዛችኋለሁ።\n\n62 ፷፪ ከቤተክርስቲያኗ ለሆናችሁ በትዕዛዝ መልክ እናገራለሁ፤ እናም ከቤተክርስቲያኗ ላልሆኑት በግብዣ መልክ እንዲህ በማለት እናገራለሁ፥ የህይወት ዛፍ ፍሬን ደግሞ ትካፈሉ ዘንድ ኑ እናም ለንስሀ ተጠመቁ።\n\n", "alma 6": "[center][font_size=26]ምዕራፍ ፮[/font_size][/center]\n\n[i]በዛራሄምላ ያለው ቤተክርስቲያን ከኃጢያት ጠርቷል እናም ተደራጅቷል—አልማ ለመስበክ ወደ ጌዴዎን ሄደ። ፹፫ ም.ዓ. ገደማ።[/i]\n\n1 ፩ እናም አሁን እንዲህ ሆነ አልማ በዛራሔምላ ከተማ ለተቋቋመው ቤተክርስቲያን ሰዎች ንግግሩን ከጨረሰ በኋላ፣ በእግዚአብሔር ስርዓት መሰረት ቤተክርስቲያኗን እንዲመሩና እንዲቆጣጠሩ እጁን በመጫን ካህናትን እና ሽማግሌዎችን ሾመ።\n\n2 ፪ እናም እንዲህ ሆነ ከቤተክርስቲያኗ ያልሆኑ ለኃጢአታቸው ንስሐ የገቡት ወደ ንስሐ ተጠምቀው እናም በቤተክርስቲያኗ ተቀባይነትን አግኝተው ነበር።\n\n3 ፫ እናም ደግሞ እንዲህ ሆነ ከቤተክርስቲያኗ የሆኑ ለኃጢአታቸው ንስሐ ያልገቡ እናም በእግዚአብሔር ፊት እራሳቸውን ዝቅ የማያደርጉ ሁሉ—ማለትም በልባቸው ኩራት የተወጠሩ—እንደነዚህ ዓይነቶቹ ተቀባይነትን አላገኙም ነበር፣ እናም ስማቸው ተሰርዘዋል፣ ስማቸው ከፃድቃኖች ጋር አልተቆጠረም ነበር።\n\n4 ፬ እና እንደዚህም በዛራሔምላ ከተማ የቤተክርስቲያኗን ስርዓት መመስረት ጀመሩ።\n\n5 ፭ አሁን የእግዚአብሔር ቃል ለሁሉም በነፃ እንደተሰጠ እንድትረዱ እፈልጋለሁ፣ ማንም እራሱን በአንድ ላይ በመሰብሰብ የእግዚአብሔርን ቃል ለመስማት ልዩ መብቱን የሚከለክለው የለም።\n\n6 ፮ ይሁን እንጂ የእግዚአብሔር ልጆች እራሳቸውን በአንድ ላይ ሁልጊዜ እንዲሰበስቡ፣ እናም በአንድ ላይ በመሆን እግዚአብሔርን ለማያውቁት ነፍሳት ደህንነት እንዲፆሙና እንዲፀልዩ ታዘዋል።\n\n7 ፯ እናም አሁን እንዲህ ሆነ አልማ እነዚህን ህጎች ባዘጋጀ ጊዜ ከእነርሱ፣ አዎን፣ በዛራሔምላ ከተማ ከሚገኘው ቤተክርስቲያን፣ ተለይቶ ሄደ፣ እናም በጌዴዎን ሸለቆ፣ ከሲዶም ወንዝ በስተምስራቅ በኩል ጌዴዎን ተብላ ወደ ምትጠራውና በዚያም ወደታነፀች ከተማ፣ ጌዴዎን ተብሎ ወደ ሚጠራው ሸለቆ ሄደ፣ ስፍራውም ኔሆር በተባለው ሰው እጅ በተገደለው ስም የሚጠራ ነበር።\n\n8 ፰ እናም አልማ ሄደና፣ በአባቶቹ በተነገረው በቃሉ እውነታ ራዕይ መሰረትና፣ በውስጡ ባለው የትንቢት መንፈስ፣ የእግዚአብሔር ልጅ በሆነው፣ ህዝቡን ከኃጢያት ለማዳን በሚመጣውና በኢየሱስ ክርስቶስ ምስክርነት መሰረትና፣ በተጠራበትም ቅዱሱ ስርዓት፣ በጌዴዎን ሸለቆ ለተቋቋመችው ቤተክርስቲያን የእግዚአብሔርን ቃል ማወጅ ጀመረ። እናም እንዲሁ ተፅፏል። አሜን።\n\n", "alma 7": "እንደራሱ መዝገብ መሰረት፣ በጌዴዎን ከተማ አልማ ለህዝቡ የተናገረው ቃላት።\n\nምዕራፍ ፯ አጠቃሎ የያዘ።\n\n[center][font_size=26]ምዕራፍ ፯[/font_size][/center]\n\n[i]ክርስቶስ ከማርያም ይወለዳል—የሞትን እስራት ይፈታል፣ እናም የሕዝቡን ኃጢያት ይሸከማል—ንስሐ የሚገቡ፣ የሚጠመቁ፣ እናም ትዕዛዛቱን የሚጠብቁ ዘለአለማዊ ህይወት ይኖራቸዋል—ርኩሰት የእግዚአብሔርን መንግስት ለመውረስ አይቻለውም—ትህትና፣ እምነት፣ ተስፋና ልግስና አስፈላጊ ናቸው። በ፹፫ ም.ዓ. ገደማ።[/i]\n\n1 ፩ እነሆ የተወደዳችሁ ወንድሞቼ፣ ወደ እናንተ እንድመጣ እስከተፈቀደልኝ ድረስ፣ ስለሆነም በራሴ አባባል ለመናገር እሞክራለሁ፤ አዎን፣ በራሴ አንደበት፣ በራሴ ቃል ለእናንተ ለመናገር የመጀመሪያዬ በመሆኑ፣ በፍርድ ወንበር ብቻ እንድሆን በመደረጌ፣ ብዙ ስራ ስላለብኝ ወደ እናንተ ለመምጣት አልቻልኩም ነበር።\n\n2 ፪ እናም አሁን የፍርድ ወንበር በእኔ ቦታ ሌላው እንዲገዛ ባይሰጥ ኖሮ፣ አሁን በዚህ ጊዜ ለመምጣት አይቻለኝም ነበር፤ እናም ጌታ በታላቅ ምህረቱ ወደ እናንተ እንድመጣ ፈቅዷል።\n\n3 ፫ እናም እነሆ፣ እናንተ በእግዚአብሔር ፊት ራሳችሁን ዝቅ አድርጋችሁ እንዳገኛችሁ፣ ፀጋውን ያለማቋረጥ ለምናችኋል፣ እናም በፊቱ እንከን የሌላችሁ ሆናችሁ እንዳገኛችሁ፣ ወንድሞቻችን በዛራሔምላ እንደነበሩበት በመጥፎ ሁኔታ ሳትሆኑ እንዳገኛችሁ በታላቅ ተስፋና ፍላጎት መጥቻለሁ።\n\n4 ፬ ነገር ግን እንድረዳ ያደረገኝ የእግዚአብሔር ስም የተባረከ ይሁን፤ አዎን፣ እነርሱ በድጋሚ በፅድቁ ሲቋቋሙ የማወቅ እጅግ ታላቅ ደስታን ሰጥቶኛል።\n\n5 ፭ እናም ውስጤ ባለው የእግዚአብሔር መንፈስ መሰረት፣ በእናንተም ላይ ደግሞ ደስታ ይኖረኛል ብዬ አምናለሁ፤ ይሁን እንጂ እኔ በእናንተ ላይ ያለኝ ደስታ በዛራሔምላ በነበሩ ወንድሞች በነበረኝ ስቃይና ሀዘን ምክንያት እንዲመጣ አልፈልግም፤ እነሆ፣ በእነርሱ ላይ የነበረኝ ደስታዬ የመጣው በብዙ መከራና ስቃይ ከተገፋሁ በኋላ ነበር።\n\n6 ፮ ነገር ግን እነሆ፣ እናንተ ግን እንደ ወንድሞቻችሁ ባለማመን ሁኔታ ውስጥ እንዳልሆናችሁ አምናለሁ፤ በልባችሁ ኩራት እንደማትወጠሩም አምናለሁ፤ አዎን፣ ልባችሁን በሀብት ላይ እናም በዓለም ከንቱ ነገሮች ላይ እንደማታደርጉት አምናለሁ፤ አዎን፣ ጣዖትን እንደማታመልኩ፣ ነገር ግን እውነተኛውንና ሕያው እግዚአብሔርን እንደምታመልኩ፣ እናም የሚመጣውን የኃጢአታችሁ ስርየትን ዘለአለማዊ በሆነው እምነት እንደምትጠብቁ አምናለሁ።\n\n7 ፯ እነሆም፣ ብዙ ነገር ይመጣል እላችኋለሁ፤ እናም እነሆ፣ ከሁሉም የበለጠ አንድ ነገር አለ—እነሆም አዳኙ የሚመጣበትና ከህዝቡ ጋር የሚኖርበት ጊዜ ሩቅ አይደለም።\n\n8 ፰ እነሆ በስጋ ሰውነቱ በሚኖርበት ጊዜ በመካከላችን ይገኛል አልልም፤ እነሆም መንፈስም ሁኔታው ይህ ነው አላለኝም። አሁን ይህንን በተመለከተ አላውቅም፤ ነገር ግን እስከዚህ ድረስ አውቃለሁ፣ ጌታ እግዚአብሔር ቃሉ መሰረት ሁሉንም ነገሮች ለማድረግ ሀይል እንዳለው አውቃለሁ።\n\n9 ፱ ነገር ግን እነሆ፣ መንፈስ እንዲህ በማለት ይህን ያህል ተናግሮኛል፤ ወደ ህዝቡ እንዲህ ስትል ጩህ—ንስሐ ግቡ፣ እናም የጌታን መንገድ አዘጋጁና፣ ቀጭን በሆኑት ጎዳናዎች ተራመዱ፤ እነሆም፣ መንግስተ ሰማያት ቀርባለችና እናም የእግዚአብሔር ልጅ በምድር ፊት ይመጣል።\n\n10 ፲ እናም እነሆ፣ እርሱም ከማርያም በቅድመ አባቶቻችን ምድር በሆነችው በኢየሩሳሌም ይወለዳል፣ እርሷም ድንግል፣ በመንፈስ ቅዱስ ኃይል በመሸፈን፣ የተከበረች እንዲሁም የተመረጠች ዕቃ ሆና በመፀነስ ወንድ ልጅ፣ አዎን እንዲሁም የእግዚአብሔር ልጅ፣ ትወልዳለች።\n\n11 ፲፩ እናም በመከራና በሁሉም ዓይነት ህመምና ፈተናዎች በመሰቃየት ይሄዳል፤ የህዝቡን ህመምና በሽታ በራሱ ላይ ይወስዳል የሚለውን ቃል ይፈፀም ዘንድ ይህ ይሆናል።\n\n12 ፲፪ እናም ህዝቡን ያሰረውን የሞት እስር ይፈታ ዘንድ ሞትን በራሱ ላይ ይወስዳል፣ እናም በስጋ አንጀቱ በምህረት ይሞላ ዘንድ፣ በስጋ ህዝቡን ከድካሙ እንዴት እንደሚረዳ ያውቅ ዘንድ ድካማቸውን በራሱ ላይ ያደርጋል።\n\n13 ፲፫ እንግዲህ መንፈስ ሁሉን ነገር ያውቃል፤ ይሁን እንጂ የእግዚአብሔር ልጅ ሰዎችን በማዳን ኃይሉ መተላለፋቸውን ይሰርይላቸው ዘንድ የህዝቡንም ኃጢያት በራሱ ላይ ያደርግ ዘንድ በስጋው ይሰቃያል፤ እናም አሁን እነሆ በእኔ ያለው ምስክርነት ይህ ነው።\n\n14 ፲፬ እንግዲህ እናንተ ንስሐ መግባትና፣ በድጋሚ መወለድ አለባችሁ እላለሁ፤ መንፈስም በድጋሚ ካልተወለዳችሁ መንግስተ ሰማያትን መውረስ አትችሉም ይላልና፤ ስለዚህ ከኃጢአታችሁ ትነፁ ዘንድ የዓለምን ኃጢያት በወሰደው፣ ለማዳንና መጥፎ ከሆኑት ሁሉ ለማፅዳት ኃያል በሆነው በእግዚአብሔር በግ እምነት ይኖራችሁ ዘንድ ኑ እናም ለንስሀ ተጠመቁ።\n\n15 ፲፭ አዎን ኑና አትፍሩ፣ እናም በቀላሉ የሚጎዳችሁን ማንኛውንም ኃጢያት ወደ ጥፋት እንድታመሩ የሚያደርጋችሁን አስወግዱ እላችኋለሁ፤ አዎን፣ ኑና ወደ ፊት ቀጥሉ እናም ለኃጢአታችሁ ንሰሃ ለመግባትና፣ ትእዛዛቱን ለመጠበቅ ፈቃደኛ እንደሆናችሁ፣ እናም በዚህ ቀንም ይህን ወደ ጥምቀት ውኃ በመሄድ ለእግዚአብሔር በምስክር አሳዩት።\n\n16 ፲፮ እናም ማንም ይህንን ቢያደርግና፣ ከዚህ ጊዜ ጀምሮ የእግዚአብሔርን ትዕዛዛት ቢጠብቅ ይህንኑ እንዳልኩት ያስታውሳል፤ አዎን፣ በውስጤ ያለው ቅዱስ መንፈስ በመሰከረልኝ መሰረት ዘለአለማዊ ህይወት እንደሚኖረው የተናገርኩትን ያስታውሳል።\n\n17 ፲፯ እናም አሁን የተወደዳችሁ ወንድሞቼ፣ እነዚህን ነገሮች ታምናላችሁን? እነሆ፣ እላችኋለሁ፣ አዎን እነርሱን ማመናችሁን አውቃለሁ፤ እናም እነርሱን ማመናችሁን የማውቀው በውስጤ ባለው መንፈስ መገለጥ ነው። እናም አሁን ይህን በተመለከተ፣ አዎን፣ እኔ የተናገርኳቸውንም በተመለከተ እምነታችሁ ጠንካራ በመሆኑ ደስታዬ ታላቅ ነው።\n\n18 ፲፰ ከመጀመሪያ ጀምሮ እንደተናገርኳችሁ፣ እንደ ወንድሞቻችሁ በተደናበረ ሁኔታ እንዳትሆኑ በጣም ፈልጌ ነበር፣ እንዲሁም የእኔም ፍላጎት አጥጋቢ ሆኖ አግኝቼዋለሁ።\n\n19 ፲፱ እናንተ በፅድቅ ጎዳና እንደሆናችሁ ተገንዝቤአለሁና፤ ወደ እግዚአብሔርም መንግስት በሆነው ጎዳና ላይ እንደሆናችሁ እገነዘባለሁ፤ አዎን፣ የእርሱንም ጎዳና የቀና እንደምታደርጉት እገነዘባለሁ።\n\n20 ፳ በጠማማው መንገድ እንደማይራመድ፣ ከተናገረው ፈቀቅ እንደማይል፣ ከቀኝ ወደ ግራም፣ ወይም ከትክክለኛው ወደተሳሳተው በመዞር ጥላ አንደማይኖረውም፣ ስለዚህ ጎዳናውም አንድ ዘለአለማዊ ዙሪያ እንደሆነ በቃሉ ምስክርነት ለእናንተ የታወቀ እንደሆነ ተገንዝቤአለሁ።\n\n21 ፳፩ እናም እርሱ ቅዱስ ባልሆነ መቅደስ ውስጥ አይኖርም፤ የረከሰም ይሁን ንፁህ ያልሆነ ማንኛውም በእግዚአብሔር መንግስት ተቀባይነት የለውም፤ ስለዚህ ጊዜው ይመጣል፣ አዎን፣ እና ይህም በመጨረሻ ቀን ይሆናል፣ የረከሰው ረክሶ ይቀራል እላችኋለሁ።\n\n22 ፳፪ እናም አሁን የተወደዳችሁ ወንድሞቼ፣ ወደ እግዚአብሔር ላላችሁ ሀላፊነት ስሜታችሁን እቀሰቅሰው ዘንድ፣ በእርሱ ፊት እንከን የሌላችሁ በመሆን ትራመዱ ዘንድ፣ ተቀባይነትንም ባገኛችሁበት በእግዚአብሔር ቅዱሱ ስርዓት ትራመዱ ዘንድ፣ እነዚህን ነግሬአችኋለሁ።\n\n23 ፳፫ እናም አሁን ትሁትና፣ ጨዋና ታዛዥ፣ ሁሉን የምትቀበሉ፣ ታላቅ ፅናት የበዛባችሁና ታጋሽ የሆናችሁ፤ በሁሉም ነገር ራሳችሁን የምትገዙ፣ በሁሉም ጊዜ የእግዚአብሔርን ትዕዛዝ ለመጠበቅ ትጉህ፤ የፈለጋችሁትን ነገር በመንፈስም ሆነ በስጋ የምትጠይቁ፣ ለተቀበላችሁትም ማንኛውም ነገር ሁልጊዜ ለእግዚአብሔር ምስጋና የምትስጡ እንድትሆኑ እፈልጋለሁ።\n\n24 ፳፬ እናም እምነት፣ ተስፋና ልግስና እንደሚኖራችሁ እርግጠኛ ሁኑ፣ እና ከዚያም ሁልጊዜ መልካም ስራን የምትሰሩ ትሆናላችሁ።\n\n25 ፳፭ እናም ጌታ ይባርካችሁ፣ ለዘለዓለም በመንግስተ ሰማያት እንድትቀመጡም የእነርሱ ልብስ እንከን እንደሌለው የእናንተም እንከን ሳይኖርበት፣ በመጨረሻ ከአብርሃም፣ ከይስሀቅና፣ ከያዕቆብ፣ እናም ዓለም ስትፈጠር ጀምሮ ከነበሩት ቅዱሳን ነቢያት ጋር ለመቀመጥ እንድትመጡ ዘንድ፣ ልብሳችሁን እንከን የለሽ አድርጉት።\n\n26 ፳፮ እናም አሁን የተወደዳችሁ ወንድሞቼ፣ እነዚህን ቃላት የተናገርኳችሁ በውስጤ በሚመሰክረው መንፈስ መሰረት ነው፤ እናም ለቃሌ ታላቅ ትጋት በመስጠታችሁና በማዳመጣችሁ ነፍሴም እጅግ ሀሴት ታደርጋለች።\n\n27 ፳፯ እናም አሁን፣ የእግዚአብሔር ሰላም እንደ እምነታችሁና መልካም ስራችሁ ከዚህ ጊዜ ጀምሮ እስከዘለዓለም በቤታችሁና በምድራችሁና፣ በከብቶቻችሁና በመንጋዎቻችሁ ላይ እንዲሁም ባላችሁ ንብረቶች፣ በሴቶቻችሁ፣ በልጆቻችሁና በራሳችሁ ላይ ይሁን። እናም ይህንን ተናግሬአለሁ። አሜን።\n\n", "alma 8": "[center][font_size=26]ምዕራፍ ፰[/font_size][/center]\n\n[i]አልማ በሜሌቅ አስተማረ፣ እናም አጠመቀ—በአሞኒሀ ተቀባይነትን አላገኘም እናም ወጥቶ ሄደ—መልአኩ እንዲመለስና ለህዝቡም ስለ ንስሃ እንዲጮህ አዘዘው—በአሙሌቅ ተቀባይነትን አገኘ፣ እናም ሁለቱ በአሞኒሃ ሰበኩ። በ፹፪ ም.ዓ. ገደማ።[/i]\n\n1 ፩ እናም እንግዲህ እንዲህ ሆነ አልማ ሊፃፉ ያልቻሉትን ብዙ ነገሮች ለጌዴዎን ህዝብ ካስተማረ፣ የቤተክርስቲያኗን ስርዓት በዛራሔምላ ምድር እንዳደረገው ካቋቋመ በኋላ፣ ከጌዴዎን ምድር ተመለሰ፤ አዎን፣ ካከናወናቸው ስራዎች ራሱን ለማሳረፍ በዛራሔምላ ወዳለው ቤቱ ተመለሰ።\n\n2 ፪ እናም በኔፊ ህዝብ ላይ ዘጠነኛ የመሳፍንቱ ንግስና በዚሁ ተፈጸመ።\n\n3 ፫ እናም እንዲህ ሆነ በኔፊ ህዝብ ላይ በመሣፍንቱ የአስረኛ ዓመት የንግስ ዘመን መጀመሪያ ላይ አልማ ከዚያ ቦታ ሄደና፣ ጉዞውን በሲዶም ወንዝ በስተምዕራብ፣ በምድረበዳው ዳርቻ በምዕራብ በኩል ወደ ሜሌቅ አደረገ።\n\n4 ፬ እናም እርሱ በተሾመበት በእግዚአብሔር ቅዱሱ ስርዓት መሰረት በሜሌቅ ምድር ህዝቡን ማስተማር ጀመረ፤ እናም በሜሌቅ ምድር ሁሉ ህዝቡን ማስተማር ጀመረ።\n\n5 ፭ እናም እንዲህ ሆነ ህዝቡ ከምድረበዳው በምድሪቱ ዳርቻ በኩል ያሉት ሁሉ ወደ እርሱ መጡ። እናም በምድሪቱ ያሉት ሁሉም ተጠምቀው ነበር፤\n\n6 ፮ በሜሌቅ ስራውን በጨረሰ ጊዜ ለቆ ሄደ፣ እናም በሜሌቅ በስተሰሜን በሚገኘው ምድር ለሶስት ቀናት ጉዞ አደረገ፤ እናም አሞኒሀ ወደምትባል ከተማ መጣ።\n\n7 ፯ አሁን ምድራቸውንና ከተማቸውን፣ እናም መንደራቸውን፣ አዎን፣ ትናንሽ ከተሞቻቸውንም እንኳን ቢሆን ቦታውን መጀመሪያ በያዘው ሰው ስም መጥራት የኔፊ ህዝብ ልምድ ነበር፤ እናም ይህ ልምድ በአሞኒሀ ምድርም የሆነ ነበር።\n\n8 ፰ እናም እንዲህ ሆነ አልማ ወደ አሞኒሀ ከተማ በመጣ ጊዜ የእግዚአብሔርን ቃል ለእነርሱ መስበክ ጀመረ።\n\n9 ፱ አሁን ሰይጣን በአሞኒሀ ከተማ ያሉትን ሰዎች ልብ በጥብቅ ይዞ ነበር፤ ስለሆነም የአልማን ቃል አያዳምጡም ነበር።\n\n10 ፲ ይሁን እንጂ አልማ በከተማ ባሉት ሰዎች ላይ እግዚአብሔር መንፈሱን ያፈስ ዘንድ በኃያሉ ፀሎቱም ከእግዚአብሔር ጋር ታገለ፤ በንስሃም ያጠምቃቸው ዘንድ በመንፈስ ብዙ ሰራ።\n\n11 ፲፩ ይሁን እንጂ ልባቸውን አጠጥረው እንዲህ አሉት፥ እነሆ፣ አንተ አልማ መሆንህን እናውቃለን፤ እናም እንደባህልህ በብዙ ቦታዎች ባቋቋምካቸው ቤተክርስቲያኖች ላይ ሊቀ ካህን መሆንህን እናውቃለን፤ እኛ ከአንተ ቤተክርስቲያን አይደለንም፣ እናም በእነዚህ ዓይነት የሞኞች ባህል አናምንም።\n\n12 ፲፪ እናም አሁን እኛ ከአንተ ቤተክርስቲያን ባለመሆናችን በእኛ ላይ ኃይል እንደሌለህ እናውቃለን፤ እናም የፍርድ ወንበሩንም ለኔፊያሀ ሰጥተሀል፣ ስለዚህ በእኛ ላይ ዋና ዳኛ አይደለህም።\n\n13 ፲፫ እንግዲህ ህዝቡ ይህንን በተናገረ ጊዜና ቃሉን ሁሉ በተቃወሙና፣ እርሱንም በሰደቡትና፣ ላዩ ላይ በተፉበትና፣ ከከተማቸው እንዲወጣ ባደረጉት ጊዜ፣ ከቦታው ሄደ፣ እናም አሮን ተብላ ወደምትጠራ ከተማ ጉዞውን አደረገ።\n\n14 ፲፬ እናም እንዲህ ሆነ ሀዘኑ ከብዶት ከቦታውም በተጓዘ ጊዜ፣ በአሞኒሀ ከተማ ባሉት ሰዎች ክፋትም ምክንያትም በመከራና በነፍስ ስቃይ ተጓዘ፤ አልማ እንደዚህ በሀዘን ጫና እየተጓዘ እያለ እንዲህ ሆነ፣ እነሆ የጌታ መልአክ ታየው፣ እንዲህም አለው፥\n\n15 ፲፭ አልማ አንተ የተባረክህ ነህ፤ ስለዚህ ራስህን አቅና እናም ሀሴትን አድርግ፣ የምትደሰትበት ታላቅ ምክንያት አለህና፤ መልዕክቱንም ከተቀበልክ ከመጀመሪያው ጀምሮ የእግዚአብሔርን ትዕዛዛት በመጠበቅ ታማኝ በመሆንህ የትልቁ ደስታህ መንስኤ ሆነሀልና። እነሆ ይህንን ለአንተ የሰጠሁህ እኔ ነኝ።\n\n16 ፲፮ እናም እነሆ፣ አንተ ወደ አሞኒሀ ከተማ እንድትመለስና ለከተማው ህዝብ በድጋሚ እንድትሰብክ ለማዘዝ ተልኬአለሁ፤ አዎን፣ ለእነርሱም ስበክ። አዎን፣ ንስሃ ካልገቡ በቀር ጌታ እግዚአብሔር እንደሚያጠፋቸው ንገራቸው።\n\n17 ፲፯ እነሆም፤ በዚህ ጊዜ የህዝባቸውን ነፃነት ለማጥፋት ያጠናሉ፣ (ጌታም እንዲህ ብሏልና) ይህም እርሱ ለህዝቡ ከተሰጠው ስርዓት፣ ፍርድና ትዕዛዛት ተቃራኒ ነው።\n\n18 ፲፰ አሁን እንዲህ ሆነ አልማ ከጌታ መላዕክት መልዕክቱን ከተቀበለ በኋላ ወደ አሞኒሀ ከተማ በፍጥነት ተመለሰ። እናም ወደ ከተማዋ በሌላ መንገድ፣ አዎን በአሞኒሀ ከተማ በስተደቡብ በኩል ገባ።\n\n19 ፲፱ እናም አልማ ወደ ከተማው በገባ ጊዜ ተርቦ ነበር፣ እናም ለአንድ ሰው እንዲህ አለው፥ ለትሁት የእግዚአብሔር አገልጋይ የሚበላውን ትሰጠዋለህን?\n\n20 ፳ እናም ሰውየው እንዲህ አለው፣ እኔ ኔፋውያን ነኝ፣ እናም አንተ የእግዚአብሔር ቅዱስ ነቢይ እንደሆንክ አውቃለሁ፣ መልአኩ በራዕይ ትቀበለዋለህ ያለኝ ሰው አንተን ነህና። ስለዚህ፣ ወደ ቤቴ ከእኔ ጋር ሂድና፣ ምግቤን ከአንተ ጋር እካፈላለሁ፤ እናም ለእኔና ለቤቴ በረከት እንደምትሆን አውቃለሁ።\n\n21 ፳፩ እናም እንዲህ ሆነ ሰውየው በቤቱ ተቀበለው፤ ሰውየውም አሙሌቅ ይባል ነበር፤ እናም ዳቦና ስጋን በአልማ ፊት አቀረበለት።\n\n22 ፳፪ እናም እንዲህ ሆነ አልማ ዳቦ በላና ጠገበ፤ እናም አሙሌቅንና ቤቱን ባረከና ለእግዚአብሔር ምስጋናን አቀረበ።\n\n23 ፳፫ እናም ከበላና ከጠገበ በኋላ ለአሙሌቅ እንዲህ አለው፥ እኔ አልማ ነኝ፣ እናም በምድሪቱ ላይ ባሉት የእግዚአብሔር ቤተክርስቲያናት ሊቀ ካህን ነኝ።\n\n24 ፳፬ እናም እነሆ፣ በራዕይና በትንቢት መንፈስ መሰረት በእዚህ ህዝብ ሁሉ መካከል የእግዚአብሔርን ቃል ለመስበክ ተጠርቻለሁ፤ በዚህም ምድር ነበርኩ እናም እነርሱ አልተቀበሉኝም፣ ነገር ግን አስወጡኝ፣ እናም ለዘለአለም ወደዚህች ምድር ጀርባዬን ለመስጠት እያለሁ ነበር።\n\n25 ፳፭ ነገር ግን እነሆ፣ ለዚህ ህዝብ በድጋሚ ተመልሼ እንድተነብይ፣ አዎን እናም ክፋታቸውንም በተመለከተ በእነርሱ ላይ እንድመሰክር ታዝዤአለሁ።\n\n26 ፳፮ እናም አሁን፣ አሙሌቅ ስለመገብከኝና ስለተቀበልከኝ የተባረክህ ነህ፤ ለብዙ ቀንም በመፆሜ ተርቤ ነበርና።\n\n27 ፳፯ እናም አልማ ለህዝቡ መስበክ ከመጀመሩ በፊት ለብዙ ቀናት ከአሙሌቅ ጋር ቆየ።\n\n28 ፳፰ እናም እንዲህ ሆነ ሰዎቹ በኃጢአታቸው አስቀያሚነት እያደጉ ሄዱ።\n\n29 ፳፱ እናም ቃሉም ወደ አልማ እንዲህ ሲል መጣ፤ ሂድ፤ እናም ደግሞ ለአገልጋዬ ለአሙሌቅ፣ ለዚህ ህዝብ እንዲህ በማለት ትንቢት ተናገር በለው—ንስሃ ግቡ፣ ጌታ ንስሃ ካልገባችሁ ይህንን ህዝብ በቁጣ እጎበኘዋለሁ ብሏልና፤ አዎን፣ እናም ኃያሉ ቁጣዬንም አልመልሰውም።\n\n30 ፴ እናም አልማና አሙሌቅ ከህዝቡ መካከል የእግዚአብሔርን ቃል ለማወጅ ሄዱ፤ እናም እነርሱ በመንፈስ ቅዱስ ተሞልተው ነበር።\n\n31 ፴፩ እናም በግዞት መያዝ እስከማይችሉ ድረስ ኃይል ተሰጥቶአቸው ነበር፤ ማንም ሰው ሊገድላቸው አይቻለውም ነበር፤ ይሁን እንጂ በሰንሰለት እስከሚታሰሩና ወደ እስር ቤትም እስከሚጣሉ ድረስ ስልጣናቸውን አልተጠቀሙበትም ነበር። አሁን ይህ የተደረገው ጌታ ስልጣኑን በእነርሱ እንዲያሳይ ነበር።\n\n32 ፴፪ እናም እንዲህ ሆነ ጌታ በሰጣቸው መንፈስና ኃይል መሰረት ወደ ፊት ሄዱ እናም ለህዝቡ ማስተማርና መተንበይ ጀመሩ።\n\n", "alma 9": "በአሞኒሀ ምድር ለነበሩት ሰዎች በአልማ፣ ደግሞም በአሙሌቅ የታወጁት ቃላት። እናም በአልማ ዘገባ መሰረት፣ እነርሱ በወህኒ ቤት ተጣሉ፣ እናም በውስጣቸው ባለው ታምራታዊ የእግዚአብሔር ኃይልም ተለቀቁ።\n\nከምዕራፍ ፱ እስከ ፲፬ አጠቃሎ የያዘ።\n\n[center][font_size=26]ምዕራፍ ፱[/font_size][/center]\n\n[i]አልማ የአሞኒሀ ሰዎች ንስሃ እንዲገቡ አዘዘ—ጌታ በመጨረሻው ቀን ለላማናውያን መሀሪ ይሆናል—ኔፋውያን ብርሃኑን ከተዉ፣ በላማናውያን ይጠፋሉ—የእግዚአብሔር ልጅ በቅርቡ ይመጣል—ንስሃ የገቡትን፣ የተጠመቁትንና፣ በስሙም ካመኑት ያድናቸዋል። በ፹፪ ም.ዓ. ገደማ።[/i]\n\n1 ፩ እናም በድጋሚ፣ እኔ አልማ አሙሌቅን ለመውሰድና ለህዝቡም፣ ወይም በአሞኒሀ ከተማ ላሉት ሰዎች፣ በድጋሚ ለመስበክ በእግዚአብሔር በመታዘዜ፣ እንዲህ ሆነ ለእነርሱ መስበኬን ስጀምር እንዲህ በማለት ከእኔ ጋር መጣላት ጀመሩ፥\n\n2 ፪ አንተ ማነህ? ምድር ታልፋለች በማለት ለእኛ ቢሰብክም የአንድን ሰው ምስክርነት እናምናለን ብለህ ትገምታለህን?\n\n3 ፫ እንግዲህ የተናገሩትን ቃላት አልተረዱም፤ ምድር እንደምታልፍም አያውቁምና።\n\n4 ፬ እናም ደግሞ እንዲህ አሉ፥ ይህች ታላቂቱ ከተማ በአንድ ቀን ትጠፋለች በማለት ብትተነብይም ቃልህን አናምንም።\n\n5 ፭ አሁን እነርሱ ልበ ጠጣርና አንገተ ደንዳና ሰዎች ስለነበሩ እግዚአብሔር እንደዚህ ዓይነት ድንቅ ስራን መስራት ይችላል ብለው አላወቁም።\n\n6 ፮ እናም እንዲህ አሉ፥ እንደዚህ ዓይነቱን ታላቅና ድንቅ እውነታ እንዲናገር በህዝቡ መካከል ከአንድ ሰው በላይ ምንም ስልጣን ሰጥቶ የማይልክ፣ እግዚአብሔር ማን ነው?\n\n7 ፯ እናም እጃቸውን በእኔ ላይ ለመጫን ተነሱ፤ ነገር ግን እነሆ፣ አልነኩኝም። እናም ለእነርሱ ለማወጅ በድፍረት ቆምኩ፣ አዎን፣ በድፍረት እንዲህ በማለት መሰከርኩ፥\n\n8 ፰ እነሆ፣ እናንተ ክፉና ጠማማ ትውልድ፣ የአባቶቻችሁን ባህል እንዴት ረሳችሁ፤ አዎን የእግዚአብሔርንስ ትዕዛዛት እንዴት በፍጥነት ረሳችሁ።\n\n9 ፱ አባታችን ሌሂስ በእግዚአብሔር እጅ ከኢየሩሳሌም እንደወጣ አታስታውሱምን? ከምድረበዳውስ ሁሉም በእርሱ እንደተመሩ አታስታውሱምን?\n\n10 ፲ እናም አባቶቻችንን ከጠላቶቻቸው እጅ ምን ያህል ጊዜ እንዳስለቀቀና፣ በወንድሞቻቸውም እጅ እንኳን ቢሆን፣ ከመጥፋት እንደጠበቃቸው በፍጥነት ረሳችሁትን?\n\n11 ፲፩ አዎን፣ ለእኛ ባለው ወደር በሌለው ስልጣኑና ምህረቱ፣ እንዲሁም በረዥም ፅናቱ ባይሆን ኖሮ ከዚህ ጊዜ በፊት ከምድረ ገፅ ሊወገድ በማይቻልበት መጥፋት ይገባን ነበር፣ እናም ምናልባት መጨረሻ ለሌለው ጉስቁልና ወዮታ እንሰጥ ነበር።\n\n12 ፲፪ እነሆ፣ እላችኋለሁ፣ አሁን እርሱ ንስሃ እንድትገቡ ያዛችኋል፤ እናም እናንተ ንስሃ ካልገባችሁ በምንም መንገድ የእግዚአብሔርን መንግስት ልትወርሱ አትችሉም። ነገር ግን እነሆ፣ ይህ ብቻ አይደለም—እርሱ ንስሃ እንድትገቡ አዟችኋል፣ አለበለዚያም እናንተን ከምድረ ገፅ ፈፅሞ ያጠፋችኋል፤ አዎን፣ በቁጣውም ይጎበኛችኋል፣ እናም ጽኑ ቁጣው ከእናንተ አይመልስም።\n\n13 ፲፫ እነሆ፣ ትዕዛዛቴን እስከጠበቃችሁ ድረስ፣ በምድሪቱ ላይ ትበለፅጋላችሁ ብሎ ለሌሂ የተናገራቸውን ቃላት አታስታውሱምን? እናም በድጋሚም እንዲህ ተብሏል፤ ትዕዛዛቴን እስካልጠበቃችሁ ድረስ ከጌታ ፊት ትለያላችሁ።\n\n14 ፲፬ እንግዲህ ላማናውያን የእግዚአብሔርን ትዕዛዛት እስካልጠበቁ ድረስ፣ ከጌታ ፊት እንደተለዩ እንድታስታውሱ እፈልጋለሁ። አሁን በዚህ ነገር የጌታ ቃል ማረጋገጫ እንደሆነ እናያለን፣ እናም ላማናውያን በምድሪቱ መተላለፍ ከጀመሩበት ጊዜ አንስቶ ከእርሱ ፊት ተለይተዋል።\n\n15 ፲፭ ይሁን እንጂ እኔ እንዲህ እላችኋለሁ፣ በኃጢአታችሁ ከቀጠላችሁ በፍርድ ቀን ከእናንተ ይልቅ ለእነርሱ ይቀልላቸዋል፤ አዎን እናም ንስሃ ካልገባችሁ በዚህ ህይወትም ቢሆን እንኳን ለእነርሱ የበለጠ ቀላል ይሆናል።\n\n16 ፲፮ ለላማናውያን ብዙ የተስፋ ቃል ተሰጥቶአቸዋልና፤ በአባቶቻቸው ወግ ምክንያት ነው በድንቁርና እንዲቀሩ ስላደረጋቸውና፤ ስለዚህ ጌታ ለእነርሱ መሀሪ ይሆናል፣ እናም በምድሪቱ ላይ ህይወታቸውን ያረዝማል።\n\n17 ፲፯ እናም በአንድ ወቅት በቃሉ ወደማመንና፣ የተሳሳተውን የአባቶቻቸውንም ወግ ወደ መረዳት ይደርሳሉ፤ እናም ብዙዎች ይድናሉ፣ ጌታ ስሙን ለሚጠሩ ሁሉ መሀሪ ይሆናልና።\n\n18 ፲፰ ነገር ግን እነሆ፣ በኃጢአታችሁ የምትቀጥሉ ከሆነ ላማናውያን በእናንተ ላይ የሚላኩ በመሆናቸው በምድሪቱ ላይ የመቆያችሁ ቀን አይረዝምም፤ ንስሃ የማትገቡም ከሆነ እናንተ በማታውቁበት ወቅት ይመጣሉ፣ እናም ፍፁም በሆነ ጥፋትም ትጎበኛላችሁ፤ ይህም በፅኑ የጌታ ቁጣ መሰረት ነው።\n\n19 ፲፱ ህዝቡን ለማጥፋት እናንተ በክፋት እንድትኖሩ አይፈቅድላችሁም። እኔ ግን አይሆንም እላችኋለሁ፤ ለጌታ አምላካቸው ታላቅ ብርሃንን ታላቅ እውቀትን ካገኙ በኋላ በኃጢያትና በመተላለፍ ለመውደቅ የሚቻላቸው ከሆነ የኔፊ ህዝብ የተባሉትን ሁሉ ላማናውያን እንዲያጠፏቸው ቢፈቅድ ይሻለዋል።\n\n20 ፳ አዎን፣ በጌታ የተወደዱ ሰዎች ከሆኑ በኋላ፣ አዎን፣ ከሁሉም ሀገር፣ ነገድ፣ ቋንቋና ህዝብ በላይ የተወደዱ ከሆኑ በኋላ፣ ሁሉንም ነገሮች በፍላጎታቸው፣ በእምነታቸው፣ በፀሎታቸው መሰረት፣ ስለነበረው፣ እና ስለሆነው፣ እናም ስለሚመጣው እንዲያውቁ ከተደረጉ በኋላ፤\n\n21 ፳፩ በእግዚአብሔር መንፈስ ከተጎበኙ በኋላ፣ ከመልአኩ ጋር ከተነጋገሩ በኋላ፣ የጌታ ድምፅም ከተናገራቸው በኋላና፣ የትንቢት መንፈስና የራዕይ መንፈስ፣ ደግሞም ብዙ ስጦታዎች በልሳን የመናገር ስጦታ፣ እናም የመስበክ ስጦታና፣ የመንፈስ ቅዱስ ስጦታና የመተርጎም ስጦታ ከተሰጣቸው በኋላ፤\n\n22 ፳፪ አዎን፣ ከኢየሩሳሌም ምድር በጌታ እጅ በእግዚአብሔር እንዲለቀቁ ከተደረጉ በኋላ፣ ከረሃብ፣ ከበሽታና ከሁሉም ዓይነት ተውሳክ ከዳኑ በኋላ፤ ከዚያም በኋላ እንዳይጠፉ ለጦርነት በመበርታት ጠነከሩ፣ ከጊዜ ወደ ጊዜ ከባርነት በመውጣትና፣ እስካሁን እንዲቀመጡና እንዲጠበቁ ሆነዋል፤ እናም በሁሉም ነገሮች ሀብታም እስኪሆኑ ድረስ በልፅገዋል—\n\n23 ፳፫ እናም አሁን እነሆ እንዲህ እላችኋለሁ፣ ይህ ህዝብ ብዙ በረከቶችን ከጌታ አግኝቶ ካለው ብርሃንና እውቀት በተቃራኒ የሚተላለፍ ከሆነ፣ ይህ ሁኔታ ከሆነ፣ እነርሱም ወደ መተላለፍ የሚወድቁ ከሆነ፣ ከእነርሱ የበለጠ ለላማናውያን የሚቀልላቸው ይሆናል እላችኋለሁ።\n\n24 ፳፬ እነሆም፣ የጌታ ቃል ኪዳን ለላማናውያን ተዘርግቷል፤ ነገር ግን እናንተ የምትተላለፉ ከሆነ ለእናንተ አይሆኑም፤ ምክንያቱም ጌታ እናንተ በእርሱ ላይ የምታምፁ ከሆነ ከምድረ ገፅ ፈፅሞ ትጠፋላችሁ በማለት በግልፅ ቃል አልገባምን እንዲሁም በጥብቅ አላወጀምን?\n\n25 ፳፭ እናም አሁን በዚህ የተነሳ፣ እንዳትጠፉ ዘንድ፣ መንግስተ ሰማያት ቀርባለችና ንስሃ ግቡ በማለት ወደዚህ ህዝብ መሄድ እና መጮህ እንዳለባቸው ለማወጅ ጌታ መልአኩን ብዙ ህዝቦቹን እንዲጎበኝ ልኳል።\n\n26 ፳፮ እናም የእግዚአብሔር ልጅ በክብር በሚመጣበት ቀን ከዚህ በኋላ ሩቅ አይደለም፤ እናም ክብሩ የአብ አንድያ ልጅ ክብር የሆነ፣ በፀጋ፣ በፍትህና በእውነት፣ በፅናት መሃሪና በታጋሽነት የተሞላ፣ የህዝቡን ጩኸት ለመስማትና መልስ ለመስጠት ፈጣን የሆነው ይሆናል።\n\n27 ፳፯ እናም እነሆ፣ በስሙ በማመን ለንስሃ የሚጠመቁትን ለማዳን ይመጣል።\n\n28 ፳፰ ስለዚህ፣ የጌታን መንገድ አዘጋጁ፣ በነበሩበት መሰረት ሰዎች በሙሉ የስራቸውን ውጤት የሚሰበስቡበት ጊዜ ቀርቧልና—ፃድቃን ከሆኑ በኢየሱስ ክርስቶስ ሀይልና መድሀኒት መሰረት የነፍሳቸውን ደህንነት ያጭዳሉ፤ እናም ክፉ ከሆኑ በዲያብሎስ ስልጣንና ግዞት መሰረት ለነፍሳቸው እርግማንን ያጭዳሉ።\n\n29 ፳፱ አሁን እነሆ፣ ይህ ወደ ህዝቡ የሚጮኸው የመልአክ ድምፅ ነው።\n\n30 ፴ እናም አሁን፣ የተወደዳችሁ ወንድሞቼ፣ እናንተ ወንድሞቼ ናችሁና፣ እናም የተወደዳችሁ መሆን ይገባችኋል፣ ለንስሃ የሚሆን ስራን መስራትም አለባችሁ፣ ምክንያቱም ልባችሁ በጌታ ቃል ላይ እጅግ ጠጥሯልና እናም የተሳሳታችሁና የወደቃችሁ ህዝቦች ናችሁ።\n\n31 ፴፩ አሁን እንዲህ ሆነ እኔ አልማ እነዚህን ቃላት ስናገር፣ እነሆ፣ ህዝቡ በእኔ ተቆጥቷል ምክንያቱም እነርሱ ልበ ጠጣር እና አንገተ ደንዳና ሰዎች እንደሆኑ ነግሬአቸዋለሁና።\n\n32 ፴፪ እናም ደግሞ የጠፉና የወደቁ ሰዎች መሆናቸውን በመናገሬ፣ በእኔ ተቆጡ፣ እናም ወደ ወህኒ ቤት ይጥሉኝ ዘንድ እጃቸውን ሊጭኑብኝ ፈለጉ።\n\n33 ፴፫ ነገር ግን እንዲህ ሆነ ጌታ በዚያን ጊዜ እኔን ወስደው ወህኒ ቤት እንዲጥሉኝ አልፈቀደላቸውም ነበር።\n\n34 ፴፬ እናም እንዲህ ሆነ አሙሌቅ ሄደና ወደፊት ቆሞ፣ ደግሞም መስበክ ጀመረ። እናም አሁን የአሙሌቅ ቃላት በሙሉ አልተፃፉም፣ ይሁን እንጂ ከቃሉ የተወሰነው ክፍል በዚህ መፅሐፍ ተፅፏል።\n\n", "alma 10": "[center][font_size=26]ምዕራፍ ፲[/font_size][/center]\n\n[i]ሌሂ ከምናሴ የዘር ሐረግ ነው—አሙሌቅ ለአልማ የሆነውን መለኮታዊ ትዕዛዝ አወሳ—የፃድቃኖች ፀሎት ህዝቡ እንዲድኑ ያደርጋል—ፃድቅ ያልሆኑት ጠበቆች እና ዳኞች ለህዝቡ ጥፋት መሰረትን ይጥላሉ። በ፹፪ ም.ዓ. ገደማ።[/i]\n\n1 ፩ እንግዲህ እነዚህ በአሞኒሀ ምድር ለነበሩት ሰዎች አሙሌቅ እንዲህ በማለት የሰበካቸው ቃላት ናቸው፥\n\n2 ፪ እኔ አሙሌቅ ነኝ፤ የአሚናዲ የዘር ሐረግ የሆነው የእስማኤል ልጅ የሆነው የጊዶናን ልጅ ነኝ፤ እናም ይኸው እራሱ አሚናዲ ነበር በእግዚአብሔር እጅ በቤተመቅደሱ ግድግዳ ላይ የተፃፈውን የተረጎመው።\n\n3 ፫ እናም አሚናዲ የኔፊ የዘር ሐረግ፣ ከኢየሩሳሌም ምድር የወጣው፣ የምናሴ የዘር ሐረግ የሆነው የሌሂ ልጅ ነበር፣ እርሱም በወንድሞቹ እጅ ወደግብፅ የተሸጠው የዮሴፍ ልጅ ነበር።\n\n4 ፬ እናም እነሆ፣ እኔን በሚያውቁኝ ሰዎች ሁሉ መካከል ትንሽ ዝና ያለኝ ሰው አይደለሁም፤ አዎን፣ እናም እነሆ ብዙ ነገድና፣ ወዳጆች አሉኝ፤ ታታሪ ሆኜ በመስራትም ደግሞ ብዙ ሀብትን አፍርቻለሁ።\n\n5 ፭ ይሁን እንጂ፣ ከዚህ ሁሉ በኋላ፣ የጌታን መንገድ እናም ሚስጥሩንና ድንቅ ኃይሉን ብዙም አላውቅም ነበር። እነዚህን ነገሮች ብዙም አላውቅም እላለሁ፤ ነገር ግን እነሆ፣ ስህተተኛ ነኝ፣ የእርሱን ሚስጥሮችና አስደናቂ ሀይል አይቻለሁና፤ አዎን፣ እንዲሁም የዚህን ሕዝብ ሕይወት ሲጠብቅም።\n\n6 ፮ ይሁን እንጂ፣ ብዙ ጊዜ ተጠርቼ ባለመስማቴ ልቤን አጠጥሬ ነበር፤ ስለዚህ እነዚህን ነገሮች በተመለከተ አወቅሁ፤ ሆኖም ይህን ለማወቅም አልፈቀድኩም፤ ስለዚህ በልቤ ክፋት በመሳፍንቱ አስረኛ ዓመት የንግስ ዘመን እስከ ሰባተኛው ወር አራተኛ ቀንም ድረስ እንኳን በእግዚአብሔር ላይ ለማመፅ ሄድኩ።\n\n7 ፯ የቅርብ ዘመዴን ለማየት በተጓዝኩ ጊዜ፣ እነሆ የጌታ መልአክ ታየኝና እንዲህ አለኝ፥ አሙሌቅ የጌታን ነቢይ፣ አዎን፣ ቅዱሱን ሰው፣ በእግዚአብሔር የተመረጠውን ሰው፣ ምግብን ትመግበዋለህና ወደ ራስህ ቤት ተመለስ፤ በዚህ ህዝብ ኃጢያት የተነሳ ለብዙ ቀናት ጾሟል፣ ተርቧልም፣ እናም በቤትህ ተቀብለህ መግበው፣ እርሱም አንተንና ቤትህን ይባርካል፤ እናም የጌታ በረከት በአንተና በቤትህ ላይ ይሆናል።\n\n8 ፰ እናም እንዲህ ሆነ ለመልአኩም ድምፅ ታዘዝኩና፣ ወደ ቤቴ ተመለስኩ። እናም በምሄድበት ጊዜ መልአኩ በቤትህ ትቀበለዋለህ ሲል የተናገረኝን ሰው አገኘሁት—እናም እነሆ ይህም የእግዚአብሔርን የሆኑትን በተመለከተ ሲያናገራችሁ የነበረው ሰው ራሱ ነበር።\n\n9 ፱ እናም መልአኩ እርሱ ቅዱስ ሰው ነው አለኝ፤ ስለዚህ በእግዚአብሔር መልአክ የተነገረ ስለሆነ ቅዱስ መሆኑን አውቃለሁ።\n\n10 ፲ እናም በድጋሚ፣ እርሱ የመሰከራቸው ነገሮች እውነት መሆናቸውን አውቃለሁ፤ እነሆም እንዲህ እላችኋለሁ፣ ጌታ ሕያው እንደሆነ እነዚህን ነገሮች ለእኔ ለመግለፅ መልአኩን ልኳል፤ እናም እርሱ ይህንን ያደረገው አልማ በእኔ ቤት በቆየበት ወቅት ነው።\n\n11 ፲፩ እነሆም፣ ቤቴን ባርኳል፣ እኔን፣ ሚስቴን፣ ልጆቼንና፣ አባቴን እናም ዘመዶቼን ባርኳል፤ አዎን፣ ዘሮቼን በሙሉ ባርኳል፣ እናም ጌታ በተናገረው ቃል መሰረት በረከቱ በእኛ ላይ ሆኗል።\n\n12 ፲፪ እናም አሁን፣ አሙሌቅ እነዚህን ቃላት በተናገረ ጊዜ፣ እነርሱ የተከሰሱባቸውን ነገሮች እናም ደግሞ በውስጣቸው ባለው የትንቢት መንፈስ ስለሚመጡት ነገሮቹ የሚመሰክሩ ከአንድ ምስክር በላይ እንዳለ በመመልከታቸው ህዝቡ መገረም ጀመረ።\n\n13 ፲፫ ይሁን እንጂ፣ በተንኮል ስራቸው በቃላቸው ይይዟቸው ዘንድ፣ በእነርሱም ላይ ምስክር ያገኙባቸው ዘንድ፣ በህግ መሰረት እንዲፈረድባቸው ወደ ዳኛዎቻቸው አሳልፈው ይሰጧቸው ዘንድ፣ እና በሚያስመስሉት ወይም በእነርሱ ላይ በሚመሰክሩባቸው ወንጀል መሰረት እንዲገደሉ ወይም ወደ እስር ቤት እንዲጣሉ ዘንድ እነርሱን ለመጠየቅ ያሰቡ በመካከላቸው አንዳንድ ነበሩ።\n\n14 ፲፬ አሁን እነዚህ ጠበቆች የነበሩት፣ በፍርድ ጊዜ በዳኞቹ ፊት በወንጀሉ ህጉን እንዲዳኙ በህዝቡ የተቀጠሩት፣ እንዲሁም የተሾሙት ሰዎች ሊያጠፏቸው ሲፈልጉ የነበሩ ናቸው።\n\n15 ፲፭ አሁን እነዚህ ጠበቆች የህዝቡን ጥበብና ሴራ ሁሉ የተማሩት ናቸው፣ እናም ይህ በሙያቸው ባለሙያ እንዲሆኑ እንዲያስችላቸው ነው።\n\n16 ፲፮ እናም እንዲህ ሆነ አሙሌቅን ቃሉን እንዲያጥፍ ያደርጉት ዘንድ ወይም ለሚናገረውን ተቃራኒ ይሆኑ ዘንድ ይጠይቁት ጀመር።\n\n17 ፲፯ እንግዲህ አሙሌቅ ዕቅዳቸውን ለማወቅ እንደሚችል አያውቁም። ነገር ግን እንዲህ ሆነ እርሱን መጠየቅ ሲጀምሩ፣ ሀሳባቸውን ገመተ እናም እንዲህ አላቸው፥ እናንተ ክፉና ጠማማ ትውልድ፣ ጠበቆች እና ግብዞች፣ የዲያብሎስን መሰረት እየመሰረታችሁ ናችሁና፤ የእግዚአብሔርን ቅዱሳን ለመያዝ መያዣና ወጥመድ ዘርግታችኋልና።\n\n18 ፲፰ የፃድቃኖችን መንገድ ለማጣመም፣ እናም የእግዚአብሔርን ቁጣ በራሳችሁ ላይ እንዲመጣ ለማድረግ፣ ለዚህ ህዝብ ፍፁም ጥፋት እንኳን ዕቅድ አዘጋጅታችኋል።\n\n19 ፲፱ አዎን፣ የመጨረሻው ንጉሳችን ሞዛያ የሚሾመው ማንም የለምና፣ ይህ ህዝብም በራሱ ድምፅ እንዲመራ በማድረግ መንግስቱን ለመስጠት በተቃረበበት ወቅት፣ በጥሩ ሁኔታ እንዲህ ብሏል—አዎን፣ እርሱ ጥሩ ተናግሯል፣ የዚህ ህዝብ ድምፅ ክፋትን የሚመርጥበት ጊዜው መምጣት ካለበት፣ ይህም ማለት ህዝቡ በመተላለፍ የሚወድቅበት ጊዜው የሚመጣ ከሆነ ለጥፋትም ይደርሳሉ።\n\n20 ፳ እናም አሁን እንዲህ እላችኋለሁ፣ ጌታ ክፋታችሁን በጥሩ ሁኔታ ይፈርዳል፤ በተገቢው ሁኔታም ለህዝቡ በመልአኩ ድምፅ፤ ንስሃ ግቡ፣ ንስሃ ግቡ መንግስተ ሰማያት ቀርባለችና በማለት ይጮሀል።\n\n21 ፳፩ አዎን፣ በመልአኩ ድምፅ በተገቢው ሁኔታ እንዲህ በማለት ይጮሀል፥ በህዝቤ መካከል ፍትህንና ፍርድን በእጄ ይዤ እመጣለሁ።\n\n22 ፳፪ አዎን፣ እናም በምድሪቱ አሁን ባሉት ፃድቃኖች ፀሎት ባይሆን ኖሮ፣ ፍፁም በሆነው ጥፋቱ አሁን ይጎበኛችሁ ነበር እላለሁ፤ ይሁን እንጂ በኖህ ጊዜ እንደነበሩት ሰዎች በጥፋት ውሀ አይሆንም፣ ነገር ግን በረሃብና፣ በቸነፈር እንዲሁም በጎራዴ ይሆናል።\n\n23 ፳፫ ነገር ግን በፃድቃኖች ፀሎት ድናችኋል፤ አሁንም ስለዚህ ፃድቃኖችን ከመካከላችሁ ከጣላችሁ ጌታ እጁን አያሳርፍም፤ ነገር ግን በኃያሉ ቁጣው በእናንተ ላይ ይመጣል፤ በረሃብና በቸነፈር እንዲሁም በጎራዴ ትመታላችሁ፤ እናም ንስሃ ካልገባችሁ በቀር ጊዜው ቀርቧል።\n\n24 ፳፬ እናም አሁን እንዲህ ሆነ ህዝቡ ይበልጥ በአሙሌቅ ተቆጣ፣ እናም እንዲህ በማለትም ጮኹ፥ ጻድቅ በሆነው ህጋችን ላይ፣ እናም በመረጥናቸው በብልሁ ጠበቃዎቻችን ላይ ይህ ሰው ክፉን ይናገራል።\n\n25 ፳፭ ነገር ግን አሙሌቅ እጁን ዘረጋ፣ እናም በኃይል እንዲህ በማለት ጮኸ፥ አቤቱ እናንት ክፉና ጠማማ ትውልድ፣ ሰይጣን ለምን በልባችሁ ትልቅ ቦታን ይይዛል? ለምንስ በእናንተ ላይ እንደእውነቱ የተነገሩትን ቃላት እንዳትረዱ ዐይናችሁን ለማሳወር ስልጣን እንዲኖረው ራሳችሁን ትሰጡታላችሁ?\n\n26 ፳፮ እነሆም በህጋችሁ ተቃራኒን መስክሬአለሁን? እናንተም አትረዱም፤ ከህጋችሁ ተቃራኒን ተናግረሃል ትላላችሁ፤ ነገር ግን እኔ አልተናገርኩም፣ ነገር ግን ህጋችሁን በመደገፍ ኩነኔአችሁን ተናግሬአለሁ።\n\n27 ፳፯ እናም አሁን እነሆ፣ እንዲህ እላችኋለሁ፣ የዚህ ህዝብ ጥፋት መሰረቱ ፃድቃን ባልሆኑት ጠበቆቻችሁና ዳኞቻችሁ መጣል ጀምሯል።\n\n28 ፳፰ እናም አሁን እንዲህ ሆነ አሙሌቅ እነዚህን ቃላት በተናገረ ጊዜ ህዝቡ እንዲህ በማለት በእርሱ ላይ ጮኸ፥ አሁን ይህ ሰው የዲያብሎስ ልጅ እንደሆነ እናውቃለን እኛን ዋሽቶናልና፤ ከህግጋቶቻችንም ተቃራኒ የሆነውን ተናግሯልና። እናም አሁን ይህን አለመቃረኑን ይናገራል።\n\n29 ፳፱ እናም በድጋሚ፣ ጠበቆቻችንና ዳኞቻችንን አጥብቆ ነቅፏል።\n\n30 ፴ እናም እንዲህ ሆነ እነዚህን ነገሮች በእርሱ ላይ እንዲያስታውሱ ጠበቆቹ በልባቸው አስቀመጡት።\n\n31 ፴፩ እናም ከእነርሱ መካከል ዚኤዝሮም የሚባል አንድ ሰው ነበር። ከእነርሱ መካከል ዋና ባለሙያ በመሆን በህዝቡም መካከል በርካታ እንቅስቃሴዎችን ስለነበረው አሙሌቅንና አልማን ለመክሰስ ግንባር ቀደም ነበር።\n\n32 ፴፪ አሁን የጠበቆቹ ዓላማ ገንዘብ ለማግኘት ነበር፤ እናም በተቀጠሩበት መሰረትም ገንዘብን ያገኛሉ።\n\n", "alma 11": "[center][font_size=26]ምዕራፍ ፲፩[/font_size][/center]\n\n[i]የኔፋውያን የገንዘብ አያያዝ ተገለፀ—አሙሌቅ ከዚኤዝሮም ጋር ተጣላ—ክርስቶስ ሰዎችን ከነኃጢአታቸው አያድናቸውም—መንግስተ ሰማያትን የሚወርሱት ብቻ ይድናሉ—ሰዎች ሁሉ በህያውነት ይነሳሉ—ከትንሳኤ በኋላ ሞት የለም። በ፹፪ ም.ዓ. ገደማ።[/i]\n\n1 ፩ አሁን ማንኛውም ሰው የህጉ ዳኛ የሆነ፣ ወይም ዳኛ በመሆን የተሾሙት ለፍርድ በቀረቡት ላይ ለመፍረድ በሚሰሩበት ሰዓት መሰረት ደሞዝ ያገኙ ዘንድ የሞዛያ ህግ ነበር።\n\n2 ፪ አሁን አንድ ሰው በሌላው ባለእዳ ከሆነ፣ እናም ያለበትንም እዳ ካልከፈለ፣ ለዳኛው አቤቱታ ይቀርብበታል፤ እናም ዳኛው ስልጣኑን ተግባራዊ ያደርጋል፤ በፊቱ እንዲያቀርቡት ሹሞችን ይልካልም፣ እናም በህጉና በእርሱ ላይ በቀረቡት መረጃዎች መሰረት ይፈርድበታል፣ ሰውየው ያለበትን እዳ እንዲከፍል ይገደዳልም፣ አለበለዚያ ንብረቱ ይወሰድበታል፣ ካልሆነም ከህዝቡ መካከል ቀማኛና ሌባ በመባል ይጣላል።\n\n3 ፫ እናም ዳኛው በሰራበት መጠን ክፍያውን ይቀበላል—ለቀን አንድ ሰኒን ወርቅ፣ ወይም ከሰኒን ወርቅ እኩል የሆነ አንድ ሴነም ብር፤ ይህም በተሰጠው ህግ መሰረት ነው።\n\n4 ፬ አሁን እነዚህ የተለያዩት ቁራጭ ወርቆቻቸው እናም ብሮቻቸው በዋጋቸው መሰረት ስማቸው ናቸው። እናም ስሞቹም የተሰጡት በኔፋውያን ነው፣ በኢየሩሳሌም እንደነበሩት በአይሁድ አቆጣጠር አልተሰየሙም ነበርና፤ ወይም እንደ አይሁዶችም አለካክ አልለኩዋቸውም ነበር፤ ነገር ግን ስያሜያቸውንና መለኪያቸውን በመሳፍንት ንግስና ጊዜ በንጉስ ሞዛያ እስኪቋቋሙ ድረስ በህዝቡ አስተሳሰብ እና ጉዳዮች መሰረት በማንኛውም ትውልድ ይቀይሯቸው ነበር።\n\n5 ፭ አሁን አቆጣጠሩ ይህ ነው—አንድ ሰኒን ወርቅ፣ አንድ ሴን ወርቅ፣ አንድ ሹም ወርቅና አንድ ሊምና ወርቅ ነው።\n\n6 ፮ አንድ ሴነም ብር፣ አንድ አምኖር ብር፣ አንድ ኤዝረም ብር፣ እናም አንድ ኦንቲ ብር ነው።\n\n7 ፯ አንድ ሲነም ብር ከአንድ ሲነን ወርቅ ጋር እኩል ነበር፣ እናም ለአንድ መለኪያ ገብስና፣ ደግሞ ለሁሉም ዓይነት እህል ለአንድ መለኪያ ዋጋ ነበር።\n\n8 ፰ አሁን የአንድ ሴኦን ወርቅ መጠን ከሁለት ሲነን ወርቅ ዋጋ ጋር እኩል ነው።\n\n9 ፱ እናም አንድ ሹም ወርቅ ከሁለት ሲኦን ወርቅ ጋር ዋጋው እኩል ነበር።\n\n10 ፲ እናም አንድ ሊምና ወርቅ የሁሉም ዋጋ ድምር ነበር።\n\n11 ፲፩ እናም አንድ አምኖር ብር ትልቅነቱ ከሁለት ሴነም እኩል ነው።\n\n12 ፲፪ እናም አንድ ኤዝረም ብር ትልቅነቱ አራት ሲነም ያህል ነበር።\n\n13 ፲፫ እናም አንድ ኦንቲ ከሁሉም ድምር ጋር እኩል ነው።\n\n14 ፲፬ አሁን ይህ የአቆጣጠራቸው የትንሹ ቁጥር ዋጋ ነው—\n\n15 ፲፭ አንድ ሺብሎን የአንድ ሲነም ግማሽ ነው፤ ስለዚህ፣ አንድ ሺብሎን የግማሽ ገብስ መለኪያ ዋጋ ነው።\n\n16 ፲፮ እናም አንድ ሽብለም ግማሽ ሺብሎን ነው።\n\n17 ፲፯ እናም አንድ ልህ ግማሽ ሽብለም ነው።\n\n18 ፲፰ አሁን በአቆጣጠራቸው መሰረት ይህ ቁጥራቸው ነው።\n\n19 ፲፱ አሁን አንድ አንተአን ወርቅ ከሶስት ሽብሎን ጋር እኩል ነው።\n\n20 ፳ እንግዲህ ይህን ገንዘብ ለማግኘት ብቻ ነበር፣ ምክንያቱም ደሞዛቸውን እንደስራቸው አግኝተዋልና፤ ስለዚህ፣ ገንዘብ በፊታቸው በመጡት አቤቱታ መሰረት ያገኙ ዘንድ ሕዝቡን ለርበሻዎችና ለሁሉም አይነት ሁከታዎች እና ክፋት አውከዋቸዋል፤ ስለዚህ ህዝቡን በአልማና በአሙሌቅ ላይ አነሳስተዋል።\n\n21 ፳፩ እናም ይህ ዚኤዝሮም አሙሌቅን እንዲህ በማለት መጠየቅ ጀመረ፥ እኔ የምጠይቀውን ጥቂት ጥያቄዎች ትመልስልኛለህን? አሁን ዚኤዝሮም መልካም የሆነውን ያጠፋ ዘንድ በዲያብሎስ ዕቅድ ባለሟል ነበር፤ ስለዚህ፣ ለአሙሌቅም አለው፥ በአንተ ላይ የማደርገውን ጥያቄዎች ትመልሳለህን?\n\n22 ፳፪ እናም አሙሌቅ እንዲህ አለው፥ በእኔ ውስጥ ባለው በጌታ መንፈስ መሰረት ከሆነ፣ አዎን፤ ከጌታ መንፈስ ተቃራኒ የሆነ ምንም አልናገርምና። እናም ዚኤዝሮም እንዲህ አለው፣ እነሆ ስድስቱ የብር ኦንቲዎች እነዚህ ናቸው፣ እናም የኃያሉን ፍጡር መኖር የምትክድ ከሆነ ይህንን በሙሉ እሰጥሃለሁ።\n\n23 ፳፫ አሁን አሙሌቅ እንዲህ አለ፥ አንተ የሲኦል ልጅ፣ ለምን ትፈትነኛለህ? ፃድቃን እንደዚህ ላለ ፈተና የማይበገሩ እንደሆነ አታውቅምን?\n\n24 ፳፬ እግዚአብሔር እንደሌለስ ታምናለህን? እኔ እንዲህ እልሃለሁ፣ አይሆንም፣ እግዚአብሔር እንዳለ ታውቃለህ፣ ነገር ግን ከእርሱ የበለጠ ገንዘብ ስለምትወድ ነው።\n\n25 ፳፭ እናም አሁን በእግዚአብሔር ፊት ዋሽተኸኛል። ከእኔም እነርሱን ለማስቀረት በልብህ ባሰብህ ጊዜ፣ ለእኔም፣ እነሆ ታላቅ ዋጋ ያላቸውን እነዚህን ስድስት ኦንቲዎች፣ እሰጥሀለሁ ብለኸኛል፤ እናም እኔን ታጠፋኝ ዘንድ ምክንያት እንዲሆንህ እውነተኛና ህያው የሆነውን እግዚአብሔርን እንድክድ ትፈልጋለህ። እናም አሁን እነሆ፣ ለዚህ ለታላቅ ጥፋት ዋጋህን ታገኛለህ።\n\n26 ፳፮ እናም ዚኤዝሮም እንዲህ አለው፥ እውነተኛና ህያው እግዚአብሔር አለ ትላለህን?\n\n27 ፳፯ እናም አሙሌቅ እንዲህ አለ፥ አዎን፣ እውነተኛና ህያው እግዚአብሔር አለ።\n\n28 ፳፰ አሁን ዚኤዝሮም እንዲህ አለ፥ ከአንድ አምላክ በላይ አለን?\n\n29 ፳፱ እናም እርሱ የለም ሲል መለሰለት።\n\n30 ፴ አሁን ዚኤዝሮም በድጋሚ እንዲህ አለ፥ እነዚህን ነገሮች እንዴት ታውቃለህ?\n\n31 ፴፩ እናም እንዲህ አለ፤ መልአኩ እነዚህን እንዳውቃቸው አደረገኝ።\n\n32 ፴፪ እናም ዚኤዝሮም በድጋሚ እንዲህ አለ፣ የሚመጣው ማን ነው? የእግዚአብሔር ልጅ ነውን?\n\n33 ፴፫ እናም እርሱ አዎን አለው።\n\n34 ፴፬ እናም ዚኤዝሮም በድጋሚ እንዲህ አለ፥ ህዝቡን በኃጢአታቸው ያድናቸዋልን? አሙሌቅም መለሰ፣ እናም አለው፥ ይህን አያደርግም እልሀለሁ፣ ምክንያቱም ቃሉንም ለመካድ አይቻለውምና።\n\n35 ፴፭ እንግዲህ ዚኤዝሮም ለህዝቡ እንዲህ አለ፥ እነዚህን ነገሮች ታስታውሱ ዘንድ ተመልከቱ፤ እግዚአብሔርንም ለማዘዝ ስልጣን ያለው ይመስል—አንድ ብቻ አምላክ አለ ብሏልና፤ ይሁን እንጂ የእግዚአብሔር ልጅ ይመጣልም ብሏል፣ ነገር ግን ህዝቡን አያድንም ብሎ ተናግሯል።\n\n36 ፴፮ እንግዲህ አሙሌቅ በድጋሚ እንዲህ አለው፥ እነሆ አንተ ዋሽተሀል፣ ሰዎችንም በኃጢአታቸው አያድንም በማለቴ እግዚአብሔርን ለማዘዝ ስልጣን እንዳለኝ ተናገርኩ ብለሃል።\n\n37 ፴፯ እናም በድጋሚ እንዲህ እልሃለሁ ከነኃጢአታቸው ሊያድናቸው አይችልም፤ እኔም ቃሉን መካድ አይቻለኝምና፣ እናም ምንም እርኩስ ነገር መንግስተ ሰማያትን ሊወርስ አይችልም ብሏልና፤ ስለዚህ፣ መንግስተ ሰማያትን ካልወረስህ እንዴት ልትድን ትችላለህ? ስለዚህ ከነኃጢያትህ መዳን አትችልም።\n\n38 ፴፰ አሁን ዚኤዝሮም በድጋሚ እንዲህ አለው፥ የእግዚአብሔር ልጅ እውነተኛ ዘለአለማዊ አባት ነውን?\n\n39 ፴፱ እናም አሙሌቅ እንዲህ አለው፥ አዎን፣ እርሱ የሰማይና የምድር፣ እናም በእነርሱም ያሉት ሁሉም ነገሮች እውነተኛ ዘለአለማዊ አባት ነው፤ እርሱ የመጀመሪያና የመጨረሻ፣ የፊተኛውና የኋለኛው ነው፤\n\n40 ፵ እናም ህዝቡን ለማዳንና ወደ ዓለም ይመጣል፤ በስሙ ለሚያምኑም መተላለፋቸውን በራሱ ላይ ይወስዳል፤ እነዚህም ዘለዓለማዊ ህይወት ያላቸው ናቸው፣ እናም ደህንነት ለሌላ ለማንም አይመጣም።\n\n41 ፵፩ ስለዚህ ለኃጢአተኞች የሞት እስር ከመፈታት በስተቀር ቤዛነት እንዳልተፈፀመ ሆነው ይቆያሉ፤ እነሆም፣ ሁሉም ከሞት የሚነሱበት፣ እናም ከእግዚአብሔር ፊት የሚቆሙበትና፣ እንደስራቸውም የሚፈረድባቸው ቀን ይመጣል።\n\n42 ፵፪ እንግዲህ፣ ጊዜያዊ ሞት ተብሎ የሚጠራ ሞት አለ፤ እናም ሁሉም ከዚህ ከጊዜያዊው ሞት ይነሱ ዘንድ፣ የክርስቶስ ሞት የጊዜያዊ ሞትን እስር ይፈታል።\n\n43 ፵፫ መንፈስም ከስጋ ጋር ፍፁም በሆነ ሁኔታ በድጋሚ አንድ ይሆናል፣ እግርና እጅ እናም መገጣጠሚያዎች ተገቢ በሆነ ሁኔታ፣ እኛ አሁን ባለን አምሳል ይመለሳሉ፤ እናም ልክ አሁን እንደምናውቅ እያወቅንና፣ የጥፋታችን ሁሉ ትውስታ ግልፅ እየሆነልን በእግዚአብሔር ፊት እንቀርባለን።\n\n44 ፵፬ እንግዲህ፣ ይህ ዳግሞ መመለስ ለሁሉም፣ ለሽማግሌዎችና ለወጣቶች፣ ለታሰሩና ነፃ ለሆኑትም፣ ለሴትና ለወንድ፣ ለኃጢአተኞችና ለፃድቃን ይሆናል፤ እናም አንዲትም የራስ ፀጉራቸውም እንኳን አይጠፋም፤ ነገር ግን ሁሉም ነገር፣ ልክ እንዳሁኑ፣ ወይም በሰውነት፣ በፍጹም መልክ ይመለሳል፣ እናም አንድ ዘለዓለማዊ አምላክ በሆኑት በወልድ በክርስቶስና በእግዚአብሔር አብ፣ እንዲሁም በመንፈስ ቅዱስ የፍርድ ወንበር ፊት፣ መልካም ወይም ክፉዎች ቢሆኑ፣ እንደስራቸው ሊፈረድባቸው መልስ ለመስጠት ይመጣሉ።\n\n45 ፵፭ አሁን፣ እነሆ፣ ስለሚሞተው ሰውነታችን ሞት እናም ደግሞ ስለሚሞተው ሰውነታችን ትንሳኤ ተናግሬሀለሁ። ይህ የሚሞተው ሰውነት ወደማይሞተው ሰውነት ይነሳል፣ ይህም ማለት ከሞት፣ እንዲሁም ከመጀመሪያው ሞትም ወደ ህይወት፣ ከእንግዲህም ደግሞ እንዳይሞቱ ይነሳል እልሀለሁ፤ መንፈሳቸው ከሰውነታቸው ጋር አንድ ይሆናል፣ ከእንግዲህም አይለያይም፤ እንደዚህም አንድ የሆነው ሰውነትም መንፈሳዊና የማይሞት የማይበሰብስም ይሆናል።\n\n46 ፵፮ አሁን፣ አሙሌቅ እነዚህን ቃላት በጨረሰ ጊዜ ህዝቡ በድጋሚ መገረም ጀመረ፣ እናም ደግሞ ዚኤዝሮም መንቀጥቀጥ ጀመረ። እናም የአሙሌቅ ቃል አበቃ፣ ወይንም የፃፍኩት ሁሉ ይህ ነው።\n\n", "alma 12": "[center][font_size=26]ምዕራፍ ፲፪[/font_size][/center]\n\n[i]አልማ ከዚኤዝሮም ጋር ተነጋገረ—የእግዚአብሔር ሚስጥር ሊሰጥ የሚችለው ለሚታመኑበት ብቻ ነው—ሰዎች በሀሳባቸው፣ በእምነታቸው፣ በቃላቸውና በስራቸው ይፈረድባቸዋል—ኃጢአተኞች በመንፈሳዊ ሞት ይሰቃያሉ—ይህ ሞት ያለበት ህይወት የሙከራ ጊዜ ነው—የቤዛነት ዕቅድ ትንሳኤን እናም በእምነት የኃጢያትን ስርየት ያመጣል—ንስሃ የሚገቡ በአንድያ ልጅ አማካኝነት ምህረትን የመቀበል መብት አላቸው። በ፹፪ ም.ዓ. ገደማ።[/i]\n\n1 ፩ አሁን አልማ የአሙሌቅ ቃል ዚኤዝሮምን ዝም ማሰኘቱን ሲመለከት፣ አሙሌቅ ዚኤዝሮም በመዋሸትና በማታለል ሊያጠፋው ሲሞክር እንደያዘው ተመልክቷልና፣ እናም ጥፋቱ በማወቁ ምክንያት መንቀጥቀጥ እንደጀመረ ስለተመለከተ፣ አፉን ከፍቶ ለእርሱ መናገርና፣ የአሙሌቅን ቃላት ማረጋግጥ፣ እናም ከዚያን በላይ የሆኑትን ነገሮች መግለጽ ወይም አሙሌቅም ካደረገው በላይ ቅዱሳት መጻሕፍትን መግለጽ ጀመረ።\n\n2 ፪ አሁን አልማ ለዚኤዝሮም የተናገረው ቃላት በአካባቢው ላሉት ሰዎች ተሰምቶ ነበር፤ ህዝቡ ብዙ ነበሩና፣ እናም በዚህ መንገድ ተናገረ፤\n\n3 ፫ አሁን ዚኤዝሮም በሀሰተኝነትህና በተንኮል ተይዘሀል፣ አንተ ለሰዎች ብቻ ሳይሆን ለእግዚአብሔርም ዋሽተሀልና፤ እነሆም፣ እርሱ ሀሳብህን በሙሉ ያውቃል፣ እናም ያንተ ሀሳብ በሙሉ በእርሱ መንፈስ አማካኝነት ለእኛ እንድናውቀው እንደሚሆን ትመለከታለህ፤\n\n4 ፬ እንግዲህ እኛን ተሳድበህ ለመጣል ህዝቡንም ለመዋሸትና ለማታለል በእኛ ላይ ያደረከው ዕቅድህ እጅግ የረቀቀ ዕቅድ እንደሆነ እናውቃለን፣ እንደዲያብሎስም የረቀቀ ነው—\n\n5 ፭ አሁን ይህ የጠላትህ ዕቅድ ነበር፣ እናም እርሱ ስልጣኑን በአንተ አሳይቷል። አሁን ለአንተ ያልኩትን ለሁሉም እንደምላቸው እንድታስታውሱ እፈልጋለሁ።\n\n6 ፮ እናም እነሆ ለሁላችሁም እላችኋለሁ ይህ የጠላት ወጥመድ ነው፣ ይህም ለእርሱ እንድትገዙ ለማድረግ ለምርኮ ባለው ስልጣኑ መሰረት፣ በሰንሰለቱም ይከባችሁ ዘንድ፣ በዘለአለማዊ ጥፋት ሰንሰለት ይመታችሁም ዘንድ፣ ይህን ህዝብ ለመያዝ ያጠመደው ነው።\n\n7 ፯ እንግዲህ አልማ እነዚህን ቃላት በተናገረ ጊዜ፣ ዚኤዝሮም እጅግ መንቀጥቀጥ ጀመረ፣ እርሱም በይበልጥ የእግዚአብሔርን ኃይል አምኗልና፤ እናም ደግሞ አልማና አሙሌቅ ስለእርሱ እውቀት እንዳላቸው አመነ፣ የልቡን ሀሳብና መሻት እንደሚያውቁ አምኗልና፤ በትንቢት መንፈስ መሠረት ስለእነዚህ ነገሮች እንዲያውቁ ስልጣን ተሰጥቷቸው ነበርና።\n\n8 ፰ እናም ዚኤዝሮም ስለእግዚአብሔር መንግስት ይበልጥ ያውቅ ዘንድ በትጋት ይጠይቃቸው ጀመር። እናም ለአልማ እንዲህ አለው፥ አሙሌቅ ስለሙታን ትንሳኤ፣ ሁሉም ከሞት ይነሳል፣ ፃድቅም ሆነ ኃጢአተኛ፣ እናም በስራቸው እንዲፈረድባቸው በእግዚአብሔር ፊት መጥተው ይቆማሉ ያለው ምን ማለቱ ነው?\n\n9 ፱ እናም አሁን አልማ እነዚህን ነገሮችን እንዲህ በማለት ማብራራት ጀመረ፣ ለብዙዎች የእግዚአብሔርን ሚስጥር እንዲያውቁ ተሰጥቷቸዋል፤ ይሁን እንጂ ለሰዎች ልጆች ለእርሱ በሚሰጡት ትኩረትና ትጋት መሰረት እንዲሰጣቸው ከሚፈቅደው የቃሉ ክፍል በስተቀር እንዳይካፈሉ ጥብቅ ትዕዛዝ ውስጥ ገብተው ነበር።\n\n10 ፲ እናም ስለዚህ ልቡን የሚያጠጥር፣ እርሱም ከቃሉ ትንሹን ክፍል ይቀበላል፤ እናም ልቡንም የማያጠጥር ለእርሱ ሁሉንም በሙላት የእግዚአብሔርን ሚስጥር እስከሚያውቅ ድረስ ከቃሉ ትልቅ ክፍል ይሰጠዋል።\n\n11 ፲፩ እናም ልባቸውን የሚያጠጥሩ ሚስጥሩን በተመለከተ ምንም እስከማያውቁ ድረስ የቃሉ ትንሽ ክፍል ይሰጣቸዋል፤ እና ከእዚያም በዲያብሎስ ምርኮ ይወሰዳሉና፣ እስከሚጠፉም በፈቃዱ ይመራሉ። እናም የሲኦል ሰንሰለትም ማለት ይህ ነው።\n\n12 ፲፪ እናም አሙሌቅ ሞትን በተመለከተ፣ ከሚሞት ሰውነት ወደ ማይሞት ሰውነት ስለመነሳት፣ እናም በእግዚአብሔርም የፍርድ ወንበር ፊት እንደስራችን ሊፈረድብን ስለመቅረባችን በግልፅ ተናግሯል።\n\n13 ፲፫ ከዚያም ልባችን ከጠጠረ፣ አዎን፣ በውስጣችን እስካማይገኝ ድረስ በቃሉ ልባችንን ካጠጠርን፣ ከዚያም በኋላ ጉዳያችን የከፋ ይሆናል፣ እንኮነናለን።\n\n14 ፲፬ ቃላቶቻችን ይፈርዱብናል፣ አዎን ስራዎቻችን ሁሉ ይፈርዱብናል፤ እንከን የሌለብንም በመሆን አንገኝም፣ እናም ሀሳባችንም ደግሞ ይፈርድብናል፤ እናም በዚህ አስከፊ ሁኔታ ወደ አምላካችን ለመመልከት አንደፍርም፤ እናም አለቶቹንና ተራራዎቹን ከእርሱ ፊት እንዲደብቁን በላያችን ላይ እንዲወድቁ ብናዛቸው እጅግ እንደሰታለን።\n\n15 ፲፭ ነገር ግን ይህ ሊሆን አይችልም፣ ወደፊቱ መምጣትና በክብሩ እናም በስልጣኑና በኃይሉ፣ በክብሩና በአለቅነቱ መቆም፣ እናም በዘለዓለማዊ እፍረታችን ፍርዱ በሙሉ ትክክል እንደሆነ፣ እርሱም በስራው ሁሉ ትክክል እንደሆነና፣ ለሰው ልጆች መሃሪ እንደሆነ፣ እንዲሁም በስሙ የሚያምኑትንና ለንስሃ የሚሆን ፍሬን የሚያስገኙትን ማንኛውንም ሰው ለማዳን ስልጣን እንዳለው እናረጋግጣለን።\n\n16 ፲፮ እናም አሁን እነሆ፣ እንዲህ እላችኋለሁ ሞት፣ እንዲሁም መንፈሳዊው ሞት የሆነው ሁለተኛው ሞት ይመጣል፣ ከእዚያም በኃጢአቱ ጊዜያዊ ሞትን የሚሞት መንፈሳዊ የሆነውን ሞትን ይሞትበታል፤ አዎን፣ ለፅድቅም በሆነ ነገር ሁሉ ይሞታል።\n\n17 ፲፯ ቅጣታቸው እንደ እሳት ባህርና ዲን፣ ነበልባሉም ከዘለዓለም እስከዘለአለም ወደ ሰማይ እንደሚወጣው የሚሆንበት ጊዜም ይህ ነው፤ እና ያም በሰይጣን ኃይልና ምርኮ መሰረት፣ እነርሱን እንደፈቃዱ ተገዢ በማድረግ፣ በዘለዓለማዊው ጥፋት የሚታሰሩበት ጊዜ ነው።\n\n18 ፲፰ ከዚያም፣ እላችኋለሁ፣ እነርሱም ቤዛነት እንዳልተፈፀመ ሆነው ይቆያሉ፣ በእግዚአብሔር ፍርድ መሰረት ሊድኑ አይችሉም፤ እናም መሞት አይችሉም ምክንያቱም ከእንግዲህ መበስበስ አይኖርምና።\n\n19 ፲፱ እንግዲህ እንዲህ ሆነ አልማ ይህንን ንግግር እንደጨረሰ፣ ህዝቡ ይበልጥ መገረም ጀመረ፤\n\n20 ፳ ነገር ግን አንቲዮና የሚባል ሰው ነበር፣ በእነርሱም መካከል ዋና ገዢ የነበረው መጣና እንዲህ አለው፥ ሰው ከሞት ይነሳል እናም ከሙታን ወደማይሞተውም ይለወጣል፣ ነፍሱም በጭራሽ አይሞትም ብለህ የተናገርከው ይህ ምንድን ነው?\n\n21 ፳፩ የመጀመሪያ ቤተሰቦቻችን እንዳይገቡና ከህይወት ዛፍ እንዳይወስዱ እናም ለዘለአለም እንዳይኖሩ እግዚአብሔር ኪሩቤልንና የነበልባሉን ሰይፍ በዔድን ገነት በስተምስራቅ አስቀምጧል በማለት ቅዱሳን መፃህፍትስ የተናገሩት ምን ማለት ነው? እናም ለዘለአለም እንዲኖሩ ምንም እድል እንዳልነበረ እንመለከታለን።\n\n22 ፳፪ አሁን አልማ እንዲህ አለው፥ እኔ እንድገልፀው የነበረው ነገር ይህ ነው። አሁን አዳም በእግዚአብሔር ቃል መሰረት የተከለከለውን ፍሬ በመመገቡ መውደቁን ተመልክተናል፤ እናም በመውደቁ የሰው ዘር በሙሉ የሚጠፋና የሚወድቅ እንደሆነም በዚህ እናያለን።\n\n23 ፳፫ እናም አሁን እነሆ እላችኋለሁ፣ በዚያን ጊዜ ለአዳም ከህይወት ዛፍ ፍሬ መመገብ የሚቻለው ቢሆን ኖሮ፣ ሞት አይኖርም ነበር፣ እናም ቃሉም ዋጋ የሌለው ይሆን ነበር፣ ይህንን በበላችሁ ጊዜ በእርግጥ ትሞታላችሁ ብሎም ተናግሮ ነበርና፣ እግዚአብሔርንም ውሸታም ያደርገው ነበር።\n\n24 ፳፬ እናም ሞት፣ አዎን፣ በአሙሌቅ የተነገረው ጊዜያዊ ሞት በሰው ዘር ላይ መምጣቱን እንመለከታለን፤ ይሁን እንጂ የሰው ልጅ ንስሃ ይገባ ዘንድ የተሰጠው ጊዜ ነበር፣ ስለሆነም ይህ ህይወት የሙከራ ጊዜ፣ እግዚአብሔርን ለመገናኘት የመዘጋጃ ጊዜ፣ ከትንሣኤ በኋላ ለሚሆነው እኛ ለተነገርነው መጨረሻ ለሌለው ሁኔታ መዘጋጃ ጊዜ ይሆናል።\n\n25 ፳፭ አሁን፣ ከዓለም መፈጠር ጀምሮ በነበረው የቤዛነት ዕቅድ ባይሆን ኖሮ፣ የሙታን ትንሳኤ ሊሆን ባልቻለም ነበር፣ ነገር ግን የተነገረውን የሙታን ትንሳኤ የሚያመጣ የቤዛነት ዕቅድም ተዘጋጅቶ ነበር።\n\n26 ፳፮ እናም አሁን እነሆ፣ የመጀመሪያ ወላጆቻችን ሄደውና የህይወት ዛፍን መመገብ ቢችሉ ኖሮ የሚዘጋጁበት ሁኔታ ሳይኖራቸው ለዘለዓለም ደስታ የሌላቸው በሆኑ ነበር፤ እናም የቤዛነት ዕቅድም በከሸፈና የእግዚአብሔር ቃል ውጤት ሳይኖረው ዋጋ የሌለው በሆነም ነበር።\n\n27 ፳፯ ነገር ግን እነሆ፣ እንዲህ አልነበረም፤ ነገር ግን ሰዎች መሞት እንዳለባቸው ተመድቦ ነበር፣ እናም ከሞት በኋላ፣ ለፍርድ፣ እንዲሁም እኛ የተናገርነው ዓይነት የመጨረሻ ለሆነ ፍርድ መምጣት አለባቸው።\n\n28 ፳፰ እናም እግዚአብሔር እነዚህ ነገሮች ለሰው ልጆች መምጣት እንዳለባቸው ከመደበ በኋላ፣ እነሆ፣ ሰዎችም የተወሰነላቸውን ነገር በተመለከተ ማወቅ እንደነበረባቸው ተመለከተ፤\n\n29 ፳፱ ስለዚህ ከእነርሱ ጋር እንዲነጋገሩ፣ ሰዎችንም ክብሩን እንዲመለከቱ ያደረገ መላዕክት ላከ።\n\n30 ፴ እናም ከዚያን ጊዜ ጀምሮ ስሙን መጥራት ጀመሩ፤ ስለዚህ እግዚአብሔር ከሰዎች ጋር ተነጋገረ፤ እናም ከዓለም መፈጠር ጀምሮ ተዘጋጅቶ የነበረውን የቤዛነት ዕቅድም እንዲያውቁ አደረገ፣ እናም ይህን እንዲያውቁ ያደረገው በእምነታቸውና በንስሃቸው እንዲሁም በቅዱሱ ስራቸው መሰረት ነው።\n\n31 ፴፩ ስለዚህ፣ ጊዜያዊ የነበሩትንም ነገሮች በተመለከተ የመጀመሪያዎቹን ትዕዛዛት በመተላለፋቸው፣ እናም እንደ አማልክት መልካሙን ከክፉ እንዲያውቁ በመሆናቸው፣ እራሳቸውን ለመስራት በሚችሉበት ሁኔታ፣ ወይም እንደፍላጎታቸውና እንደደስታቸው፣ ክፉ ወይንም መጥፎውን ለማድረግ በሚችሉበት ቦታ እያሉ፣ ለሰዎች ትዕዛዛትን ሰጠ፣\n\n32 ፴፪ ስለዚህ እግዚአብሔር ስለቤዛነት ዕቅድ እንዲያውቁ ካደረገ በኋላ፣ ቅጣቱ ሁለተኛ ሞት፣ ይህም ጻድቃንን በሚመለከት ነገሮች የዘለአለም ሞት በሆነው መጥፎ እንዳይሰሩ ትዕዛዛትን ሰጣቸው፤ ለእንደነዚህ ዓይነቱ የቤዛነት ዕቅድ ኃይል ሊኖረው አይችልምና፣ ምክንያቱም በቸሩ አምላክ ኃያልነት የፍርድ ስራዎች ሊጠፉ አይቻላቸውምና።\n\n33 ፴፫ ነገር ግን እግዚአብሔር በልጁ ስም ሰዎችን ጠራ፣ (ይህም የተዘረጋው የቤዛነት ዕቅድ ነው) እንዲህም አለ፥ ንስሃ የምትገቡ፣ እናም ልባችሁን የማታጠጥሩ ከሆነ፣ ከዚያም በአንድያ ልጄ አማካኝነት ምህረትን አደርግላችኋለሁ።\n\n34 ፴፬ ስለዚህ፣ ማንኛውም ንስሃ የሚገቡ እናም ልባቸውን የማያጠጥሩ ለኃጢአታቸው ስርየት በአንድያ ልጄ አማካኝነት ምህረት ይገባቸዋል፤ እና እነዚህም በእረፍቴ ይገባሉ።\n\n35 ፴፭ እናም ማንኛውም ልባቸውን የሚያጠጥሩና ክፋትን የሚያደርጉ፣ እነሆ፣ በእረፍቴ እንደማይገቡ በቁጣዬ እምላለሁ።\n\n36 ፴፮ እናም አሁን፣ ወንድሞቼ፣ እነሆ እንዲህ እላችኋለሁ፣ ልባችሁን የምታጠጥሩ ከሆነ በጌታ እረፍት ውስጥ አትገቡም፤ ስለዚህ መተላለፋችሁ ቁጣውን በእናንተ ላይ በመጀመሪያ ጥፋት እንዳደረገው እንዲልክ ያነሳሳዋል፣ አዎን፣ ለዘለዓለም ለነፍሳችሁ ጥፋት እንደቃሉ የመጨረሻ ቁጣውን እንደ መጀመሪያው ይልካል፣ ስለዚህ በቃሉ መሰረት በመጀመሪያው ሞት ልክ እንደ መጨረሻው ይሆንባችኋል።\n\n37 ፴፯ እናም አሁን፣ ወንድሞቼ፣ እነዚህን ነገሮች ስለምናውቅና፣ እውነት በመሆናቸው፣ ንስሃ እንግባና ልባችንን አናጠጥር፣ እግዚአብሔር ለእኛ በሰጠው በሁለተኛው ትዕዛዝ ቁጣውን በእኛ እንዲያደርግም አንቀስቅሰው፤ ነገር ግን በቃሉ መሰረት ወደተዘጋጀው የእግዚአብሔር እረፍት እንግባ።\n\n", "alma 13": "[center][font_size=26]ምዕራፍ ፲፫[/font_size][/center]\n\n[i]ሰዎች በታላቁ እምነታቸውና በመልካም ስራዎቻቸው ሊቀ ካህን ተብለው ይጠራሉ—ትዕዛዛቱን ያስተምሩ—በፅድቅ ይቀደሳሉ እናም ወደጌታ እረፍት ይገባሉ—መልከ ጼዴቅ ከእነዚህ ውስጥ አንዱ ነበር—መላዕክት የምስራች ወሬውን በምድሪቱ ያውጃሉ—የክርስቶስን በእርግጥ መምጣቱን ያውጃሉ። በ፹፪ ም.ዓ. ገደማ።[/i]\n\n1 ፩ እናም በድጋሚ፣ ወንድሞቼ፣ ጌታ እግዚአብሔር እነዚህን ትዕዛዛት ለልጆቹ ወደሰጠበት ጊዜ አዕምሮአችሁን እጠቁማለሁ፤ እናም ጌታ እግዚአብሔር እነዚህን ነገሮች ለህዝብ እንዲያስተምሩ የልጁ ቅዱስ ሥርዓት መሰረት በሆነው በቅዱስ ሥርዓቱ ካህናትን መሾሙን እንድታስታውሱ እፈልጋለሁ።\n\n2 ፪ እናም ካህናቱ የተሾሙት በልጁ ሥርዓት መሠረት ነበር፣ በስርዓቱም ህዝቡ ወልድን ለቤዛቸው በምን ሁኔታ መመልከት እንዳለባቸው ያውቁ ዘንድ ነው።\n\n3 ፫ እናም የተሾሙበት ሥርዓት በዚህ ሁኔታ ነበር—እናም ከዓለም መፈጠር ጀምሮ በእግዚአብሔር በቀደመው እውቀት መሰረት በእምነታቸውና በመልካም ስራዎቻቸው ተጠርተዋል፣ ተዘጋጅተዋልም፤ በመጀመሪያ ደረጃ መጥፎና ጥሩውን እንዲመርጡ ተትተዋል፤ ስለዚህ መልካሙን በመምረጣቸውና ታላቅ እምነትን በመለማመዳቸው በቅዱሱ አጠራር፣ አዎን፣ ለእንደእነዚህ አይነት ሰዎች በቤዛነት ዝግጅት ጋር፣ እናም መሰረት፣ በተዘጋጀው ቅዱስ ጥሪ ተጠርተዋል።\n\n4 ፬ እናም በእምነታቸው የተነሳ ለዚህ ቅዱሱ ጥሪ እንደዚህም ተጠርተዋል፣ ይህ ሆኖ ሳለ፣ ሌሎች በልባቸው ጠጣርነትና በአዕምሮአቸው መታወር የእግዚአብሔርን መንፈስ አይቀበሉ፣ በሌላ መልኩ፣ በዚህ ባይሆን ኖሮ እንደወንድሞቻቸው ታላቅ መብት ይኖራቸው ነበር።\n\n5 ፭ በአጠቃላይ በመጀመሪያ ደረጃ እነርሱ ከወንድሞቻቸው ጋር አንድ ዓይነት አቋም ነበራቸው፣ ይህ ቅዱሱ ጥሪም ከዓለም መፈጠር ጀምሮ ልባቸውን ላላጠጠሩት ተዘጋጅቷል፣ የተዘጋጀውም በአንድያ ልጁ የኃጢያት ክፍያ አማካኝነት በኩል እና ውስጥ ነበር—\n\n6 ፮ እናም በቅዱሱ ጥሪው እንዲህ በመጠራትና፣ ወደ እረፍቱም ይገቡ ዘንድ ለሰው ልጆች ትዕዛዛቱን ለማስተማር በእግዚአብሔር ቅዱሱ ስርዓት መሠረት ወደ ታላቁ ክህነት ተሹመዋል—\n\n7 ፯ ይህም ታላቁ ክህነት ከአለም መፈጠር ጀምሮ ከነበረው ከወልድ ሥርዓት መሰረት ነው፤ ወይም በሌላ አነጋገር፣ መጀመሪያም ቀናት ሆነ ፍፃሜ አመታት የሌለው፤ ለሁሉም ነገር በቀደመው እውቀቱ መሰረት ከዘለዓለም እስከዘለዓለም የተዘጋጀ ነው—\n\n8 ፰ አሁን በእንደዚህ ዓይነት ሁኔታ ተሹመዋል—በቅዱሱ ጥሪም ተጠርተውና፣ በቅዱሱ ስርዓት ተሹመው፣ ጥሪውና፣ ሹመቱ፣ እና ታላቁ ክህነት መጀመሪያና መጨረሻ የሌለውን የቅዱሱን ስርዓት ታላቅ ክህነት ተቀብለዋል—\n\n9 ፱ መጀመሪያ ቀናት ሆነ መጨረሻ አመታት በሌለው፣ በፀጋ፣ ፍትህና እውነት በተሞላው በአብ አንድያ ልጅ፣ እንደ ወልድ ስርዓት መሠረት ለዘለአለም ሊቀ ካህናት እንደዚህ ሆኑ። እናም እንደዚህ ነው። አሜን።\n\n10 ፲ እንግዲህ፣ ስለቅዱሱ ስርዓትም ሆነ ስለዚህ ታላቁ ክህነት በተመለከተ በተናገርኩ ጊዜ፣ ብዙዎች የተሾሙና የአምላክ ሊቀ ካህን የሆኑ ነበሩ፤ እናም ይህም በታላቁ እምነታቸውና ንስሃ በመግባታቸው፣ እናም በእግዚአብሔር ፊት ባላቸው ብፁዕነት ንስሃ ለመግባትና ከመጥፋትም ፅድቅን ለመስራት በመምረጣቸው ምክንያት ነው፤\n\n11 ፲፩ ስለዚህ በዚህ ቅዱስ ስርዓት ተጠርተው ነበር፣ ተቀድሰውም ነበር፣ እናም በበጉ ደም ልብሳቸው እስከሚነጣ ታጥበው ነበር።\n\n12 ፲፪ እንግዲህ እነርሱ በቅዱስ መንፈስ ከተቀደሱ በኋላ፣ ልብሳቸው ከነጣ፣ በአምላክ ፊት ንፁህና እንከን የለሽ ከሆኑ፣ ኃጢያትን ከመጥላት በቀር ሊመለከቱትም አልቻሉም፣ እናም ንፁህ የሆኑና ወደጌታ አምላካቸው እረፍት የገቡ ብዙዎች፣ እጅግ ብዙዎች፣ ነበሩ።\n\n13 ፲፫ እናም አሁን፣ ወንድሞቼ፣ በእግዚአብሔር ፊት ራሳችሁን ትሁት እንድታደርጉ፣ እናም ለንስሃም ብቁ የሆነ ፍሬን እንድታመጡ፣ እናንተም በእረፍቱ ትገቡ ዘንድ እፈልጋለሁ።\n\n14 ፲፬ አዎን፣ እኔ በተናገርኩት ተመሳስይ ሥርዓት መሠረት ሊቀ ካህን የነበረው፤ ታላቁ ክህነትን ለዘለአለም እንደተቀበለው መልከ ፄዴቅ ጊዜ እንደነበሩት ሰዎች ራሳችሁን ትሁት አድርጉ።\n\n15 ፲፭ እናም ለዚህ መልከ ፄዴቅ ነበር አብርሃም አስራት የከፈለው፣ አዎን፣ አባታችን አብርሃም ከነበረው ሀብት እንኳን አንድ አስረኛውን አስራት ከፍሏል።\n\n16 ፲፮ አሁን ይህ የሥርዓቱም ሁኔታ ሆኖ ወይንም ይህ የእርሱ ሥርዓት ሆኖ፣ በዚህ ህዝብ ወደ እግዚአብሔር ልጅ ይመለከቱ ዘንድ እነዚህ ስርዓቶች በዚህ ሁኔታ ነበር የተሰጡት፣ እና ይህም ለኃጢአታቸው ሥርየትም ወደፊት ወደእርሱ ይመለከቱት ዘንድ፣ ወደጌታም ዕረፍት ይገቡበት ዘንድ ነው።\n\n17 ፲፯ እንግዲህ ይህ መልከ ፄዴቅ በሳሌም ምድር ንጉስ ነበር፣ እናም ህዝቡም በክፋትና በእርኩሰታቸው የጠነከሩ ነበሩ፤ አዎን፣ ሁሉም የተሳሳቱ ነበሩ፤ በሁሉም ዓይነት ክፋትም ተሞልተው ነበር።\n\n18 ፲፰ ነገር ግን መልከ ፄዴቅ ታላቅ እምነትን ተለማመደ፣ የታላቅ ክህነት ሀላፊነትን በእግዚአብሔር ቅዱሱ ስርዓት መሰረት በመቀበል ለህዝቡ ንስሃን ሰበከ። እናም እነሆ፣ እነርሱ ንስሃ ገቡ፤ በዘመኑም መልከ ጼዴቅ ሰላምን በምድር ውስጥ መሰረተ፤ ስለዚህ የሳሌም ንጉስ በመሆኑ የሰላም አለቃ ተብሎ ተጠርቷል፤ እናም በአባቱም በታች ነገሰ።\n\n19 ፲፱ አሁን፣ ከፊቱ ብዙዎች ነበሩ፣ እናም ደግሞ ከእርሱ በኋላ ደግሞ ብዙዎች ነበሩ፣ ነገር ግን ማንም ታላቅ አልነበረም፤ ስለዚህ፣ በይበልጥ ስለእርሱ በልዩ ጠቅሰዋል።\n\n20 ፳ አሁን ይህን ጉዳይ እንደገና መናገር አያስፈልገኝም፣ የተናገርኩት ይበቃል። እነሆ፣ ቅዱሳት መጻሕፍት ከፊታችሁ ይገኛሉ፤ የምታጣምሙት ከሆነ ለጥፋታችሁ ይሆናል።\n\n21 ፳፩ እናም አሁን እንዲህ ሆነ አልማ እነዚህን ቃላት ለእነርሱ በተናገረ ጊዜ፣ እጁን ዘርግቶ በኃይል እንዲህ በማለት ይጮህ ነበር፥ አሁን የንስሃ ጊዜ ነው፣ የደህንነት ቀን ቀርባለችና፤\n\n22 ፳፪ አዎን፣ እናም የጌታ ድምፅ፣ በመልአኩ አንደበት፣ ለሀገር ሁሉ አውጇል፣ አዎን፣ በታላቅ ደስታ የምስራች ወሬ ይኖራቸው ዘንድ ያውጀዋል፤ አዎን፣ እናም በህዝቡ መካከል፣ አዎን፣ በምድር ፊት እስከዳርቻ ለተበተኑትም እንኳን፣ እነዚህን የምስራች እንዲሰሙ ያደርጋል፤ ስለዚህ እነዚህ ወደእኛ መጥተዋል።\n\n23 ፳፫ እናም እኛ እንድንረዳቸው ዘንድ፣ እንዳንሳሳት ዘንድ፣ በግልፅ አባባል እንድናውቃቸው ተደርገዋል፤ እናም ይህም የሆነው በባዕድ ምድር በመዘዋወራችን ነው፤ ስለዚህ፣ እኛ እነዚህን የምስራች ወሬዎች በወይን አትክልት ቦታዎቻችን ሁሉ ስለታወጁልን በይበልጥ ሞገስን አግኝተናል።\n\n24 ፳፬ እነሆም፣ መላዕክት በዚህ ጊዜ በምድራችን ላይ ለብዙዎች እያወጁ ናቸው፤ እናም የዚህም ዓላማ በክብሩ ለሚመጣበት ጊዜ የሰው ልጆችን ልብ ለማዘጋጀት ነው።\n\n25 ፳፭ እናም አሁን ስለእርሱ መምጣት በመላዕክት አንደበት የሚነገሩትን አስደሳች ዜና ለማዳመጥ ብቻ እየጠበቅን ነን፤ ጊዜው እየመጣ ነው፣ እንዴት እንደፈጠነ አናውቅም። በእኔ ቀናት እንዲሆን ዘንድ እግዚአብሔር ይፍቀደው፤ ነገር ግን በፍጥነት ወይም ዘግይቶ ቢሆን ይሁን፣ በእዚህም እደሰታለሁ።\n\n26 ፳፮ እናም ይህ በመልአኩ አንደበት፣ በሚመጣበት ጊዜ፣ እርሱን በተመለከተ በውስጣቸው በነበረው የትንቢት መንፈስ መሰረት የተናገሩት የአባቶቻቸው ቃላት እንደሚሟሉ ለእውነተኛና ለቅዱሳን ሰዎች እንዲታወቅ ይደረጋል።\n\n27 ፳፯ እናም አሁን፣ ወንድሞቼ፣ ከልቤ ውስጣዊ ቦታ፣ አዎን እስከህመም በሚሆን በታላቅ ጭንቀት፣ ቃሌን ታደምጡኝ ዘንድ፣ እናም ኃጢአታችሁን ታስወግዱና፣ የንስሃችሁን ጊዜ እንዳታዘገዩት እመኛለሁ፤\n\n28 ፳፰ ነገር ግን በጌታ ፊት ራሳችሁን ትሁት ታደርጉ ዘንድና፣ ቅዱስ ስሙን ትጠሩ ዘንድ፣ እናም ያለማቋረጥ እንድትተጉ እንዲሁም እንድትፀልዩ፣ ከሚቻላችሁ በላይም እንዳትፈተኑም፣ እናም ትሁት፣ የዋህ፣ ታዛዥ፣ ታጋሽ፣ ፍቅር የሞላባችሁና ፅኑ መከራን ቻይ በመሆን በመንፈስ ቅዱስ የምትመሩ እንድትሆኑ እመኛለሁ።\n\n29 ፳፱ በጌታ እምነት ይኑራችሁ፣ ዘለአለማዊ ህይወትን ለመቀበል በተስፋ የተሞላችሁ ሁኑ፣ በመጨረሻው ቀን ከፍ እንድትሉና ወደእረፍቱም እንድትገቡ፣ የእግዚአብሔር ፍቅር ሁልጊዜም በልባችሁ ይሁን።\n\n30 ፴ እናም ቁጣውን በላያችሁ ላይ እንዳታመጡ፣ በሲኦል ሰንሰለትም እንዳትታሰሩ፣ በሁለተኛ ሞትም እንዳትሰቃዩ፣ ጌታ ንስሃን ይስጣችሁ።\n\n31 ፴፩ እናም አልማ በዚህ መፅሐፍ ያልተፃፉ ከዚህ የበለጡትን ብዙ ቃላት ለህዝቡ ተናገረ።\n\n", "alma 14": "[center][font_size=26]ምዕራፍ ፲፬[/font_size][/center]\n\n[i]አልማና አሙሌቅ ታሰሩ እናም ተመቱ—የሚያምኑትና ቅዱሳን መፃሕፍቶቻቸው በእሳት ተቃጠሉ—እነዚህ ሰማዕታት በጌታ በክብር ተወሰዱ—የወህኒ ቤቱ ግድግዳ ተሰነጣጠቀ እናም ወደቀ—አልማና አሙሌቅ ተለቀቁ እናም ያሰቃዩአቸው ተገደሉ። ከ፹፪–፹፩ ም.ዓ. ገደማ።[/i]\n\n1 ፩ እናም እንዲህ ሆነ አልማ ለህዝቡ መናገሩን ከጨረሰ በኋላ ብዙዎች በቃሉ አመኑ፣ እናም ንስሃ መግባትና ቅዱሳት መጻሕፍትን መመርመር ጀመሩ።\n\n2 ፪ ነገር ግን ብዙዎች አልማንና አሙሌቅን ለማጥፋት ፈልገው ነበር፣ አልማ ለዚኤዝሮም በተናገራቸው ቃላት ግልፅነት ተቆጥተው ነበርና፣ እናም ደግሞ አሙሌቅ ዋሽቶናል፣ እናም ህጋቸውንና ደግሞ የህግ አዋቂዎቻቸውንና ዳኞቻቸውን ተሳድቧል ብለዋልና።\n\n3 ፫ እናም ደግሞ በአልማና በአሙሌቅ ተቆጥተው ነበር፤ እናም በክፋታቸው ላይ በግልፅ በመመስከራቸው፣ በድብቅ ሊያጠፏቸው ፈለጉ።\n\n4 ፬ ነገር ግን እንዲህ ሆነ አላጠፏቸውም፤ ነገር ግን ወሰዱዋቸውና በጠንካራ ገመድ አሰሩአቸው፣ እናም በምድሪቱ ዋና ዳኛ ፊት አቀረቡአቸው።\n\n5 ፭ እናም ህዝቡ ወደፊት መጣና በእነርሱ ላይ መሰከረ—በህጉ ላይና በህግ አዋቂዎቻቸውና በምድሪቱ ዳኞች፣ ደግሞም በምድሪቷ ላይ ያሉትን ህዝቦች ሁሉ ላይ ክፉ እንደተናገሩ፤ እናምደግሞ ከአንድ አምላክ በላይ እንደሌለና እርሱ በህዝቡ መካከል ልጁን ይልካል፣ ነገር ግን አያድናቸውም ብለዋል በማለት መሰከሩባቸው፣ እናም እንደዚህ ዓይነት ብዙ ነገሮችን ህዝቡ በአልማና በአሙሌቅ ላይ መሰከረ። አሁን ይህ የተደረገው በምድሪቱ ዋና ዳኛ ፊት ነበር።\n\n6 ፮ እናም እንዲህ ሆነ በተነገሩበት ቃላት ዚኤዝሮም ተገርሞ ነበር፣ እናም ደግሞ በህዝቡም መካከል በውሸታም ቃላቱ ስለአዕምሮአቸው መታወር ያደረገውን ያውቃል፤ እናም ነፍሱ በጥፋቱ እውቀት የተነሳ መሰቃየት ጀመረች፤ አዎን በሲኦል ህመም መከበብ ጀመረ።\n\n7 ፯ እናም እንዲህ ሆነ ለህዝቡም እንዲህ በማለት መጮህ ጀመረ፥ እነሆ እኔ ጥፋተኛ ነኝ፣ እነዚህ ሰዎችም በእግዚአብሔር ፊት እንከን የለሽ ናቸው። እናም ከዚያን ጊዜ ጀምሮ ለእነርሱ መለመን ጀመረ፤ ነገር ግን እንዲህ በማለት ሰደቡት፤ አንተ ደግሞ በዲያብሎስ የተያዝህ ነህን? እናም ተፉበት፣ ከእነርሱም መካከል እርሱን፣ እናም ደግሞ በአልማና በአሙሌቅ በተነገሩት ቃላት ያመኑትን ሁሉ አውጥተው ጣሉ፤ እናም አውጥተው ጣሉአቸው፣ በድንጋይ የሚወረውሩባቸው ሰዎችንም ላኩባቸው።\n\n8 ፰ እናም ሚስቶቻቸውንና ልጆቻቸውን በአንድ ላይ አመጡ፣ እናም ማንኛውም በእግዚአብሔር ያመነም ሆነ እንዲያምን የተማረን ወደ እሳት እንዲጣል አደረጉ፤ ደግሞም ቅዱሳት መጻሕፍትን የያዙትን መዛግብቶቻቸውን አመጡና፣ ደግሞ በእሳት ይቃጠሉና ይጠፉ ዘንድ ወደእሳቱ ጣሉአቸው።\n\n9 ፱ እናም እንዲህ ሆነ አልማና አሙሌቅን ወሰዱና በእሳት የተበሉትን ጥፋት ይመለከቱ ዘንድ ወደ ሰማዕት ቦታ ወሰዱዋቸው።\n\n10 ፲ እናም አሙሌቅ በእሳት የተበሉትን ሴቶችና ልጆች ስቃይ በተመለከተ ጊዜ፣ እርሱም ደግሞ ህመሙ ተሰምቶት ነበር፣ እናም ለአልማ እንዲህ አለ፥ ይህንን አሰቃቂ ትዕይንት እንዴት ልንመለከት እንችላለን? ስለዚህ እጃችንን እንዘርጋ፣ በውስጣችን ያለውንም የእግዚአብሔርን ኃይል እንለማመድ፣ እናም እነርሱን ከነበልባሉ እሳት እናድናቸው።\n\n11 ፲፩ ነገር ግን አልማ እንዲህ አለው፥ መንፈስ እጆቼን መዘርጋት እንደሌለብኝ ገታኝ፤ እነሆ ጌታ ወደእራሱ በክብር ተቀብሏቸዋልና፤ እናም ይህንን ነገር እንዲያደርጉ ወይም እንደልባቸው መጠጠር ህዝቡ ይህን ነገር ያደርጉ ዘንድ የፈቀደላቸው፣ በእነርሱ ላይ በቁጣው የሚመጣው ፍርድ ጻድቅ ይሆን ዘንድ ነው፤ እናም የንፁሃን ደም በእነርሱ ላይ ለምስክርነት ይቆማል፤ አዎን፣ እናም በመጨረሻው ቀን በእነርሱ ላይ በኃይል ይጮሃል።\n\n12 ፲፪ አሁን አሙሌቅ ለአልማ እንዲህ አለው፥ እነሆ እኛንም ደግሞ ምናልባት ያቃጥሉን ይሆናል።\n\n13 ፲፫ እናም አልማ እንዲህ አለ፥ እንደጌታ ፈቃድ ይሁን። ነገር ግን እነሆ ስራችን አላለቀም፤ ስለዚህ አያቃጥሉንም።\n\n14 ፲፬ አሁን እንዲህ ሆነ ወደ እሳቱ የተጣሉት ሰውነቶቻቸው እናም ደግሞ ከእነርሱ ጋር አብረው የተጣሉት መዝገቦቻቸው ሲቃጠሉ፣ የምድሪቱ ዋና ዳኛ፣ በታሰሩት በአልማና በአሙሌቅ ፊት ቆመ፤ እናም በእጁ ፊታቸው ላይ መታቸውና እንዲህ አላቸው፣ እናንተ ይህንን ካያችሁ በኋላ በድጋሚ ለዚህ ህዝብ ወደ እሳቱ ባህርና ዲን እንደሚጣሉ ትሰብካላችሁን?\n\n15 ፲፭ እነሆ፣ በእሳት የተጣሉትን ለማዳን ሀይል እንደሌላችሁ ትመለከታላችሁ፤ ወይም እግዚአብሔርም እነርሱ ከእናንተ እምነት በመሆናቸው አላዳናቸውም። እናም ዳኛው በድጋሚ ፊታቸው ላይ መታቸው፣ እናም እንዲህ ሲል ጠየቃቸው፥ ስለራሳችሁስ ምን ትላላችሁ?\n\n16 ፲፮ አሁን ይህ ዳኛ ጌዴዎንን ከገደለው ኔሆር ስርዓትና እምነት ጋር ነበር።\n\n17 ፲፯ እናም እንዲህ ሆነ አልማና አሙሌቅ ምንም አልመለሱለትም፤ እናም በድጋሚ መታቸውና ወደ ወህኒ ቤት እንዲጣሉ ለባለስልጣኖች አሳልፎ ሰጣቸው።\n\n18 ፲፰ እናም ለሶስት ቀናት በወህኒ በተጣሉ ጊዜ፣ የኔሆር ኃይማኖተኞች የሆኑ ብዙ ጠበቃዎችና ዳኞች፣ እንዲሁም ካህናት፣ እንዲሁም መምህራን መጡ፤ እናም እነርሱን ለማየት ወደ ወህኒ ቤት መጡና፣ ስለ ብዙ ቃላት ጠየቁአቸው፣ ነገር ግን ምንም አልመለሱላቸውም ነበር።\n\n19 ፲፱ እናም እንዲህ ሆነ ዳኛው ከፊታቸው ቆመና እንዲህ አላቸው፥ የዚህን ህዝብ ጥያቄ ለምን አትመልሱም? ወደነበልባሉ እናንተን ለመጣል ስልጣን እንዳለኝ አታውቁምን? እናም እንዲናገሩ አዘዛቸው፣ ነገር ግን ምንም አልመለሱም።\n\n20 ፳ እናም እንዲህ ሆነ ወደ ጉዳያቸውም ተመልሰው ሄዱ፣ ነገር ግን በሚቀጥለው ቀን በድጋሚ መጡ፤ እናም ዳኛው ደግሞ በድጋሚ በፊታቸው ላይ መታቸው። ብዙዎችም ደግሞ መጡና፣ መቷቸው፣ እንዲህም አሉአቸው፥ ይህንን ህዝብ ለመፍረድና ህጋችንን ለመኮነን በድጋሚ ትቆማላችሁን? እንደዚህ ዓይነት ታላቅ ሀይል ካላችሁ ራሳችሁን ለምን አታድኑም?\n\n21 ፳፩ እናም እንደነዚህ ያሉ ብዙ ነገሮችን ተናገሩአቸው፣ ጥርሶቻቸውንም አፏጩባቸውና፣ ተፉባቸው፣ እንዲህም አሉአቸው፥ ስንኮነንስ ምን እንመስላለን?\n\n22 ፳፪ እናም እንደነዚህ ያሉ ብዙ ነገሮችን አሉዋቸው፣ አዎን፣ እንደነዚህ ያሉ ነገሮችን ሁሉ እንዲህ ሲሉ ተናገሩዋቸው። ለብዙ ቀናትም ተሳለቁባቸው። እናም እንዲራቡ ምግብ፣ እንዲጠሙ ውሃን ለብዙ ቀናት ከለከሉአቸው፤ ደግሞም እንዲራቆቱ ልብሶቻቸውን ነጠቁአቸው፤ እናም በጠንካራ ገመድ ታስረው በወህኒ ቤት የቆዩት እንዲህ ነበር።\n\n23 ፳፫ እናም እንዲህ ሆነ ለብዙ ቀናት ከተሰቃዩ በኋላ (እና ይህም በአስረኛው ወር በአስራ ሁለተኛው ቀን በኔፊ ህዝብ ላይ በመሣፍንቱ አስረኛ ዓመት የንግስ ዘመን ነበር) ዋናው የአሞኒሀ ዋና ዳኛና፣ ብዙ መምህራኖቻቸውና፣ የህግ አዋቂዎቻቸው፣ አልማና አሙሌቅ በሲባጎ ወደ ታሰሩበት ወህኒ ቤት ሄዱ።\n\n24 ፳፬ እናም ዋናው ዳኛ በፊታቸው ቆመና፣ በድጋሚ መታቸው፣ እንዲህም አለ፥ የእግዚአብሔር ኃይል ካላችሁ ራሳችሁን አስለቅቁ፣ ከእዚያም እኛም በቃላችሁ መሰረት ጌታ ይህንን ህዝብ እንደሚያጠፋ እናምናለን።\n\n25 ፳፭ እናም እንዲህ ሆነ ሁሉም፣ እስከመጨረሻውም እነዚህን ቃላት ደግመው እየተናገሩ፣ ወደ እነርሱ ተጠጉና መቱአቸው፤ እናም የመጨረሻው በተናገራቸው ወቅት የእግዚአብሔር ኃይል በአልማና በአሙሌቅ ላይ ነበር፣ እናም ተነስተው በእግራቸው ቆሙ።\n\n26 ፳፮ እናም አልማ እንዲህ በማለት ጮኸ፥ አቤቱ ጌታ፣ ለምን ያህል ጊዜ ነው ይህንን ታላቅ ስቃይ የምንሰቃየው? አቤቱ ጌታ፣ እስከመዳን ድረስ በክርስቶስ ባለን እምነታችን መሰረት ጥንካሬን ስጠን። እናም የታሰሩበትን ገመድ በጠሱት፤ ህዝቡም ይህንን በተመለከተ ጊዜ፣ መሸሽ ጀመሩ፣ የጥፋት ፍርሃት በእነርሱ ላይ መጥቷልና።\n\n27 ፳፯ እናም እንዲህ ሆነ ፍርሃታቸው ታላቅ ስለነበር በመሬት ላይ ወደቁና፣ የወህኒ ቤቱን የመውጫ በር አላገኙትም ነበር፤ እናም መሬት በኃይል ተንቀጠቀጠች፣ የወህኒ ቤቱ ግድግዳም ለሁለት ተከፈለ ወደ ምድርም ወደቁ፣ እናም አልማንና አሙሌቅን የመቱት ዋናው ዳኛና፣ የህግ አዋቂዎቹና፣ ካህናት፣ እንዲሁም መምህራን በፍርስራሹ ተገደሉ።\n\n28 ፳፰ እናም አልማና አሙሌቅ ከወህኒ ቤቱ ወጡ፣ እናም አልተጎዱም ነበር፤ በክርስቶስ ላይ በነበራቸው እምነት ጌታ ኃይልን ሰጥቷቸዋልና። ወዲያውም ከእስር ቤቱ ወጡና፣ ከታሰሩበትም ገመድ ተፈትተው ነበር፤ እናም ወህኒ ቤቱ ፈራርሶ ወደቀና፣ ከአልማና ከአሙሌቅ በስተቀር በወህኒ ቤቱ የነበሩት ነፍሳት ሁሉ ተገድለው ነበር፤ እናም በፍጥነት ወደ ከተማው ሄዱ።\n\n29 ፳፱ አሁን ጩኸቱን የሰሙ ሰዎች የሆነውን ለማወቅ ህዝቡ በሩጫ ተሰብስበው መጡ፤ አልማና አሙሌቅ ከእስር ቤት ወጥተው የወህኒ ቤቱ ግድግዳ ፈራርሶ በመሬት መውደቁን ሲመለከቱ በታላቅ ፍርሀት ተመቱና፣ ፍየል ከነልጆችዋ ከአንበሶች ፊት እንደምትሸሸው ከአልማና ከአሙሌቅ ፊት ሸሹ፤ እና እንደዚህም ከአልማና ከአሙሌቅ ፊት ሸሹ።\n\n", "alma 15": "[center][font_size=26]ምዕራፍ ፲፭[/font_size][/center]\n\n[i]አልማና አሙሌቅ ወደ ሲዶም ሄዱ እናም ቤተክርስቲያንን አቋቋሙ—አልማ በቤተክርስቲያኗ አባል የሆነውን ዚኤዝሮምን ፈወሰው—ብዙዎች ተጠመቁ፣ እናም ቤተክርስቲያኗ በለፀገች—አልማና አሙሌቅ ወደ ዛራሔምላ ሄዱ። በ፹፩ ም.ዓ. ገደማ።[/i]\n\n1 ፩ እናም እንዲህ ሆነ አልማና አሙሌቅ ከከተማው እንዲወጡ ታዘው ነበር፤ እናም ወጥተው ሄዱና፣ ወደ ሲዶም ምድር ወጡ፤ እናም እነሆ፣ በአልማ ቃል በማመናቸው ከአሞኒያህ ምድር የተባረሩትንና በድንጋይ የተመቱትን ሰዎች ሁሉ አገኙአቸው።\n\n2 ፪ እናም በሚስቶቻቸውና በልጆቻቸው ላይ የደረሱትን ሁሉና፣ ደግሞ እነርሱን በተመለከተ እናም ስለመዳናቸው ኃይል ተረኩላቸው።\n\n3 ፫ እናም ደግሞ ዚኤዝሮም በክፋቱ የአዕምሮ ጭንቀት የተነሳ፣ አልማና አሙሌቅ ከእንግዲህም አይኖሩም በማለት በመገመቱ በሀይለኛ ንዳድ ታሞ በሲዶም ውስጥ ተኛ፤ እናም በክፋቱም ምክንያት ተገድለዋል ብሎ ገምቶ ነበር። እናም ይህም ታላቅ ኃጢያትና ሌሎች ኃጢአቶቹ፣ መዳኛ ሳያገኝ፣ እስከሚቆስል ራሱን አሰቃዩት፤ ስለዚህ በሚያቃጥል እሳት መንገብገብ ጀመረ።\n\n4 ፬ እንግዲህ፣ አልማና አሙሌቅ በሲዶም ምድር ውስጥ መሆናቸውን ሲሰማ፣ ልቡ መደፋፈር ጀመረ፤ እናም ወደ እርሱ እንዲመጡ ፈልጎ፣ በፍጥነት መልዕክት ላከባቸው።\n\n5 ፭ እናም እንዲህ ሆነ የላከውን መልዕክቱን ተቀብለው በፍጥነት ወደ እርሱ ሄዱ፤ ወደ ዚኤዝሮም ቤት ገቡም፤ እናም ታሞ በአልጋው ላይ አገኙት፣ በንዳዱም ተዳክሞ ነበር፤ አዕምሮውም በክፋቱ ምክንያት እጅግ ቆስሎ ነበር፤ እናም ሲመለከታቸው እጁን ዘረጋ፣ እንዲፈውሱትም ለመናቸው።\n\n6 ፮ እናም እንዲህ ሆነ አልማ በእጁ በመያዝ እንዲህ ሲል ተናገረው፥ ለማዳን የሆነውን የክርስቶስን ኃይል ታምናለህን?\n\n7 ፯ እናም እንዲህ በማለት መለሰለት፥ አዎን፣ አንተ ያስተማርካቸውን ቃላት በሙሉ አምናለሁ።\n\n8 ፰ እናም አልማ እንዲህ አለ፥ በክርስቶስ ቤዛነት ካመንህ መፈወስ ትችላለህ።\n\n9 ፱ እናም እርሱ እንዲህ አለ፥ አዎን፣ እንደቃልህ አምናለሁ።\n\n10 ፲ እናም አልማ እንዲህ ሲል ወደ ጌታ ጮኸ፥ አቤቱ ጌታ አምላካችን፣ በዚህ ሰው ላይ ምህረትን አድርግና በክርስቶስ ባለው እምነቱ ፈውሰው።\n\n11 ፲፩ እናም አልማ እነዚህን ቃላት በተናገረ ጊዜ፣ ዚኤዝሮም በእግሮቹ ዘለለና፣ መራመድ ጀመረ፤ ይህም የተደረገው በህዝቡ ሁሉ ታላቅ መገረም ነበር፣ እናም የዚህ እውቀትም በሲዶም ምድር ሁሉ ተሰራጨ።\n\n12 ፲፪ እናም አልማ በጌታ ዚኤዝሮምን አጠመቀው፤ ከእዚያም ጊዜ ጀምሮ ለህዝቡ መስበክ ጀመረ።\n\n13 ፲፫ እናም አልማ በሲዶም ምድር ቤተክርስቲያንን አቋቋመ፣ እናም ለመጠመቅ የፈለጉትን ሁሉ በጌታ ለማጥመቅ ካህናትንና መምህራንን ቀባ።\n\n14 ፲፬ እናም እንዲህ ሆነ እነርሱ ብዙ ነበሩ፤ በሲዶም ዙሪያ ካሉት ከሁሉም አካባቢ መጡና ተጠመቁ።\n\n15 ፲፭ ነገር ግን በአሞኒሀ ምድር ያሉትን ሰዎች በተመለከተ፣ ልባቸው የጠጠረና አንገታቸው የደነደነ ሆኖ ቀጠለ፤ እናም የአልማንና የአሙሌቅን ኃይል በሙሉ የመጣው ከዲያብሎስ ነው እያሉ ለኃጢአታቸው ንስሃ አልገቡም፤ ምክንያቱም ኃይማኖታቸው የኔሆር ነበርና፣ እናም ለኃጢያት ንስሃ መግባትንም አያምኑም ነበር።\n\n16 ፲፮ እናም እንዲህ ሆነ አልማና አሙሌቅ፤ አሙሌቅ በአሞኒያህ ምድር የነበሩትን ሁሉንም ወርቅ፣ ብርና የከበሩ ነገሮችን ለእግዚአብሔር ቃል በመተው፣ በአንድ ወቅት ጓደኞቹ በነበሩት እናም በአባቱና በነገዱ ተወግዞ ነበር፤\n\n17 ፲፯ ስለሆነም፣ አልማ በሲዶም ቤተክርስቲያንን ካቋቋመ በኋላ፣ መገታቱን ተመለከተ፣ አዎን፣ ሰዎች ከልባቸው ኩራት እንደተገቱ፣ እናም ከሰይጣን፣ ከሞትና ከጥፋት እንዲድኑ በእግዚአብሔር ፊት እራሳቸውን ትሁት ሲያደርጉ እናም በቅዱስ ስፍራቸው በመሰዊያ ፊት እግዚአብሔርን ለማምለክ ያለማቋረጥ ለመጠበቅና ለመፀለይ እራሳቸውን በአንድ ላይ መሰብሰብ እንደጀመሩ ተመለከተ፤\n\n18 ፲፰ አሁን አስቀድሜ እንደተናገርኩ እንዲሁም አልማ እነዚህን ነገሮች ከተመለከተ በኋላ፣ አሙሌቅን ወሰደና ወደ ዛራሔምላ ምድር ይዞት ሄደ፣ ወደ ቤቱም ወሰደው፣ በመከራውም አገለገለውና በጌታ እንዲበረታ አደረገው።\n\n19 ፲፱ እናም በኔፊ ህዝብ ላይ የነገሱበት አስረኛው የመሣፍንቱ የንግስ ዘመን እንደዚህ ተፈፀመ።\n\n", "alma 16": "[center][font_size=26]ምዕራፍ ፲፮[/font_size][/center]\n\n[i]ላማናውያን የአሞኒሀን ህዝብ አጠፉ—ዞራም ኔፋውያን ላማናውያንን ድል እንዲያደርጉ መራቸው—አልማና አሙሌቅ እናም ሌሎች ብዙዎች ቃልን ሰበኩ—ከትንሣኤው በኋላም ክርስቶስ ለኔፋውያን እንደሚገለፅ አስተማሩአቸው። ከ፹፩–፸፯ ም.ዓ. ገደማ።[/i]\n\n1 ፩ እናም እንዲህ ሆነ በኔፋውያን ላይ በመሣፍንቱ አስራ አንደኛ ዓመት የንግስ ዘመን፣ በሁለተኛው ወር አስራ አምስተኛ ቀን፣ በዛራሔምላ ታላቅ ሰላም ሆነ፣ ጦርነትም ይሁን ፀብ ለተወሰኑ ዓመታት፣ እንዲሁም እስከ አስራ አንደኛው ዓመት በሁለተኛው ወር እስከ አምስተኛው ቀን ድረስ እንኳን አልነበረም፣ በምድሪቱ ላይ ሁሉ የጦርነት ጩኸትተሰማ።\n\n2 ፪ እነሆም፣ የላማናውያን ወታደሮች በምድረበዳው በኩል በምድሪቱ ዳርቻ ወደ አሞኒሀ ከተማ ሄዱ፣ እናም ህዝቡን መግደል ከተማዋንም ማጥፋት ጀመሩ።\n\n3 ፫ እናም አሁን እንዲህ ሆነ፣ ኔፋውያን እነርሱን ከምድሪቱ ለማስወጣት በቂ ወታደሮችን ከመመልመላቸው በፊት፣ በአሞኒሀ ከተማ ያሉትንና ደግሞ ጥቂት በኖህ ዳርቻ ዙሪያ ያሉትን ሰዎች አጠፉአቸው፣ እናም ሌሎችን በምርኮኛነት ወደ ምድረበዳው ወሰዱአቸው።\n\n4 ፬ አሁን እንዲህ ሆነ ኔፋውያን ወደ ምድረበዳው በምርኮ የተወሰዱትን ለማግኘት ፈለጉ።\n\n5 ፭ ስለዚህ፣ በኔፋውያን ወታደሮች ላይ ዋና ሻምበል ሆኖ የተሾመው (ዞራም ተብሎ የሚጠራው፣ እናም ሌሂና አሃ የተባሉ ሁለት ወንድ ልጆች ያሉት)—አሁን ዞራምና ሁለቱ ወንድ ልጆቹ አልማ በቤተክርስቲያኗ ላይ ሊቀ ካህን መሆኑን በማወቃቸው፣ እናም የትንቢት መንፈስ እንዳለው በመስማታቸው፤ ስለዚህ ጌታ በላማናውያን በምርኮ የተወሰዱባቸውን ወንድሞቻቸውን ለመፈለግ ወደ ምድረበዳው የት መሄድ እንዳለባቸው ለማወቅ ወደ እርሱ ሄዱ።\n\n6 ፮ እናም እንዲህ ሆነ አልማ ይህንን ጉዳይ በተመለከተ ጌታን ጠየቀ። እናም አልማ ተመለሰና እንዲህ አላቸው፥ እነሆ፣ ላማናውያን በምድረበዳው በስተደቡብ በማንቲ ምድር ዳርቻ ራቅ ብሎ የሲዶምን ወንዝ ያቋርጣሉ። እናም እነሆ በሲዶም ወንዝ በስተምስራቅ ከእነርሱ ጋር ትገናኛላችሁ፣ እናም በላማናውያን በምርኮ የተወሰዱትን ወንድሞቻችሁን ጌታ ለእናንተ ይሰጣችኋል።\n\n7 ፯ እናም እንዲህ ሆነ ዞራምና ወንድ ልጆቹ ከወታደሮቻቸው ጋር የሲዶምን ወንዝ አቋረጡ፣ እናም በማንቲ ዳርቻ በምድረበዳው በስተደቡብ በኩል፣ በሲዶም ወንዝ በስተምስራቅ ዘመቱ።\n\n8 ፰ እናም በላማናውያን ወታደሮች ላይ መጡባቸው፣ እናም ላማናውያን ተበታተኑና ወደ ምድረበዳው ሸሹ፤ እናም በላማናውያን የተማረኩ ወንድሞቻቸውን ወሰዱና፣ በምርኮ ከተወሰዱት ውስጥ አንድም ነፍስ አልሞተባቸውም ነበር። እናም በወንድሞቻቸው ምድራቸውን ሊወርሱ ዘንድ ተወሰዱ።\n\n9 ፱ እናም የመሣፍንቱ አስራ አንደኛ ዓመት እንደዚህ ተፈፀመ፤ ላማናውያን ከምድሪቱ ወጡና፣ የአሞኒሀውያን ህዝቦችም ጠፉ፤ አዎን፣ በህይወት የነበሩ አሞናውያን ሁሉ፣ እናም ደግሞ በታላቅነቷ የተነሳ እግዚአብሔር ሊያጠፋት አይቻለውም የተባለላት ታላቋ ከተማቸውም ጠፋች።\n\n10 ፲ ነገር ግን እነሆ፣ በአንድ ቀን ባዶ ሆነች፤ እናም ሬሳዎች በምድረበዳው ውሾችና በዱር አውሬዎች ተቆራረጡ።\n\n11 ፲፩ ይሁን እንጂ፣ ከብዙ ቀናት በኋላ ሬሳዎቻቸው በምድሪቱ ላይ ተቆለሉና፣ ጥልቅ ባልሆነ ሽፋን ተሸፈኑ። እናም እንዲሁም ሽታው በማየሉ ህዝቡ ለብዙ ዘመናት የአሞኒያህን ምድር ለመያዝ አልገቡም ነበር። ይህም የኔሆራውያን መውደም ተብሎ ይጠራ ነበር፤ የተገደሉት የኔሆርን ኃይማኖት ተከታዮች ነበሩና፣ እናም ምድራቸው ባዶ ሆና ቀረች።\n\n12 ፲፪ እናም መሣፍንቱ በኔፊ ህዝቦች ላይ እስከሚነግሱበት አስራ አራተኛ ዓመት ድረስ ላማናውያን በኔፊ ህዝቦች ላይ ለጦርነት አልመጡም። እናም ለሶስት ዓመታት የኔፊ ህዝብ በምድሪቱ ላይ የማያቋርጥ ሰላምን አገኙ።\n\n13 ፲፫ እናም አልማና አሙሌቅ ለህዝቡ ስለንስሃ ለመስበክ በቤተመቅደሶቻቸው፣ እናም ደግሞ በቅዱስ ሥፍራዎቻቸው፣ እናም ደግሞ በአይሁድ ስርዓት በተገነቡት ምኩራቦቻቸው ሄዱ።\n\n14 ፲፬ እናም ቃላቸውን ላዳመጡአቸው ሁሉ፣ ያለማዳላት ሳያቋርጡ የእግዚአብሔርን ቃል አካፈሉአቸው።\n\n15 ፲፭ እናም አልማና አሙሌቅ፣ ደግሞም ከዚህ የበለጡ ለስራው የተመረጡ ብዙዎች በምድሪቱ ላይ ቃሉን ለመስበክ ሄዱ። እናም ቤተክርስቲያኗ በምድሪቱ ላይ በዙሪያው በኔፋውያን ሁሉ መካከል ተቋቋመች።\n\n16 ፲፮ እናም በእነርሱ መካከል ምንም ዓይነት እኩል ያልሆነ አልነበረም፤ ጌታ የሰው ልጆችን አዕምሮ ለማዘጋጀት እንዲሁም በመምጫው ጊዜ በእነርሱ መካከል የሚሰበከውን ቃል ለመቀበል ልባቸውን እንዲያዘጋጁ በምድሪቱ ላይ ሁሉ መንፈሱን አፈሰሰ—\n\n17 ፲፯ በቃሉ ላይ ልባቸውን እንዳያጠጥሩ፣ የማያምኑ እንዳይሆኑ፣ እናም ወደ ጥፋት እንዳይሄዱ፣ ነገር ግን ቃሉን በደስታ ይቀበሉት ዘንድ እናም ቅርንጫፉ ወደ እውነተኛው ወይን እንዲዳቀሉ ዘንድ፣ እነርሱም ወደ ጌታ አምላካቸው እረፍት ይገቡ ዘንድ ነው።\n\n18 ፲፰ አሁን ውሸቶችንም፣ ማታለልንም፣ ቅናትንም፣ ጠብንም፣ ተንኮልንም፣ ስድብንም፣ ስርቆትንም፣ ዝርፊያንም፣ መቀናትንም፣ ግድያንም፣ ዝሙት መፈፀምንም፣ እናም ሁሉም አይነት ምንዝርናን እንዲያስወግዱ ከህዝቡ መካከል የሰበኩት እነዚያ ካህናት፣ እነዚህ ነገሮች እንዳይሆኑ ጮሁ—\n\n19 ፲፱ በቅርብ የሚመጡትን ነገሮች ካህናቱ በማወጅ፤ አዎን፣ የእግዚአብሔርን ልጅ መምጣት፣ ስቃዩንና ሞቱን፣ እናም ደግሞ ከሙታን መነሳቱን በማወጅ ጮሁ።\n\n20 ፳ እናም ብዙዎች የእግዚአብሔር ልጅ የሚመጣበትን ስፍራ በተመለከተ ጠየቁ፤ እርሱም ከትንሣኤው በኋላ እንደሚገለጥላቸው ተምረው ነበር፤ እናም ህዝቡ ይህንን ያዳመጠው በታላቅ ሀሴትና ደስታ ነበር።\n\n21 ፳፩ እናም አሁን ቤተክርስቲያኗ በምድሪቱ ላይ ከተመሰረተች በኋላ—በዲያብሎስ ላይ ድል ካገኘች፣ እናም በንፅህና በምድሪቱ ላይ የጌታ ቃል አንድ ላይ ከተሰበከ በኋላ፣ እናም ጌታ በህዝቡ ላይ በረከትን አፈሰሰ—በኔፊ ህዝብ ላይ አስራ አራተኛው የመሣፍንት የንግስ ዘመን በዚሁ ተፈፀመ።\n\n", "alma 17": "ለእግዚአብሔር ቃል በመንግስቱ የነበራቸውን መብት የናቁት፣ እናም ላማናውያንን ለመስበክ ወደኔፊ ምድር የሄዱት የሞዛያ ልጆች፣ የስቃያቸውና የመዳናቸው ታሪክ—አልማ እንደመዘገበው።\n\nምዕራፍ ፲፯ እስከ ፳፯ አጠቃሎ የያዘ።\n\n[center][font_size=26]ምዕራፍ ፲፯[/font_size][/center]\n\n[i]የሞዛያ ልጆች የትንቢትና የራዕይ መንፈስ አላቸው—ቃሉን ለላማናውያን ለማወጅ ወደ ተለያዩ መንገዶች ተጓዙ—አሞን ወደ እስማኤል ምድር ተጓዘ፣ እናም የንጉስ ላሞኒ አገልጋይ ሆነ—አሞን የንጉሱን መንጋዎች አዳነ፣ እናም ጠላቶቹን በሴቡስ ወንዝ ገደለ። ከቁጥር ፩–፫፣ በ፸፯ ም.ዓ. ገደማ፣ ቁጥር ፬፣ ከ፺፩–፸፯ ም.ዓ. ገደማ፤ እናም ከቁጥር ፭–፴፱፣ በ፺፩ ም.ዓ. ገደማ።[/i]\n\n1 ፩ እናም አሁን እንዲህ ሆነ አልማ ከጌዴዎን ምድር ከደቡብ በኩል ወደ ማንቲ ምድር ሲጓዝ፣ እነሆ በመገረም ከሞዛያ ልጆች ጋር ወደ ዛራሔምላ ሲጓዙ ተገናኘ።\n\n2 ፪ እንዲሁም የሞዛያ ልጆች መልአኩ ለመጀመሪያ ጊዜ ሲገለጥለት ከአልማ ጋር ነበሩ፤ ስለዚህ አልማ ወንድሞቹን በመመልከቱ እጅግ ተደሰተ፤ እናም ደስታውን ይበልጥ የጨመረው አሁንም በጌታ ወንድሞቹ በመሆናቸው ነበር፤ አዎን፣ እናም እውነትን በማወቅ የጠነከሩ ነበሩ፤ ትክክለኛ ማስተዋል የነበራቸው፣ የእግዚአብሔርን ቃል ያውቁ ዘንድ ቅዱሳን መጻሕፍትን በትጋት የሚያጠኑ ሰዎች ነበሩ።\n\n3 ፫ ነገር ግን ይህ ብቻም አይደለም፤ እራሳቸውን በብዙ ጸሎትና ፆም አተጉ፤ ስለዚህ የትንቢት መንፈስና፣ የራዕይ መንፈስ ነበራቸው፣ እናም በሚያስተምሩበት ጊዜም በእግዚአብሔር ኃይልና ስልጣን አስተማሩ።\n\n4 ፬ እናም የእግዚአብሔርን ቃል በላማናውያን መካከል ለአስራ አራት ዓመታት አስተማሩ፤ እናም ብዙዎችን ወደ እውነት በማምጣት አጥጋቢ ውጤት አግኝተው ነበር፤ አዎን በቃላቸው ኃይልም ስሙን ለመጥራትና በፊቱም ኃጢአታቸውን ለመናዘዝ ብዙዎች በእግዚአብሔር መሰዊያ ፊት ቀረቡ።\n\n5 ፭ አሁን የጉዞአቸው ሁኔታ ይህን ይመስል ነበር፣ በብዛት ተሰቃይተው ነበርና፤ በአካልም ሆነ በአዕምሮ በረሃብ፣ በጥማትና በድካም ብዙ ተሰቃዩ፣ እናም ደግሞ በመንፈስ ብዙ ሰሩ።\n\n6 ፮ አሁን ጉዞአቸውም እነዚህ ነበሩ፥ በመሣፍንቱ በመጀመሪያው ዓመት፣ አባታቸው ለእነርሱ ለመስጠት የፈለገውን መንግስት፣ እናም ደግሞ ይህ የህዝቡ ምኞት ነበር፣ ከተቃወሙ በኋላ አባታቸው ሞዛያን ተሰናበቱ፤\n\n7 ፯ ይሁን እንጂ ከዛራሔምላ ምድር ወጥተው ሄዱ፣ እናም ጎራዴአቸውንና ጦራቸውን፣ ቀስቶቻቸውንና፣ ሻምላቸውን፣ እንዲሁም ወንጭፎቻቸውን ወሰዱ፤ እናም በምድረበዳ ባሉበት ጊዜ ምግባቸውን ያዘጋጁ ዘንድ ይህን አደረጉ።\n\n8 ፰ እናም ወደ ኔፊ ምድር የእግዚአብሔርን ቃል ለላማናውያን ለመስበክ ለመሄድ ከመረጧቸው ጋር ወደ ምድረበዳው ሄዱ።\n\n9 ፱ እናም እንዲህ ሆነ በምድረበዳው ውስጥ ለብዙ ቀናት ተጓዙ፣ እናም ጌታ ከእነርሱ ጋር ይሄድ ዘንድ መንፈሱን ይሰጣቸው ዘንድና፣ ከእነርሱ ጋር ይቆዩ ዘንድ፣ ወንድሞቻቸው ላማናውያኖችን ወደ እውነት ለማምጣት፣ የሚቻል ከሆነም ትክክል ያልሆነውን፣ የአባቶቻቸውን ወግ መጥፎነቱን ይረዱት ዘንድ በእግዚአብሔር እጅ መሳሪያ እንዲሆኑ በርትተው ፆሙ እንዲሁም ፀለዩ።\n\n10 ፲ እናም እንዲህ ሆነ ጌታ በመንፈሱ ጎበኛቸውና፣ እንዲህ አላቸው፥ ተፅናኑ። እነርሱም ተፅናኑ።\n\n11 ፲፩ እናም ደግሞ ጌታ እንዲህ አላቸው፥ ወደ ወንድሞቻችሁ ወደ ላማናውያን ሂዱ፣ ቃሌንም መስርቱ፤ ይሁን እንጂ በእኔ ለእነርሱ መልካም ምሳሌ ታሳዩ ዘንድ በስቃያችሁ ፅናትና ትእግስት ይኑራችሁ፣ እናም ለብዙ ነፍስ መዳኛ በእጆቼ መሳሪያ አደርጋችኋለሁ።\n\n12 ፲፪ እናም እንዲህ ሆነ የሞዛያ ልጆችና፣ ደግሞ ከእነርሱ ጋር የነበሩት፣ ልብ የጌታን ቃል ወደ ላማናውያን በመሄድ ለመናገር ድፍረትን አገኙ።\n\n13 ፲፫ እናም እንዲህ ሆነ በላማናውያን ምድር ዳርቻ በደረሱ ጊዜ፣ በመኽራቸው ወቅትም በኋላ በድጋሚ እንደሚገናኙ በጌታ በማመን እርስ በርስ ተለያዩና፣ አንዱ ከሌላኛው ተከፈሉና ተለዩ፤ ለመስራት በእራሳቸው ላይ የወሰዱት ስራ ታላቅ እንደሆነ ገምተዋልና።\n\n14 ፲፬ እና በእርግጥም ታላቅ ነበር፣ ምክንያቱም የጌታን ቃል ዱር፣ ልበ ጠጣሮችና፣ አስፈሪ ለሆኑ ሰዎች ለመስበክ በእራሳቸው ላይ ወስደውታልና፤ ህዝቡም ኔፋውያንን በመግደልና በመስረቅ እንዲሁም በመዝረፍ የሚደሰት ነበር፤ እናም ልባቸው በሀብት ላይ፣ እንዲሁም በወርቅና በብር፣ እናም በከበሩት ድንጋዮች ላይ የተደገፈ ነበር፤ ይሁን እንጂ እነዚህን ነገሮች በእጃቸው ሳይሰሩ በግድያና በዝርፊያ ማግኘትን ተመኙ።\n\n15 ፲፭ እነርሱ እንደዚህ ከንቱ ሰዎች ነበሩ፣ ብዙዎቻቸው ጣዖትን አምላኪዎች ነበሩ፣ እናም በአባቶቻቸው ባህል የተነሳ የአምላክ እርግማን በእነርሱ አርፎ ነበር፤ ይህም ቢሆን ንስሃ እስከገቡ ድረስ የጌታ ቃል ኪዳን ለእነርሱ ተዘርግተውላቸዋል።\n\n16 ፲፮ ስለዚህ፣ እነርሱም ወደ ንሰሃ፣ እናም ምናልባትም የቤዛነትን ዕቅድ ወደማወቅ ያመጡአቸው ዘንድ፣ ለዚህም ምክንያት ነበር የሞዛያ ልጆች ስራውን በእራሳቸው ላይ የወሰዱት።\n\n17 ፲፯ ስለዚህ እራሳቸውን ከሌላኛው ለዩ፣ እናም ከመካከላቸው ለእነርሱ በተሰጠው በእግዚአብሔር ቃልና ኃይል መሰረት እያንዳንዱ ሰው ብቻውን ሄደ።\n\n18 ፲፰ እንዲሁም አሞን ከመካከላቸው ዋና ስለነበር፣ ወይም እነርሱን ረዳቸው፣ እናም እንደጥሪአቸው መሰረት ከባረካቸውና የጌታን ቃል ካካፈላቸው፣ እናም ከመሄዱም በፊት ከረዳቸው በኋላ ከእነርሱ ተለየ፤ እንደዚህም የተለያዩ ጉዞአቸውን በምድሪቱ አደረጉ።\n\n19 ፲፱ እናም አሞን ወደ እስማኤል ምድር ሄደ፣ ምድሪቱም የተጠራችው ላማናውያን በሆኑት በእስማኤል ልጆች ስም ነበር።\n\n20 ፳ እናም አሞን በእስማኤል ምድር በገባ ጊዜ፣ በእጃቸው የወደቁትን ኔፋውያን ሁሉ ማሰር፣ እናም በንጉሱ ፊት መውሰዳቸው ባህል ስለነበር፣ ላማናውያን ወሰዱትና አሰሩት፤ እናም እንደ ፈቃዱና ደስታው ለመግደል፣ ወይም በምርኮ ለማቆየት፣ ወይም ወደ ወህኒ ለመጣል፣ ወይም ከራሱ አገር ለማስወጣት፣ ንጉሱ እንደ ፍላጎቱ ያደርግ ዘንድ እንደዚህ ይተውለት ነበር።\n\n21 ፳፩ እናም አሞን በእስማኤል ምድር በነገሰው ንጉስ ፊት ተይዞ ቀረበ፤ ስሙም ላሞኒ ይባል ነበር፣ እርሱም የእስማኤል ዝርያ ነበር።\n\n22 ፳፪ እናም በምድሪቱ ከላማናውያን፣ ወይም ከእርሱ ህዝቦች፣ ጋር ለመኖር ፈቃዱ እንደሆነ አሞንን ንጉሱ ጠየቀው።\n\n23 ፳፫ እናም አሞን እንዲህ አለው፥ አዎን፣ ከዚህ ህዝብ ጋር ለተወሰነ ጊዜ፣ አዎን፣ እናም ምናልባት እስከምሞትባት ቀን ድረስ ለመኖር እፈልጋለሁ።\n\n24 ፳፬ እናም እንዲህ ሆነ ንጉስ ላሞኒ በአሞን እጅግ ተደሰተና፣ የታሰረበት እንዲፈታ አደረገ፤ እናም አሞን ከሴት ልጆቹ አንዷን እንዲያገባለት ፈለገ።\n\n25 ፳፭ ነገር ግን አሞን እንዲህ አለው፥ አይሆንም፣ ነገር ግን አገልጋይህ እሆናለሁ። ስለዚህ አሞን ለንጉስ ላሞኒ አገልጋይ ሆነ። እናም እንዲህ ሆነ በላማናውያን ባህል መሰረት የላሞኒን መንጋዎችን ለመጠበቅ ከሌሎች አገልጋዮች ጋር ተሰማራ።\n\n26 ፳፮ እናም ለሶስት ቀናት ንጉሱን ካገለገለ በኋላ፣ የሴቡስ ውሃ ተብሎ ወደሚጠራው ውሃ ወዳለበት ስፍራ ከብቶቻቸውን ከላማናውያን አገልጋዮች ጋር ውሃ ለማጠጣት ሄደ፣ እናም ላማናውያን በሙሉ ከብቶቻቸው ውሃ እንዲያገኙ ወደ እዚህ ቦታ መርተዋቸው ነበር—\n\n27 ፳፯ ስለዚህ፣ አሞንና የንጉሱ አገልጋዮች መንጋዎቻቸውን ወደዚህ የውሃ ስፍራ እየነዱ በወሰዱ ጊዜ፣ እነሆ ወደውሃው ከመንጋዎቻቸው ጋር የነበሩት የተወሰኑ ላማናውያን ቆሙ፣ እናም የአሞንንና የንጉሱ አገልጋዮች መንጋዎችን በታተኑአቸው፣ እናም በብዙ አቅጣጫ እስከሚበታተኑም አባረሩአቸው።\n\n28 ፳፰ እንግዲህ የንጉሱ አገልጋዮች እንዲህ በማለት ማጉረምረም ጀመሩ፥ እንግዲህ ንጉሱ እነዚህ ሰዎች በክፋታቸው መንጋዎቻቸውን በመበተናቸው ምክንያት በወንድሞቻችን ላይ እንዳደረገው ይገድለናል። እናም እንዲህ በማለት በሀይል አለቀሱ፥ እነሆ መንጋዎቻችን ተበትነዋል።\n\n29 ፳፱ እንግዲህ መገደላቸውን ፈርተው አለቀሱ። እንግዲህ አሞን ይህንን በተመለከተ ጊዜ ልቡ በደስታ ተሞላ፤ እንዲህም አለ፥ ለንጉሱ እነዚህን ከብቶች በመመለስ፣ የአገልጋይ ጓደኞቼን ልብ አሸንፍ ዘንድ፣ በቃሌም እንዲያምኑ እመራቸው ዘንድ ለእነዚህ ከእኔ ጋር አገልጋዮች ለሆኑት ኃይሌን፣ ወይንም በውስጤ ያለውን ሀይል አሳያቸዋለሁ።\n\n30 ፴ እናም አሁን፣ እነዚህ ወንድሞቼ በማለት የጠራቸውን ስቃይ በተመለከተ ጊዜ፣ ይህ የአሞን ሀሳብ ነበር።\n\n31 ፴፩ እናም እንዲህ ሆነ እንዲህ በማለት በቃሉ አበረታታቸው፥ ወንድሞቼ፣ አትፍሩም መንጋዎቹን ለመፈለግም እንሂድ፣ እናም በአንድ ላይ እንሰበስባቸዋለን፣ ወደ ውሃው ስፍራ እንመልሳቸዋለንም፣ እንደዚህም መንጋዎቹን ለንጉሱ እንጠብቃለን፣ እርሱም አይገድለንም።\n\n32 ፴፪ እናም እንዲህ ሆነ መንጋዎቹን ፍለጋ ሄዱ፣ አሞንንም ተከተሉት፣ እናም በፍጥነት ሮጡና፣ የንጉሱን መንጋዎች መለሱአቸው፤ በአንድ ላይ ወደ ውሃው በድጋሚ ሰበሰቡአቸው።\n\n33 ፴፫ እናም እነዚያ ሰዎች በድጋሚ ከብቶቹን ለመበታተን ተነሱ፤ ነገር ግን አሞን ለወንድሞቹ እንዲህ አላቸው፥ መንጋዎቹ እንዳይሸሹ ክበቡአቸው፤ እናም እኔ እሄዳለሁና፣ ከብቶቻችንን ከሚያባርሩት ጋር እጣላለሁ።\n\n34 ፴፬ ስለዚህ፣ አሞን እንዳዘዘው አደረጉ፤ እርሱም ሄደና በሴቡስ ውሃ አጠገብ የነበሩትን ለመጣላት ተነሳ፤ እናም እነርሱ በቁጥራቸው ብዙ ነበሩ።\n\n35 ፴፭ ስለዚህ ከእነርሱ አንዱ ሰው እርሱን እንደፈለገው ለመግደል ይችላል በማለት በመገመታቸው አሞንን አልፈሩትም ነበር፣ ጌታ ለሞዛያ ልጆቹን ከእጃቸው እንደሚያወጣ ቃል መግባቱን አላወቁምና፣ ስለጌታም ቢሆን ምንም አያውቁም ነበር፤ ስለዚህ በወንድሞቻቸው ጥፋት ተደሰቱ፤ እናም በዚህ ምክንያት የንጉሱን ከብቶች ለማባረር ተነስተዋል።\n\n36 ፴፮ ነገር ግን አሞን ተነሳ እናም በወንጭፉ ድንጋይ በእነርሱ ላይ መወርወር ጀመረ፤ አዎን፣ በታላቅ ሀይል ድንጋይ በመካከላቸው በወንጭፉ ወረወረ፤ እናም የተወሰኑትን በመግደሉ በሀይሉ መደነቅ ጀምሩ፤ ይሁን እንጂ ወንድሞቻቸው ስለተገደሉባቸው ተቆጡና፣ እርሱ እንዲወድቅ ቆርጠው ነበር፣ ስለዚህ በድንጋዮቻቸው ሊመቱት እንዳልቻሉ በመመልከታቸው ሊገድሉት ዱላቸውን ይዘው መጡ።\n\n37 ፴፯ ነገር ግን፣ እነሆ አሞንን ለመምታት ዱላውን ያነሳ ማንኛውንም ሰው አሞን በጎራዴው እጆቻቸውን መትቶ ቆረጠ፤ እስኪገረሙ ድረስ በጎራዴው ጫፍ እጃቸውን በመምታት ምታቸውን ተቋቋመውና፣ ከፊቱ መሸሽ ጀመሩ፤ አዎን፣ እናም በቁጥር ጥቂት አልነበሩም፤ እናም በክንዱ ጥንካሬም እንዲሸሹ አደረገ።\n\n38 ፴፰ አሁን በወንጭፉ ስድስት ሰዎች ወደቁ፣ ነገር ግን ከመሪያቸው በስተቀር ማንንም በጎራዴው አልገደለም፤ እናም በእርሱ ላይ የተነሱትን እጅ ሁሉ መትቶ ቆረጠ፣ እናም እነርሱ ጥቂት አልነበሩም።\n\n39 ፴፱ እንግዲህ አርቆ ካሸሻቸው በኋላ ተመለሰ፣ እናም ከብቶቻቸውን ውሃ አጠጡአቸውና ወደንጉሱ ግጦሽ መለሱአቸው፣ እናም እርሱን ሊገድሉ የፈለጉትን በአሞን ጎራዴ የተቆረጡትን እጆች ይዘው ወደንጉሱ ሄዱና፣ ላደረጉአቸው ነገሮች ምስክር እንዲሆኑ ወደ ንጉሱ ተወሰዱ።\n\n", "alma 18": "[center][font_size=26]ምዕራፍ ፲፰[/font_size][/center]\n\n[i]ንጉስ ላሞኒ አሞን ታላቁ መንፈስ እንደሆነ ገመተ—አሞን ንጉሱን ስለፍጥረት፣ እግዚአብሔር ከሰዎች ጋር ስላለው አድራጎትና፣ በክርስቶስ ስለሚመጣው ቤዛነት አስተማረው—ላሞኒ አመነ፣ እናም በምድሪቱ ላይ የሞተ በመምሰል ወደቀ። በ፺ ም.ዓ. ገደማ።[/i]\n\n1 ፩ እናም እንዲህ ሆነ ንጉስ ላሞኒ አገልጋዮቹ በፊቱ እንዲቆሙና ስለሁሉም ነገሮች ድርጊቱን በተመለከተ እንዲመሰክሩ አደረገ።\n\n2 ፪ እናም ሁሉም ስለተመለከቱአቸው ነገሮች ሁሉ በመሰከሩ ጊዜና፣ ንጉሱ አሞን መንጋዎቹን በመጠበቁ፣ እናም ደግሞ እርሱን ለመግደል ከፈለጉት ጋር ለመጣላት ባለው ታላቅ ኃይል ታማኝነቱን በተማረ ጊዜ፣ እጅግ ተደነቀ፣ እናም እንዲህ አለ፥ በእርግጥ ይህ ከሰው በላይ ነው። እነሆ፣ ይህ በግድያቸው የተነሳ ታላቅ ቅጣት በህዝቡ ላይ የላከው ታላቅ መንፈስ አይደለምን?\n\n3 ፫ እናም ለንጉሱ እንዲህ ሲሉ መለሱለት፥ እርሱ ታላቅ መንፈስም ይሁን ሰው አናውቅም፣ ነገር ግን፣ የምናውቀው ይህን ያህል ነው፣ በንጉሱ ጠላቶች መገደል አይቻልም፤ በባለሙያነቱና በታላቅ ጥንካሬው የተነሳ ከእኛም ጋር እስካለ ድረስ የንጉሱን ከብቶች ለመበታተን አይችሉም፤ ስለዚህ፣ የንጉሱ ወዳጅ መሆኑንም እናውቃለን። እናም እንግዲህ፣ ንጉስ ሆይ፣ ሰው እንደዚህ ታላቅ ኃይል ይኖረዋል ብለን አናምንም፣ ምክንያቱም እርሱ እንደማይገደል እናውቃለንና።\n\n4 ፬ እናም አሁን፣ ንጉሱ እነዚህን ቃላት በሰማ ጊዜ፣ እንዲህ አላቸው፥ አሁን ይህ ታላቁ መንፈስ እንደሆነ አውቃለሁ፤ እናም በወንድሞቻችሁ እንዳደረግሁት እንዳልገድላችሁ በዚህን ጊዜ ህይወታችሁን ለማቆየት የመጣ ነው። እንግዲህ አባቶቻችን የተናገሩት ታላቁ መንፈስ ይህ ነው።\n\n5 ፭ አሁን ይህ ታላቁ መንፈስ መኖሩን ላሞኒ ከአባቶቹ የተቀበለው ወግ ነው። ምንም እንኳ በታላቁ መንፈስ ያመኑ ቢሆንም፤ ያደረጉት ማንኛውም ነገር ትክክል እንደሆነ ገምተዋል፤ ይሁን እንጂ፣ አገልጋዮቹን በመግደል ስህተት እንደሰራ በመፍራት ላሞኒ በእጅጉ መፍራት ጀመረ፤\n\n6 ፮ በውሃው ስፍራ ወንድሞቻቸው መንጋዎቻቸውን በማባረራቸው ብዙዎችን ገድሏልና፣ እናም ከብቶቻቸውንም ስላስበተኑ የንጉሱ አገልጋዮች ተገደሉ።\n\n7 ፯ ይህም በእነርሱ መካከል የመዝረፍ ልምድ ሆኖ፣ አሁን በዚያም የተበተኑትን ወደምድራቸው ለመንዳት ይችሉ ዘንድ፣ ላማናውያን በሴቡስ ውሃ አጠገብ በመቆም የሰዎችን ከብቶች ማባረር ልምዳቸው ነበር።\n\n8 ፰ እናም እንዲህ ሆነ ንጉስ ላሞኒ አገልጋዮቹን እንዲህ በማለት ጠየቃቸው፥ እንደዚህ ዓይነት ታላቅ ኃይል ያለው ሰው የት ነው?\n\n9 ፱ እናም እንዲህ አሉት፥ እነሆ እርሱ ፈረሶችህን እያበላ ነው። አሁን ንጉሱ ከብቶቻቸውን ውሃ ከማጠጣታቸው በፊት፣ ፈረሶቹንና ሰረገላዎቹን እንዲያዘጋጁ፣ እናም ወደኔፊ ምድር እንዲወስዱት አገልጋዮቹን አዝዞ ነበር፤ የምድሪቱ ሁሉ ንጉስ በሆነው የላሞኒ አባት በኔፊ ምድር ላይ ታላቅ ግብዣ ተመድቦ ነበርና።\n\n10 ፲ እንዲሁም ንጉስ ላሞኒ አሞን ፈረሶቹንና ሰረገላዎቹን ማዘጋጀቱን በሰማ ጊዜ ይበልጥ በአሞንም ታማኝነት ተደንቆ፣ እንዲህ አለ፥ በእርግጥ እንደዚህ ሰው ከአገልጋዮቼ ሁሉ መካከል ታማኝ አገልጋይ የለም፣ ትዕዛዛቴንም ሁሉ እንኳን ለመፈፀም አስተውሏልና።\n\n11 ፲፩ አሁን በእርግጥ ይህ ታላቁ መንፈስ እንደሆነ አውቃለሁ፤ እናም እርሱ ወደ እኔ እንዲመጣ እፈልጋለሁ፣ ነገር ግን አልደፍርም።\n\n12 ፲፪ እናም እንዲህ ሆነ አሞን ለንጉሱና ለአገልጋዮቹ ፈረሶቹንና ሰረገላዎቹን ካዘጋጀ በኋላ፣ ወደ ንጉሱ ገባ፣ እናም የንጉሱ ፊት እንደተለወጠ ተመለከተ፤ ስለዚህ እርሱም ከፊቱ መመለስ ጀመረ።\n\n13 ፲፫ እናም ከንጉሱ አገልጋዮች አንዱ እንዲህ አለው፥ ራባና፣ ማለትም ሲተረጎም ኃያል ወይንም ታላቅ ንጉስ ነው፤ ንጉሳቸው ኃያል እንደሆነ ይቆጥሩታልና፤ እናም እንዲህ አለው፥ ራባና፣ ንጉሱ እንድትቆይ ይፈልጋል።\n\n14 ፲፬ ስለሆነም አሞን ወደ ንጉሱ በመዞር እንዲህ አለው፥ ንጉስ ሆይ ለአንተ ምን እንዳደርግ ትፈልጋለህ? እናም ንጉስ እንደነርሱ ሰዓት ለአንድ ሰዓት ያህል ምንም አልመለሰለትም፣ ምክንያቱም ለእርሱ ምን ማለት እንዳለበት አላወቀምና።\n\n15 ፲፭ እናም እንዲህ ሆነ አሞን በድጋሚ አለው፥ ከእኔ ምን ትፈልጋለህ? ነገር ግን ንጉሱ ምንም አልመለሰለትም።\n\n16 ፲፮ እናም እንዲህ ሆነ አሞን በእግዚአብሔር መንፈስ በመሞላቱ የንጉሱን ሀሳብ አስተዋለ። እናም እንዲህ አለው፥ ከብቶችህንና አገልጋዮችህን እንደጠበቅኩኝ፣ አገልጋዮችህንና መጋዎችህን ለመከላከል ሰባቱን ወንድሞቻቸውን በወንጭፍና በጎራዴ እንደገደልኩኝ፣ እናም የሌሎችን እጅ የቆረጥኩትን በመስማትህ ነው፤ እነሆ፣ ለአስደናቂ ነገሮችህ መንስኤስ ይህ ነውን?\n\n17 ፲፯ እንዲህ እልሃለሁ፣ ድንቅ ነገሮችህ ታላቅ የሆኑት እንዴት ነው? እነሆ፣ እኔ ሰው ነኝ፣ እናም የአንተ አገልጋይ ነኝ፤ ስለዚህ፣ አንተ የፈለከውን ማንኛውንም ትክክል ነገር አደርጋለሁ።\n\n18 ፲፰ አሁን ንጉሱ እነዚህን ቃላት በሰማ ጊዜ አሞን ሃሳቡን እንደተረዳ ስለተመለከተ በድጋሚ ተደነቀ፤ ነገር ግን ቢሆንም፣ ንጉሱ ላሞኒ አፉን በመክፈት እንዲህ አለው፥ አንተ ማን ነህ? ሁሉንም ነገሮች የሚያውቅ ታላቁ መንፈስ ነህን?\n\n19 ፲፱ አሞን፣ እኔ አይደለሁም በማለት መለሰ።\n\n20 ፳ እናም ንጉሱ እንዲህ አለው፥ ታዲያ የልቤን ሀሳብ እንዴት ልታውቅ ቻልህ? አንተ በድፍረት ተናገርና፣ እነዚህን በተመለከተ ንገረኝ፣ እናም ደግሞ በምን ኃይል ከብቶቼን የበተኑትን ወንድሞቼን እጆች እንደመታሃቸው ንገረኝ—\n\n21 ፳፩ እናም አሁን እነዚህን ነገሮች በተመለከተ የምትናገረኝ ከሆነ፣ የፈለግኸውን ሁሉ አሰጥሃለሁ፤ እናም አስፈላጊ ከሆነ፣ በሠራዊቶቼ እጠብቅሀለሁ፤ ነገር ግን አንተ ከሁሉም በላይ ኃያል እንደሆንክ አውቃለሁ፤ ይሁን እንጂ፣ ከእኔ የፈለግኸውን ማንኛውንም እሰጥሀለሁ።\n\n22 ፳፪ እንግዲህ አሞን ብልህ ቢሆንም፣ የሚጎዳም ባለመሆኑ፣ ለላሞኒ እንዲህ አለው፥ በምን ሀይል እነዚህ ነገሮች ለማድረግ እንደምችል ብነግርህ ቃሌን ትሰማኛለህን? እናም ይህም ከአንተ የፈለግሁት ነገር ነው።\n\n23 ፳፫ እናም ንጉሱ እንዲህ ሲል መለሰለት፥ አዎን፣ ቃልህን በሙሉ አምናለሁ። እናም እርሱ እንደዚህ ነበር በብልህነት የተያዘው።\n\n24 ፳፬ እናም አሞን በድፍረት ለእርሱ መናገር ጀመረና፣ እንዲህ አለው፥ እግዚአብሔር እንዳለ ታምናለህን?\n\n25 ፳፭ እናም እንዲህ ሲል መለሰለት፥ ይህ ምን ማለት እንደሆነ አላውቅም።\n\n26 ፳፮ እናም አሞን እንዲህ አለው፥ ታላቅ መንፈስ እንዳለ ታምናለህን?\n\n27 ፳፯ እናም እርሱ አዎን አለ።\n\n28 ፳፰ እናም አሞን፣ ይህ እግዚአብሔር ነው አለ። እናም አሞን በድጋሚ አለው፥ ይህ እግዚአብሔር የሆነው ታላቅ መንፈስ በሰማይና በምድር ያሉትን ነገሮች ሁሉ የፈጠረ እንደሆነ ታምናለህን?\n\n29 ፳፱ እርሱም አዎን፣ በምድር ላይ ያሉትን ነገሮች ሁሉ እንደፈጠረ አምናለሁ፤ ነገር ግን የሰማያትን አላውቅም።\n\n30 ፴ እናም አሞን እንዲህ አለው፥ ሰማያት እግዚአብሔርና ቅዱሳን መላዕክቱ የሚኖሩበት ቦታ ነው።\n\n31 ፴፩ እናም ንጉስ ላሞኒ እንዲህ አለ፥ ይህ ከመሬት በላይ ነውን?\n\n32 ፴፪ እናም አሞንም አለ፥ አዎን፣ እናም የሰው ልጆችን ሁሉ ወደታች ይመለከታል፤ የልባቸውን ሀሳብና መሻት በሙሉ ያውቃልም፤ ምክንያቱም ከመጀመሪያ ጀምሮ ሁሉም በእጁ ተፈጥረዋልና።\n\n33 ፴፫ እናም ንጉስ ላሞኒ እንዲህ አለ፥ አንተ የተናገርካቸውን እነዚህን ነገሮች ሁሉ አምናለሁ። አንተ ከእግዚአብሔር የተላክህ ነህን?\n\n34 ፴፬ አሞን እንዲህ አለው፥ እኔ ሰው ነኝ፤ እናም በመጀመሪያ ሰው በእግዚአብሔር አምሳል ተፈጥሯል፣ እናም እነዚህን ነገሮች ይህ ህዝብ ትክክልና እውነት ወደ ሆነው እውቀት ይመጡ ዘንድ እንዳስተምር በቅዱስ መንፈሱ ተጠርቻለሁ።\n\n35 ፴፭ እናም እውቀትንና፣ ደግሞ ኃይልን በእግዚአብሔር ላይ ባሉት እምነቴና ፍቃዴ የሚሰጠኝ የመንፈሱ ክፍል ከእኔ ጋር ይኖራል።\n\n36 ፴፮ አሁን አሞን እነዚህን ቃላት በተናገረ ጊዜ፣ ከዓለም መፈጠርና ደግሞ ከአዳም መፈጠር ጀምሮ፣ እናም የሰው መውደቅን በተመለከተ ሁሉም ነገሮች ነገረው፣ እናም አባታቸው ሌሂ ኢየሩሳሌምን ለቆ ከወጣበት ጊዜ ድረስ እንኳ የነበሩትን ታሪኮቹንና በነብያት የተነገሩትን የህዝቡን ቅዱሳት መጻሕፍትን መተረክና መዘርዘር ጀመረ።\n\n37 ፴፯ እናም ደግሞ ለእነርሱ (ይህም ለንጉሱና ለአገልጋዮቹ ነበርና) በምድረበዳ ውስጥ የነበሯቸውን የአባቶቻቸውን ጉዞና የእነርሱን ረሃብና ጥማት እንዲሁም ድካምና ሌሎችንም ሁሉ ስቃያቸውን ነገራቸው።\n\n38 ፴፰ እናም ደግሞ ስለላማንና ልሙኤል፣ ደግሞም ስለእስማኤል ልጆች አመፅ ተናገረ፣ አዎን፣ አመፃቸውን ሁሉ ተረከላቸው፤ እናም ሌሂ ኢየሩሳሌምን ለቆ ከወጣበት ጊዜ ጀምሮ እስከአሁን ያሉትን መዛግብቱና ቅዱሳት መጻሕፍት ገለፀላቸው።\n\n39 ፴፱ ነገር ግን ይህ ብቻም አይደለም፣ ከዓለም መፈጠር ጀምሮ ተዘጋጅቶ ስለነበረው የቤዛነትን ዕቅድ አብራራላቸው፤ እናም ስለክርስቶስ መምጣትም አስታወቃቸውና፣ የጌታን ስራዎች ሁሉ እንዲያውቁት አደረገ።\n\n40 ፵ እናም እንዲህ ሆነ እነዚህ ነገሮች ሁሉ ከተናገረ በኋላ፣ እናም ለንጉሱ አብራራቸው፣ ንጉሱም የተናገረውን በሙሉ አመነው።\n\n41 ፵፩ እናም ወደ ጌታ እንዲህ ሲል መጮህ ጀመረ፥ አቤቱ ጌታ ምህረትህን አድርግ፤ በኔፊ ህዝብ ላይ ያደረከውን የበዛ ምህረትን፣ በእኔና በህዝቤ ላይ አድርግ።\n\n42 ፵፪ እናም አሁን፣ ይህንን በተናገረ ጊዜ እንደሞተ ሰው በመሬት ላይ ወደቀ።\n\n43 ፵፫ እናም እንዲህ ሆነ አገልጋዮቹ ወሰዱት፣ ወደ ሚስቱ ተሸክመው ወሰዱትና፣ በአልጋው ላይ አስተኙት፤ እናም ለሁለት ቀንና ምሽት እንደሞተ ሰው ተኛ፤ ሚስቱ፣ ወንድና ሴት ልጆቹም በሃዘን ተቀመጡ፣ እንደ ላማናውያንም በሆነ ወግ ስለእርሱ እጅግ አለቀሱ።\n\n", "alma 19": "[center][font_size=26]ምዕራፍ ፲፱[/font_size][/center]\n\n[i]ላሞኒ የዘለዓለማዊውን ህይወት ብርሃን አገኘ፣ እናም አዳኙን ተመለከተ—ቤተሰዎቹም ተመሰጡ፣ እናም ብዙዎች መላዕክትን ተመለከቱ—አሞን ተአምራት ሁኔታ ተጠበቀ—ብዙዎችን አጠመቀ፣ እናም በመካከላቸው ቤተክርስቲያኗን አቋቋመ። በ፺ ም.ዓ. ገደማ።[/i]\n\n1 ፩ እናም እንዲህ ሆነ ከሁለት ቀናትና ከሁለት ምሽት በኋላ ሙታኖቻቸውን ለመቅበር ባዘጋጁት ስፍራ ሰውነቱን በመውሰድ በመካነ መቃብር ሊያሳርፉት ነበር።\n\n2 ፪ እንዲሁም ንግስቲቱ የአሞንን ዝና በመስማቷ፣ መልዕክተኛ ላከች እናም ወደ እርሷ እንዲመጣ ፈለገች።\n\n3 ፫ እናም እንዲህ ሆነ አሞን እንደታዘዘው አደረገና፣ ወደ ንግስቲቱ ሄደ፣ እርሱ ምን እንዲያደርግ እንደምትፈልገው ለማወቅም ፈለገ።\n\n4 ፬ እናም እርሷም አለችው፥ የባለቤቴ አገልጋዮች አንተ የቅዱሱ አምላክ ነቢይ መሆንህን አሳወቁኝ፣ እናም አንተ ብዙ ተአምራትን የማድረግ ኃይል እንዳለህም ነገሩኝ፤\n\n5 ፭ ስለዚህ፣ ሁኔታው ይህ ከሆነ፣ ባለቤቴን ሄደህ እንድትመለከተው እፈልጋለሁ፣ ምክንያቱም እርሱ ለሁለት ቀናትና ለሁለት ሌሊት በአልጋው ላይ ተኝቷልና፤ እናም አንዳንዶች አልሞተም ይላሉ፣ ነገር ግን ሌሎች ሞቷል እንዲሁም ሸቷል፤ እናም በመቃብሩ ማረፍ አለበት ይላሉ፤ ነገር ግን እንደ እኔ፣ ለእኔ አልሸተተኝም።\n\n6 ፮ እንግዲህ፣ ይህ አሞን የፈለገው ነበር፣ ምክንያቱም ንጉስ ላሞኒ በእግዚአብሔር ኃይል ስር እንደሆነ ያውቅ ነበርና፤ እርሱም ያለማመን ጥቁር መጋረጃው ከአዕምሮው እንደተወሰደ ያውቅ ነበር፣ እናም የእግዚአብሔር የክብር ብርሃን የሆነው፣ የቸርነቱ አስገራሚ ብርሃን የነበረው ብርሃን በአዕምሮው ውስጥ በርቷል—አዎን፣ ይህ ብርሃን በነፍሱ ውስጡ እንደዚያ ያለን ደስታ አምጥቷል፤ የጨለማው ዳመና ተበትኗል፣ እናም የዘለዓለማዊው ህይወት ብርሃን በነፍሱ ውስጡ ተቀጣጥሏል፤ አዎን፣ ይህ እራሱን እንዲስት እንዳደረገው አውቋል፣ እንዲሁም በእግዚአብሔር ተወስዷል—\n\n7 ፯ ስለዚህ፣ ንግስቲቱ ከእርሱ የፈለገችው የእርሱን ፍላጎት ብቻ ነበር። ስለዚህ፣ ንግስቲቱ እንደፈለገችው ንጉሱን ለመመልከት ሄደ፤ እናም ንጉሱን ተመለከተና ንጉሱ እንዳልሞተም አውቆ ነበር።\n\n8 ፰ እናም ለንግሥቲቱም አላት፥ እርሱ አልሞተም፣ ነገር ግን በእግዚአብሔር ተኝቷል፣ እናም በማግስቱ በድጋሚ ይነሳል፤ ስለዚህ አትቅበሩት።\n\n9 ፱ አሞንም አላት፥ ይህን ታምኚአለሽን? እርሷም አለችው፥ ከአንተ ቃልና ከአገልጋዮቻችን ቃል በስተቀር ምንም ማረጋገጫ የለኝም፤ ይሁን እንጂ አንተ የተናገርከው እንደሚሆን አምናለሁ።\n\n10 ፲ አሞንም አላት፥ አንቺ በታላቁ እምነትሽ የተባረክሽ ነሽ፤ እኔም እልሻለሁ፣ አንቺ ሴት፣ በኔፋውያን ሁሉ መካከል እንደዚህ ያለ ታላቅ እምነት አልነበረም።\n\n11 ፲፩ እናም እንዲህ ሆነ ከዚያ ሰዓት ጀምሮ አሞን ይነሳል ብሎ እስካለበት ሰዓት እስከሚቀጥለው ቀን ድረስ የባሏን መኝታ ጠበቀች።\n\n12 ፲፪ እናም እንዲህ ሆነ አሞን በተናገረው መሰረት ተነሳ፤ እናም በተነሳም ጊዜ እጁን በሴቲቱ ላይ ዘረጋና፣ አለ፥ የእግዚአብሔር ስም የተባረከ ነው፣ እንዲሁም አንቺም የተባረክሽ ነሽ።\n\n13 ፲፫ አንቺ ልክ በህይወት እንዳለሽ፣ እነሆ፣ አዳኜን አይቻለሁ፤ እናም እርሱ ይመጣል፣ ከሴትም ይወለዳል፣ እናም በስሙ የሚያምኑትን የሰው ዘር ሁሉ ያድናል። እንግዲህ፣ እነዚህን ቃላት በተናገረ ጊዜ፣ ልቡ በሀሴት ተሞላ፣ እንደገናም በደስታ ተዋጠ፣ እናም ንግስቲቱ ደግሞ በመንፈሱ በመሸነፏ ሰመጠች።\n\n14 ፲፬ እንግዲህ አሞን በወንድሞቹ በላማናውያን፣ በኔፋውያን መካከል እንዲሁም በእግዚአብሔር ልጆች ሁሉ መካከል በክፋታቸውና በባህላቸው ታላቅ ሀዘን እንዲሆን ባደረጉት ላይ በፀሎት የጌታ መንፈስ በእነርሱ ላይ መሆኑን በተመለከተ ጊዜ ተንበረከከ፣ እናም እግዚአብሔር ለወንድሞቹ ባደረገው በትጋት ፀለየ፣ እንዲሁም በምስጋና ነፍሱን አፍስሶ አቀረበ፤ እና እርሱም ደግሞ በደስታ ተዋጠ፤ ሶስቱም ወደ ምድር ወደቁ።\n\n15 ፲፭ እንግዲህ፣ የንጉሱ አገልጋዮች እንደወደቁ በተመለከቱ ጊዜ ወደ ጌታ መጮህ ጀመሩ፤ የጌታ ፍርሃት በእነርሱ ላይ ሆኗልና፤ በንጉሱ ፊት ቆመው ስለአሞን ታላቅ ኃይል የመሰከሩት እነርሱ ናቸውና።\n\n16 ፲፮ እናም እንዲህ ሆነ አባቷም በነበረው ታላቅ ራዕይ መሠረት ለብዙ ዓመታት ወደጌታ ከተለወጠችው አቢሽ ከተባለች ላማናዊት ሴት በስተቀር ሁሉም ወደ ምድር እስኪወድቁ ድረስ ባላቸው ሀይል በፀሎታቸው የጌታን ስም ጠሩ—\n\n17 ፲፯ ወደ ጌታ የተለወጠች በመሆኗና፣ እንዲታወቅ ባለማድረጓ የላሞኒ አገልጋዮች በሙሉ በመሬት ላይ መውደቃቸውን፣ እናም ደግሞ እመቤቷም፣ ንግስቲቱምና፣ ንጉሱ፣ እንዲሁም አሞን በመሬቱ ላይ መዘረሩን በተመለከተች ጊዜ፣ የእግዚአብሔር ኃይል መሆኑን አውቃ ነበር፤ እናም ይህን ገምታ፣ ህዝቡን በመካከላቸው ምን እንደደረሰ በማሳወቅ ይህን አጋጣሚ ሰዎቹ ሲመለከቱ በእግዚአብሔር ኃይል እንዲያምኑ ያደርጋቸዋል ብላ ገመተች፣ ስለዚህ ይህን ለህዝቡ ለማሳወቅ ከቤት ወደ ቤት ሮጠች።\n\n18 ፲፰ እናም ህዝቡ በንጉሱ ቤት ራሳቸውን በአንድ ላይ መሰብሰብ ጀመሩ። እናም ብዙዎች መጡና፣ ለመገረማቸው፣ ንጉሱን፣ ንግሥቲቱንና አገልጋዮቻቸው በመሬት ላይ እንደተዘረጉና፣ ሁሉም እንደሞተ በመሬት ላይ ተዘርግተው እንደነበር ተመለከቱ፤ ደግሞም አሞንን ተመለከቱት፣ እናም እርሱ ኔፋዊያን እንደነበረ ተመለከቱ።\n\n19 ፲፱ እናም አሁን ህዝቡ እርስ በርስ ማጉረምረም ጀመሩ፣ ጥቂቶች በእነርሱ ላይ እንዲሁም በንጉሱ ላይ እና በቤቱ ላይ እርሱ ኔፋውያን በምድሪቱ ላይ እንዲቀሩ ስለፈቀደ የመጣ ታላቁ ክፋት ነው አሉ።\n\n20 ፳ ነገር ግን ሌሎች እንዲህ በማለት ወቀሱአቸው፥ ንጉሱ ይህን ክፉ ነገር በቤቱ ላይ ያመጣው ራሱ ነው፣ ምክንያቱም በሲበስ ውሃ አካባቢ ከብቶቹን የተበተነባቸውን አገልጋዮቹን ገድሏልና።\n\n21 ፳፩ እናም ደግሞ እነርሱም የንጉሱ የሆኑትን ከብቶች ያባረሩት በውሃው አጠገብ በቆሙት ተወቀሱ፣ እናም በሲበስ ወንዝ አጠገብ የንጉሱን ከብቶች በሚጠብቅበት ጊዜ ብዙ ወንድሞቻቸውን ስለገደለባቸው በአሞን ተቆጥተውት ነበር።\n\n22 ፳፪ እንግዲህ፣ በአሞን ጎራዴ ወንድሙ ከተገደለበት አንዱ በአሞን በመቆጣቱ አሞንን ለመግደል ጎራዴውን አውጥቶ ሊያሳርፍበት ወደ እርሱ ሄደ፤ እናም ሊመታው ጎራዴውን ባነሳ ጊዜ፣ እነሆ፣ ሞቶ ወደቀ።\n\n23 ፳፫ አሁን ጌታ ለአባቱ ለሞዛያ፣ አድነዋለሁ፣ እናም እንደ እምነትህም ይሆንለታል ብሎታልና፣ አሞን ሊገደል እንደማይችል እንመለከታለን—ስለዚህ ሞዛያ እርሱን ለጌታ በአደራ ሰጥቷል።\n\n24 ፳፬ እናም እንዲህ ሆነ አሞንን ለመግደል ጎራዴውን ያነሳውን መሞቱን ህዝቦቹ በተመለከቱ ጊዜ፣ በሁሉም ላይ ፍርሃት ወደቀባቸው፣ እናም፣ እርሱን ወይም እነዚያን የወደቁትን ለመንካት አልደፈሩም፤ የዚህ የታላቁ ኃይል መንስኤም ምን ሊሆን እንደሚችል፣ ወይም እነዚህ ነገሮች ሁሉ ምን ማለት ሊሆኑ እንደሚችሉ በድጋሚ እርስ በርስ መገረም ጀመሩ።\n\n25 ፳፭ እናም እንዲህ ሆነ አሞን ታላቅ መንፈስ ነው የሚሉ ብዙዎች በመካከላቸው ነበሩ፣ እናም ሌሎች በታላቁ መንፈስ ተልኳል ይሉ ነበር፤\n\n26 ፳፮ ነገር ግን ሌሎች እንዲህ በማለት ይወቅሱታል፣ እርሱም ከኔፋውያን እነርሱን ለመቅጣት የተላከ ጭራቅ ነበር።\n\n27 ፳፯ እናም ጥቂቶች አሞን በታላቁ መንፈስ በክፋታቸው የተነሳ እነርሱን ለማሰቃየት የተላከ ነው፤ እናም ሁልጊዜ ኔፋውያንን የሚጠብቅ፣ ከእጃቸው ምንጊዜም የሚያስለቅቃቸው ታላቅ መንፈስ ነው፤ እናም ይህ ታላቁ መንፈስ በጣም ብዙ የላማናውያን ወንድሞቻቸውን ያጠፋ ነው ይሉ ነበር።\n\n28 ፳፰ እናም ፀቡ በመካከላቸው እጅግ የከፋ መሆን ጀመረ። እናም በሚጣሉበት ጊዜ፣ ህዝቡ በአንድነት ተሰብስቦ እንዲመጣ ያደረገችው ሴት አገልጋይ መጣችና፣ በህዝቡ መካከል ፀብ መሆኑን በተመለከተች ጊዜ እምባ እስኪወጣት እንኳን እጅግ አዝና ነበር።\n\n29 ፳፱ እናም እንዲህ ሆነ ሄደችና ከመሬት ንግስቲቱ ትነሳ ዘንድ በእጇ አነሳቻት፤ እናም እጇን እንደነካቻት ተነሳችና፣ በእግሮችዋ ቆመች፣ በሀይለኛ ድምፅ እንዲህም ስትል ጮኸች፤ አቤቱ ከመጥፎ ሲኦል ያዳንከኝ የተባረከው ኢየሱስ! አቤቱ የተባረክህ እግዚአብሔር ሆይ፣ በዚህ ህዝብ ላይ ምህረትን አድርግ!\n\n30 ፴ እናም እርሷ ይህንን በተናገረች ጊዜ፣ በደስታ ተሞልታ ለመረዳት አስቸጋሪ የሆኑትን ነገሮች በመናገር አጨበጨበች፤ ይህንንም ባደረገች ጊዜ ንጉስ ላሞኒን በእጆችዋ ያዘችው፣ እናም እነሆ ተነሳና በእግሮቹ ቆመ።\n\n31 ፴፩ እናም ወዲያው በህዝቡ መካከል ያለውን ፀብ በተመለከተ ጊዜ ሄደ፣ እነርሱንም ወቀሰና በአሞን አንደበት ተነግሮ የሰማውን ማስተማር ጀመረ፤ እናም ቃሉን ከሰሙት ብዙዎች አመኑና፣ ወደ ጌታ ተለወጡ።\n\n32 ፴፪ ነገር ግን ከእነርሱ መካከል ቃሉን መስማት ያልፈለጉ ብዙዎች ነበሩ፤ ስለዚህ በመንገዳቸው ሄዱ።\n\n33 ፴፫ እናም እንዲህ ሆነ አሞን በተነሳ ጊዜ ደግሞ እነርሱን አገለገለ፣ ደግሞም የላሞኒ አገልጋዮች ሁሉም እንዲህ አደረጉ፤ እናም ሁሉም ልባቸው እንደተለወጠ፣ ክፉ ለማድረግም ከእንግዲህ ፍላጎት እንደሌላቸው ለህዝቡ አንድ ዓይነት ነገር አወጁ።\n\n34 ፴፬ እናም እነሆ ብዙዎች ለሰዎቹ መላዕክትን እንደተመለከቱ ከእነርሱም ጋር እንደተነጋገሩ ተናገሩ፣ እና እንደዚህም የእግዚአብሔርን ነገሮች፣ ፃድቅነቱንም ነገሩአቸው።\n\n35 ፴፭ እናም እንዲህ ሆነ ቃላቸውን ያመኑ ብዙዎች ነበሩ፤ እናም ብዙ ያመኑት ተጠመቁ፤ ፃድቅ ሰዎችም ሆኑና፣ በመካከላቸው ቤተክርስቲያኗን አቋቋሙ።\n\n36 ፴፮ እናም የጌታ ስራ በላማናውያን መካከል ተጀመረ፤ እንደዚህም ጌታ መንፈሱን በእነርሱ ላይ ማፍሰሱን ጀመረ፤ እናም ንስሃ በሚገቡ ሰዎችና በስሙ ለሚያምኑት ህዝብ ሁሉ ክንዱ መዘርጋቱን እንመለከታለን።\n\n", "alma 20": "[center][font_size=26]ምዕራፍ ፳[/font_size][/center]\n\n[i]ጌታ አሞንን የታሰሩትን ወንድሞቹን ከእስር እንዲያስለቅቅ ወደ ሚዶኒ ላከው—አሞንና ላሞኒ በምድሪቱ ላይ ንጉስ የሆነውን የላሞኒን አባት አገኙት—አሞን አዛውንቱን ንጉስ የወንድሞቹን መለቀቅ እንዲያፀድቅለት አስገደደው። በ፺ ም.ዓ. ገደማ።[/i]\n\n1 ፩ እናም እንዲህ ሆነ በምድሪቱ ቤተክርስቲያንን ካቋቋሙ በኋላ፣ አሞንን ለአባቱ ለማሳየት ከእርሱ ጋር ወደ ኔፊ ምድር ይሄድ ዘንድ ንጉስ ላሞኒ ፈለገ።\n\n2 ፪ እናም የጌታ ድምፅ ወደ አሞን እንዲህ ሲል መጣ፥ እነሆም ንጉሱ ህይወትህን ሊያጠፋ ይፈልጋልና ከእርሱ ጋር ወደ ኔፊ ምድር አትሂድ፤ ነገር ግን ወደ ሚዶኒ ምድር ሂድ፤ እነሆ፣ ወንድምህ አሮን፣ ደግሞም ሙሎቂና አማ በወህኒ ቤት አሉና።\n\n3 ፫ እንግዲህ እንዲህ ሆነ አሞን ይህንን በሰማ ጊዜ፣ ለላሞኒ እንዲህ አለው፥ እነሆ፣ ወንድሜ እናም ወንድሞቻችንን በሚዶኒ በወህኒ ናቸው፣ እናም ላስለቅቃቸው ወደዚያው እሄዳለሁ።\n\n4 ፬ አሁን ላሞኒ ለአሞን አለው፥ በጌታ ጥንካሬ ሁሉንም ነገሮች ማድረግ እንደምትችል አውቃለሁ። ነገር ግን እነሆ፣ ከአንተ ጋር ወደ ሚዶኒ ምድር እሄዳለሁ፤ አንቲዮምኖ የተባለው የሚዶኒ ንጉስ ጓደኛዬ ነውና፤ ስለዚህ ወደ ሚዶኒ ምድር እሄዳለሁ፣ ወንድሞችህን እንዲለቅ ንጉሱን አባብለዋለሁ። አሁን ላሞኒ እንዲህ አለው፥ ወንድሞችህ በወህኒ ቤት እንደሆኑ ማን ነገረህ?\n\n5 ፭ እናም አሞን እንዲህ አለው፥ ከእግዚአብሔር በቀር ማንም አልነገረኝም፣ እንዲህም አለኝ—ሂድና ወንድሞችህን አስለቅቅ፣ ምክንያቱም እነርሱ በሚዶኒ ምድር በወህኒ ናቸውና።\n\n6 ፮ እናም ላሞኒ ይህን በሰማ ጊዜ አገልጋዮቹ ፈረሶቹንና ሰረገላዎቹን እንዲያዘጋጁ አደረገ።\n\n7 ፯ እናም ለአሞን እንዲህ አለው፥ ና እኔ ወደ ሚዶኒ ምድር ከአንተ ጋር እሄዳለሁ እናም ንጉሱ ወንድሞችህን ከወህኒ እንዲለቃቸው እለምናለሁ።\n\n8 ፰ እናም እንዲህ ሆነ አሞንና ላሞኒ ወደዚያ ቦታ በተጓዙ ጊዜ፣ በምድሪቱ ሁሉ ላይ ንጉስ የሆነውን የላሞኒን አባት አገኙት።\n\n9 ፱ እናም እነሆ፣ የላሞኒ አባት እንዲህ አለው፥ ለልጆቼና ለህዝቤ በዓል በማደርግበት ታላቅ ቀን በዚያ በዓል ላይ ለምን አልመጣህም?\n\n10 ፲ እናም ደግሞ እንዲህ አለው፥ ከእዚህ ከሃሰተኛ ልጆች አንዱ ከሆነው ከኔፋዊ ጋር ወዴት ትሄዳለህ?\n\n11 ፲፩ እናም እንዲህ ሆነ ላሞኒ እርሱን ማበሳጨትን ፈርቶ ወዴት እንደሚሄድ በዝርዝር ነገረው።\n\n12 ፲፪ እናም ደግሞ በራሱ መንግስት የዘገየባቸውንና አባቱ ወደ አዘጋጀው በዓል ያልሄደበትን ምክንያቶች ሁሉ ነገረው።\n\n13 ፲፫ እናም አሁን ላሞኒ እነዚህን ሁሉ ነገሮች በዝርዝር በተናገረ ጊዜ፣ እነሆ፣ አባቱ በእርሱ ተቆጥቶ ስለነበር ተቆጣ፣ እናም እንዲህ አለ፥ ላሞኒ፣ እነዚህን የውሸት ልጆች የሆኑትን ኔፋውያን ልታስለቅቃቸው ነው። እነሆ፣ እነርሱ አባቶቻችንን ዘርፈዋል፤ እናም አሁን ልጆቹ በማታለልና፣ በውሸታቸው እኛን ለማጭበርበር ንብረታችንን በድጋሚ ለመዝረፍ መጥተዋል።\n\n14 ፲፬ አሁን የላሞኒ አባት አሞንን በጎራዴው እንዲገድለው ላሞኒን አዘዘው። እናም ወደ ሚዶኒ ምድርም ደግሞ እንዳይሄድ፣ ነገር ግን ከእርሱ ጋር ወደ እስማኤል ምድር እንዲመለስ አዞት ነበር።\n\n15 ፲፭ ነገር ግን ላሞኒም አለው፥ አሞንን አልገድለውም፣ ወደ እስማኤል ምድርም አልመለስም፣ ነገር ግን የአሞንን ወንድሞች ለማስለቀቅ ወደ ሚዶኒ ምድር እሄዳለሁ፣ ምክንያቱም እነርሱ ትክክለኛ ሰዎችና የእውነተኛው አምላክ ነቢያት እንደሆኑ አውቃለሁና።\n\n16 ፲፮ አሁን አባቱ እነዚህን ቃላት በሰማ ጊዜ ተቆጥቶት ነበር፣ እናም መሬት እስከሚወድቅ ድረስ ለመምታት ጎራዴውን መዘዘበት።\n\n17 ፲፯ ነገር ግን አሞን ወደፊት በመምጣት ቆመ፣ እናም እንዲህ አለው፥ እነሆ ልጅህን አትግደል፤ ይሁን እንጂ፣ ከአንተ ይልቅ እርሱ ቢወድቅ ይሻላል፣ ምክንያቱም እነሆ እርሱ ለኃጢአቱ ንስሃ ገብቷል፤ ነገር ግን በዚህን ጊዜ በቁጣህ አንተ ብትወድቅ ነፍስህ መዳን አትችልም።\n\n18 ፲፰ እናም በድጋሚ፣ ከማድረግ ብትቆጠብ መልካም ነው፤ ልጅህን ብትገድል፣ የንፁህ ልጅ ደም ከምድር ወደ ጌታ ወደ አምላኩ ለበቀል ይመጣ ዘንድ ይጮህ ነበር፤ እናም ምናልባትም በነፍስም ትሞታለህና።\n\n19 ፲፱ አሁን አሞን እነዚህን ቃላት በተናገረው ጊዜ እንዲህ ሲል መለሰለት፥ ልጆቼን መግደል ካለብኝ የንፁሀን ደም ማፍሰሴን አውቃለሁ፤ እርሱን ለማጥፋት የፈለግኸው አንተ ነህና።\n\n20 ፳ እናም አሞንን ለመግደል እጁን ዘረጋ። ነገር ግን አሞን ምቱን ተቋቋመው፣ እናም ደግሞ መጠቀም እንዳይችል ክንዱን መታው።\n\n21 ፳፩ እንግዲህ አሞን ሊገድለው እንደሚችል ንጉሱ በተመለከተ ጊዜ፣ ህይወቱን እንዲያተርፍለት አሞንን ለመነው።\n\n22 ፳፪ ነገር ግን አሞን ጎራዴውን አነሳ፣ እናም አለ፥ እነሆ፣ ወንድሞቼ ከወህኒ ቤት እንዲወጡ አድርገህ ካልሰጠኸኝ እመታሀለሁ።\n\n23 ፳፫ እንግዲህ ንጉሱ ህይወቱን አጣለሁ ብሎ በመፍራቱ እንዲህ አለ፥ እኔን ካዳንኸኝ ከመንግስቴም እኩሌታውን እንኳን ቢሆን የጠየቅኸውን ሁሉ እሰጥሃለሁ።\n\n24 ፳፬ እንግዲህ አሞን እንደፍላጎቱ በሸመገለው ንጉስ ላይ ተፅዕኖ እንዳለው በተመለከተ ጊዜ እንዲህ አለው፥ ወንድሞቼን ከወህኒ ለቀህ የምትሰጠኝ ከሆነ፣ እናም ደግሞ ላሞኒ መንግስቱን ባለበት ካቆየ፣ እናም አንተ በእርሱ የማትከፉ ከሆንክ፣ ነገር ግን በማንኛውም ነገር እንዳሰበው፣ እንደፍላጎቱ እንዲሰራ የምትሰጠው ከሆነ አድንሃለሁ፣ አለበለዚያ መትቼ በመሬት ላይ እጥልሃለሁ።\n\n25 ፳፭ አሁን አሞን እነዚህን ቃላት በሚናገርበት ጊዜ፣ ንጉሡ ህይወቱ በመትረፉ መደሰት ጀመረ።\n\n26 ፳፮ እናም አሞን እርሱን የማጥፋት ፍላጎት እንደሌለው በተመለከተ ጊዜና፣ ለልጁ ለላሞኒ ያለውን ታላቅ ፍቅርም ደግሞ በተመለከተ ጊዜ፣ እጅግ ተገረመ፣ እናም እንዲህ አለ፥ ይህ ሁሉ አንተ የፈለከው በመሆኑ፣ ወንድሞችህን እለቃለሁ፣ እናም ልጄ ላሞኒ መንግስቱን ይዞ እንዲቆይ እፈቅዳለሁ፤ እነሆ፣ ልጄ መንግስቱን ከዚህ ጊዜ ጀምሮ እስከዘለአለም እንዲያቆይ እፈቅድልሀለሁ፤ እናም ከእንግዲህ ወዲህ እኔ አላስተዳድረውም—\n\n27 ፳፯ እናም ደግሞ ወንድሞችህ ከወህኒ ቤት እንዲለቀቁ አደርጋለሁ፣ እናም አንተና ወንድሞችህ በመንግስቴ ወደ እኔ ለመምጣት ትችላላችሁ፤ ምክንያቱም አንተን ለመመልከት በሀይል እፈልጋለሁ። ንጉሱ አሞን በተናገራቸው ቃላትና ደግሞ ልጁ ላሞኒ በተናገራቸው ቃላት ተገረመ፣ ስለዚህ እነርሱን ለመረዳት ፈልጎ ነበር።\n\n28 ፳፰ እናም እንዲህ ሆነ አሞንና ላሞኒ ወደ ሚዶኒ ምድር ጉዞአቸውን ቀጠሉ። እናም ላሞኒ በምድሪቱ ንጉስ ፊት ሞገስን አገኘ፤ ስለዚህ የአሞን ወንድሞች ከወህኒ ቤት ወጡ።\n\n29 ፳፱ እናም አሞን ራቁታቸውን በመሆናቸው፣ በሲባጎ በጥብቅ በመታሰራቸው፣ ቆዳቸው ቆስሎ ባገኛቸው ጊዜ፣ እጅግ አዝኖ ነበር። እናም በረሃብ፣ በጥምና በሁሉም ዓይነት ስቃዮች ተሰቃይተዋል፤ ይሁን እንጂ፣ በስቃያቸው ሁሉ ትዕግስት ነበራቸው።\n\n30 ፴ እናም፣ ይህ በመሆኑ የበለጠ ጠጣርና አንገተ ደንዳና በሆኑ ሰዎች እጅ መውደቅ ዕድላቸው ነበር፤ ስለዚህ ቃላቸውን አላዳመጡም፣ ጣሉአቸውም፣ መቱአቸውም፣ እናም ወደ ሚዶኒ ምድር እስከሚደርሱም እንኳን ከየቤታቸው ወደቤትና፣ ከቦታ ቦታ አስወጡአቸው፤ ከእዚያም ተወሰዱና ወደ ወህኒ ቤት ተጣሉም፣ በጠንካራ ገመድ ታሰሩም፣ እናም ለብዙ ቀናት በወህኒ ቤት ቆዩና በላሞኒና በአሞን ተለቀቁ።\n\n", "alma 21": "አሮንና፣ ሙሎቄ፣ እና ወንድሞቻቸው ለላማናውያን የሰበኩበት ታሪክ።\n\nከምዕራፍ ፳፩ እስከ ፳፮ አጠቃሎ የያዘ።\n\n[center][font_size=26]ምዕራፍ ፳፩[/font_size][/center]\n\n[i]አሮን አማሌቂውያንን ስለክርስቶስና ስለኃጢያት ክፍያው አስተማረ—አሮንና ወንድሞቹ በሚዶኒ ታሰሩ—ከዳኑ በኋላ፣ በምኩራቦች አስተማሩ፣ እናም ብዙዎችን ለወጡ—ላሞኒ በእስማኤል ምድር ለሚኖሩ ህዝቦች የኃይማኖት ነፃነትን ሰጣቸው። ከ፺–፸፯ ም.ዓ. ገደማ።[/i]\n\n1 ፩ እንግዲህ አሞንና ወንድሞቹ በላማናውያን ምድር ዳርቻ በተለያዩ ጊዜ፣ እነሆ አሮን በላማናውያን ኢየሩሳሌም ተብላ ወደ ምትጠራበት፣ እንደ አባቶቻቸው የትውልድ ሥፍራ ስም ወደተጠራችው ስፍራ ጉዞውን አደረገ፤ እናም ስፍራውም ራቅ ያለና በሞርሞን ዳርቻ ነበር።\n\n2 ፪ ላማናውያንና አማሌቂውያን፣ እናም የአሙሎን ሰዎች፣ ኢየሩሳሌም በመባል የታወቀች ታላቅ ከተማን ገንብተው ነበር።\n\n3 ፫ እንግዲህ ላማናውያን እጅግ ጠጣር ነበሩ፤ ነገር ግን አማሌቂውያን እናም አሙሎናውያን ይበልጥ ጠጣሮች ነበሩ፣ ስለዚህ ላማናውያንም ልባቸውን እንዲያጠጥሩ፣ በክፋታቸውና በእርኩሰታቸውም እንዲጠናከሩ አደረጉአቸው።\n\n4 ፬ እናም እንዲህ ሆነ አሮን ወደ ኢየሩሳሌም ከተማ መጣ፣ እናም በመጀመሪያ ለአማሌቂውያን መስበክ ጀመረ። እናም በምኩራባቸው መስበክ ጀመረ፣ ምክንያቱም እንደኔሆራውያን አሠራር ምኩራብ ሰርተዋልና፤ ብዙ አማሌቂውያንና አሙሎናውያን የኔሆርን ስርዓት የሚከተሉ ነበሩና።\n\n5 ፭ ስለዚህ፣ አሮን በአንደኛው ምኩራብ ህዝቡን ለማስተማር በገባ ጊዜ፣ እናም ለእነርሱ በሚናገር ጊዜ፣ እነሆ አንድ አሙሌቃዊ ተነሳና፣ ከእርሱም ጋር እንዲህ በማለት መጣላት ጀመረ፥ አንተ የመሰከርከው ያ ምንድነው? መልአክን ተመልክተሃልን? መላዕክት ለምን ለእኛ አይገለጡልንም? እነሆ እነዚህ ሰዎች እንደ አንተ ሰዎች መልካም አይደሉምን?\n\n6 ፮ ደግሞም ንስሃ ካልገባን እንጠፋለን ብለሃል። የልባችንን ሃሳብና መሻት እንዴት አወቅህ? ንሰሃ ለመግባት ምክንያት እንዳለን እንዴት አወቃችሁ? የጽድቅ ሰዎች አለመሆናችንንስ እንዴት አወቃችሁ? እነሆ ቅዱሳን ስፍራዎችን ሰርተናል፣ እናም እግዚአብሔርን ለማምለክ እራሳችንን በአንድ ላይ እንሰበስባለን። ጌታ ሰዎችን ሁሉ እንደሚያድን እናምናለንና።\n\n7 ፯ አሁን አሮንም እንዲህ አለው፥ የእግዚአብሔር ልጅ የሰው ልጆችን ከኃጢአታቸው ለማዳን እንደሚመጣ ታምናለህን?\n\n8 ፰ እናም ሰውየው አለው፥ እንደዚህ ያለ ምንም ነገር ታውቃለህ ብለን አናምንም። በእነዚህ የሞኝ ባህሎች አናምንም። ወደፊት ስለሚመጡ ነገሮች እንደምታውቅ አናምንም፣ አባቶችህ እናም ደግሞ አባቶቻችን ይመጣሉ ብለው የተናገሯቸውን በተመለከተ ያውቃሉ ብለን አናምንም።\n\n9 ፱ አሁን አሮን የክርስቶስን መምጣት በተመለከተ እናም ደግሞ የሙታንን ትንሳኤ በተመለከተና በክርስቶስ ሞት፣ እና ስቃይና በደሙ የኃጢያት ክፍያ ካልሆነ በቀር ለሰው ዘር ምንም ቤዛ እንደማይኖር ለማስረዳት ቅዱሳት መጻሕፍትን ገለጠላቸው።\n\n10 ፲ እናም እንዲህ ሆነ እነዚህን ነገሮች ማብራራት በጀመረ ጊዜ፣ በእርሱ ተቆጥተው ነበር፣ ያሾፉበትም ጀመሩ፤ እናም የተናገራቸውን ቃላት ለመስማት አልፈለጉም።\n\n11 ፲፩ ስለዚህ፣ የሚናገረውን መስማት አለመፈለጋቸውን በተመለከተ ጊዜ፣ ከምኩራባቸው ወጥቶ ሄደና፣ አኒ-አንቲ ወደምትባል መንደር ሄደ፣ እናም በዚያ ሙሎቄ ቃሉን ለእነርሱ ሲሰብክላቸው፣ ደግሞም አማንና ወንድሞቹንም አገኘ። እናም ቃሉን በተመለከተ ከብዙዎች ጋር ተከራከሩ።\n\n12 ፲፪ እናም እንዲህ ሆነ ህዝቡ ልቡን እንዳጠጠረ ተመለከቱ፣ ስለዚህ ሄዱና ወደ ሚዶኒ ምድር መጡ። እናም ለብዙዎች ቃሉን ሰበኩ፣ ያስተማሩትን ቃላት ያመኑትም ጥቂት ነበሩ።\n\n13 ፲፫ ይሁን እንጂ፣ አሮንና የተወሰኑ ወንድሞቹ ተወሰዱና፣ ወደ ወህኒ ቤት ተጣሉ፣ እናም ቀሪዎቹ ከሚዶኒ ምድር በዙሪያው ወዳሉ ሥፍራዎች ሸሹ።\n\n14 ፲፬ እናም ወደ ወህኒ ቤት የተጣሉት በብዙ ነገሮች ተሰቃይተዋል፤ እናም በላሞኒና አሞን እጅ ተለቀቁ፣ እናም በእነርሱ ምግብና ልብስ ተሰጣቸው።\n\n15 ፲፭ እናም ቃሉን ለማወጅ በድጋሚ ሄዱና፣ ለመጀመሪያ ጊዜ ከወህኒ ተለቀቁ፤ እናም እንደዚህ ተሰቃይተው ነበር።\n\n16 ፲፮ እናም በጌታ መንፈስ በሚመሩበት በማንኛውም ቦታ በአማሌቂውያን እያንዳንዱ ምኩራብ፣ ወይም ለመግባት በሚችሉበት በማንኛውም የላማናውያን ጉባኤ የእግዚአብሔርን ቃል ለመስበክ ሄዱ።\n\n17 ፲፯ እናም እንዲህ ሆነ ጌታ ይባርካቸው ጀመረ፣ ይህም ሆኖ ብዙዎችን እውነትን ወደ ማወቅ አመጡ፤ አዎን፣ ብዙዎችን ኃጢአታቸውንና ትክክል ያልሆነውን የአባቶቻቸውን ወግ ያስረዱአቸው ነበር።\n\n18 ፲፰ እናም እንዲህ ሆነ አሞንና ላሞኒ ከሚዶኒ ምድር የወርሳው ምድር ወደ ሆነው ወደ እስማኤል ምድር ተመለሱ።\n\n19 ፲፱ እናም ንጉስ ላሞኒ አሞን እንዲያገለግለውም ሆነ አገልጋዩ እንዲሆንም አልፈቀደም።\n\n20 ፳ ነገር ግን በእስማኤል ምድር ምኩራብ እንዲሰራ አደረገ፤ እናም ህዝቡ ወይም በአገዛዙ ስር ያለው ህዝብ እራሳቸውን በአንድ ላይ እንዲሰበስቡ አደረገ።\n\n21 ፳፩ እናም በእነርሱ ተደሰተ፣ ብዙ ነገሮችንም አስተማራቸው። እናም ህዝቡ በእርሱ ስር እንደነበሩና፣ ነፃ ህዝብ እንደነበሩ፣ በአባቱ ከንጉሱም ጭቆና ነፃ እንደሆኑም ነገራቸው፤ ምክንያቱም አባቱ በእስማኤል ምድርና በዙሪያው ባሉት ምድር በሚኖሩት ሰዎች ላይ ይገዛ ዘንድ ሰጥቶታልና።\n\n22 ፳፪ እናም በንጉስ ላሞኒ አገዛዝ ስር የሆነ ምድር ከሆነ እንደፍላጎታቸው በማንኛውም ባሉበት ቦታ ጌታ አምላካቸውን ለማምለክ ነፃነት እንዳላቸውም ደግሞ አወጀላቸው።\n\n23 ፳፫ እናም አሞን ለንጉስ ላሞኒ ህዝብ ሰበከ፤ እናም እንዲህ ሆነ፣ ስለፅድቅ የሆኑትን ነገሮች በተመለከተ ሁሉንም ነገሮች አስተማረ። በሙሉ ትጋትም በየቀኑ መከራቸው፤ እናም ቃሉን አዳመጡትና የእግዚአብሔርን ትዕዛዛት ለመጠበቅ ቀናኢ ሆነው ነበር።\n\n", "alma 22": "[center][font_size=26]ምዕራፍ ፳፪[/font_size][/center]\n\n[i]አሮን ስለፍጥረት፣ ስለአዳም መውደቅ፣ በክርስቶስም ስላለው የቤዛነት ዕቅድ የላሞኒን አባት አስተማረ—ንጉሱ እና ቤተሰቦቹ በሙሉ ተለወጡ—በኔፋውያንና በላማናውያን መካከል የመሬት ክፍፍሉ ተገልጿል። ከ፺–፸፯ ም.ዓ. ገደማ።[/i]\n\n1 ፩ እንግዲህ አሞን ያለማቋረጥ የላሞኒን ሰዎች በማስተማር ላይ እያለ፣ ወደ አሮን እና ወንድሞቹ ታሪክ እንመለሳለን፤ እርሱ ከሚዶኒ ወጥቶ ከሄደ በኋላ በመንፈስ ወደኔፊ ምድር፣ እንዲሁም ከእስማኤል ምድር በስተቀር በምድሪቱ ላይ ሁሉ ንጉሥ ወደ ሆነውም ቤት እንኳን ተመርቷል፤ እናም እርሱም የላሞኒ አባት ነበር።\n\n2 ፪ እናም እንዲህ ሆነ አሮን ከወንድሞቹ ጋር ወደ ንጉሱ ቤተመንግስት ሄደና፣ ከንጉሱ ፊት ሰገደ፣ እናም እንዲህ አለው፥ እነሆ፣ ንጉስ ሆይ፣ አንተ ከወህኒ ቤት የለቀቅኸን፣ የአሞን ወንድሞች ነን።\n\n3 ፫ እናም አሁን፣ ንጉስ ሆይ፣ ነፍሳችንን የምታተርፍ ከሆነ፣ አገልጋዮችህ እንሆናለን። እናም ንጉሱ እንዲህ አላቸው፥ ተነሱ ህይወታችሁን እሰጣችኋለሁ፣ አገልጋዮቼ እንድትሆኑም አልፈቅድም፤ ነገር ግን እንድትሰብኩልኝ እጠይቃችኋለሁ፤ ምክንያቱም በጥቂቱም እንኳን ቢሆን በወንድማችሁ አሞን ደግነትና በቃሉ ታላቅነት አዕምሮዬ ታውኳልና፤ እናም እርሱ ከሚዶኒ ወጥቶ ከእናንተ ጋር ለምን እንዳልመጣም ምክንያቱን ለማወቅ እፈልጋለሁ።\n\n4 ፬ እናም አሮን ለንጉሱ እንዲህ አለው፥ እነሆ የጌታ መንፈስ ወደሌላ ቦታ እንዲሄድ ጠርቶታል፤ እርሱም የላሞኒን ህዝብ ለማስተማር ወደ እስማኤል ምድር ሄዷል።\n\n5 ፭ አሁን ንጉሱ እንዲህ ሲል ተናገራቸው፥ ስለጌታ መንፈስ የተናገራችሁት ይህ ምንድን ነው? እነሆ እኔን የሚያውከኝ ነገር ይህ ነው።\n\n6 ፮ እናም ደግሞ አሞን—ንስሃ የምትገቡ ከሆነ ትድናላችሁ፣ እናም ንስሃ ካልገባችሁ በመጨረሻው ቀን ትጣላላችሁ በማለት የተናገረው ይህ ምንድን ነው?\n\n7 ፯ እናም አሮንም መለሰለትና፣ እንዲህ ሲል ተናገረው፥ እግዚአብሔር መኖሩን ታምናለህን? እናም ንጉሱም እንዲህ አለ፥ አማሌቂውያን እግዚአብሔር አለ እንደሚሉ አውቃለሁ፣ እርሱን ለማምለክ እራሳቸውን በአንድነት ይሰበስቡ ዘንድ ቅዱስ ሥፍራን እንዲሰሩ ፈቃድ ሰጥቻቸዋለሁም። እናም አንተ አሁን እግዚአብሔር አለ የምትል ከሆነ እነሆ እኔ አምናለሁ።\n\n8 ፰ እናም አሁን አሮን ይህን በሰማ ጊዜ ልቡ ሃሴት ማድረግ ጀመረች፣ እናም እንዲህ አለ፥ እነሆ አንተ ህያው እንደሆንክ፣ ንጉስ ሆይ፣ እግዚአብሔርም አለ።\n\n9 ፱ እናም ንጉሱም እንዲህ አለ፥ አባቶቻችንን ከኢየሩሳሌም ምድር ያወጣው ያ ታላቁ መንፈስ እግዚአብሔር ነውን?\n\n10 ፲ እናም አሮን እንዲህ አለው፥ አዎን እርሱ ያ ታላቁ መንፈስ ነው፣ እናም በሰማይና በምድር ያሉትን ነገሮች ሁሉ ፈጥሯል። ይህንን ታምናለህን?\n\n11 ፲፩ እናም እንዲህ አለ፥ አዎን ታላቁ መንፈስ ሁሉን ነገሮች እንደፈጠረ አምናለሁ፣ እነዚህን ሁሉ በተመለከተ እንድትነግረኝም እፈልጋለሁ፣ እናም ቃልህን አምናለሁ።\n\n12 ፲፪ እናም እንዲህ ሆነ አሮን ንጉሡ ቃሉን እንደሚያምነው በተመለከተ ጊዜ፣ ከአዳም መፈጠር ጀምሮ ያሉትን ከቅዱሳት መጻሕፍት ለንጉሡ ያነብለት ጀመረ—እግዚአብሔር ሰውን በአምሳሉ እንዴት እንደፈጠረ፣ እናም እግዚአብሔርስ እንዴት ትዕዛዛትን እንደሰጠው፣ እናም በመተላለፉ የተነሳም ሰው እንደወደቀ አነበበ።\n\n13 ፲፫ እናም አሮን ቅዱሳት መጻሕፍትን ከአዳም መፈጠር ጀምሮ፣ የሰዎችን መውደቅ በፊቱ በማኖር፣ በስጋ ያሉበትን ሁኔታ፣ እናም ደግሞ ከዓለም መፈጠር ጀምሮ፣ በክርስቶስ በኩል፣ በስሙ ለሚያምኑ ሁሉ የተዘጋጀውን የቤዛነት ዕቅድ አስረዳው።\n\n14 ፲፬ እናም ሰው በመውደቁ የተነሳ ስለራሱ በማንኛውም ነገር ብቁ ለመሆን አይችልም፤ ነገር ግን የክርስቶስ ስቃዩና ሞቱ በእምነታቸውና በንስሃቸውና በሚመሳሰሉት አማካይነት ለኃጢአታቸው ክፍያ ይሆናል፣ እናም እርሱም የሞትን እስራት በጣጥሷል፤ ሞትም ድል አይኖረውም፣ እናም የሞት መውጊያ በክብር ተስፋ ይዋጣል፤ እናም አሮን እነዚህን ነገሮች ሁሉ ለንጉሱ አስረዳ።\n\n15 ፲፭ እናም እንዲህ ሆነ አሮን እነዚህን ነገሮች በሙሉ ለንጉሱ ካስረዳው በኋላ፣ ንጉሱ እንዲህ ሲል ተናገረ፥ አንተ የተናገርከውን ይህን ዘለዓለማዊ ህይወት እንዳገኝ ምን ማድረግ አለብኝ? አዎን፣ ከእግዚአብሔር እንድወለድ፣ እናም ይህ እርኩስ መንፈስ ከደረቴ እንዲነቀልና፣ መንፈሱን ተቀብዬ በደስታ እሞላ ዘንድ፣ በመጨረሻው ቀንም እንዳልጣል፣ ምን ማድረግ አለብኝ? እነሆ፣ ያለኝን ሁሉ እተዋለሁ፣ አዎን ይህን ታላቁን ደስታም እቀበል ዘንድ መንግስቴን እለቃለሁ።\n\n16 ፲፮ ነገር ግን አሮን እንዲህ አለው፥ ይህንን ነገር ከፈለግህ፣ በእግዚአብሔር ፊት ከሰገድህ፣ አዎን፣ ለኃጢያትህ ሁሉ ንስሃ ከገባህና፣ በእግዚአብሔር ፊት ከሰገድህ፣ እናም እንደምትቀበል በማመን ስሙን በእምነት ከጠራህ የፈለከውን ተስፋ ታገኛለህ።\n\n17 ፲፯ እናም እንዲህ ሆነ አሮን እነዚህን ቃላት በተናገረ ጊዜ፣ ንጉሱ በጉልበቱ ተንበርክኮ በጌታ ፊት ሰገደ፣ አዎን፣ በመሬትም ላይ እራሱን ዘረጋ፣ እናም እንዲህ በማለት በኃይል ጮኸ፥\n\n18 ፲፰ አቤቱ እግዚአብሔር ሆይ፣ አሮን እግዚአብሔር እንዳለ ነግሮኛል፤ እናም እግዚአብሔር ካለና፣ አንተ እግዚአብሔር ከሆንክ፣ አንተንም እንዳውቅ ታደርጋለህን፣ እናም ከሞት እነሳ ዘንድና፣ በመጨረሻው ቀን እድን ዘንድ፣ አንተን ለማወቅ ኃጢአቴን በሙሉ እተዋለሁ። እናም እንግዲህ ንጉሱ እነዚህን ቃላት በተናገረ ጊዜ፣ እንደሞተ አይነት ወደቀ።\n\n19 ፲፱ እናም እንዲህ ሆነ አገልጋዮቹ ሮጡና፣ በንጉሱ ላይ የሆነውን ሁሉ ለንግስቲቱ ነገሯት። እናም እርሷ ወደንጉሱ መጣች፤ እንደሞተ መውደቁን ባየችም ጊዜና፣ ደግሞ አሮንና ወንድሞቹ ለመውደቁ እንደምክንያት በመሆን መቆማቸውን በተመለከተች ጊዜ፣ በእነርሱ ተቆጣች፣ እናም አገልጋዮችዋ፣ ወይም የንጉሱ አገልጋዮች፣ እነርሱን ወስደው እንዲገድሉአቸው አዘዘች።\n\n20 ፳ አሁን አገልጋዮቹ ንጉሱ የወደቀበትን መንስኤ ያውቃሉ፣ ስለዚህ በአሮንና በወንድሞቹ ላይ እጃቸውን ለመጫን አልደፈሩም፤ እናም ንግስቲቱን እንዲህ በማለት ተማፀኗት፥ እነሆ ከእነዚህ አንዱ ከሁላችንም በላይ ኃያል የሆኑትን ሰዎች እንድንገድል ለምን ታዢናለሽ? ስለሆነም በፊታቸው እንወድቃለን።\n\n21 ፳፩ እንግዲህ ንግስቲቱ የአገልጋዮቹን ፍርሃት በተመለከተች ጊዜ በእርሷም ላይ ክፉ የሆነ ነገር እንዳይመጣባት እጅግ መፍራት ጀመረች። እናም አገልጋዮቿ አሮንና ወንድሞቹን እንዲገድሉ ህዝቦችን እንዲጠሩ አዘዘች።\n\n22 ፳፪ እንግዲህ አሮን የንግስቲቱን ፅኑ ውሳኔ በተመለከተ ጊዜ፣ የህዝቡንም ልበ ጠጣርነት የሚያውቅ በመሆኑ፣ ብዙዎች እራሳቸውን በአንድነት ከሰበሰቡ፣ እናም ታላቅ ፀብና ረብሻ በመካከላቸው ይኖራል ብሎም ፈራ፤ ስለዚህ አሮን እጁን አንስቶ ንጉሱን ከመሬት አነሳውና፣ እንዲህ አለው፥ ቁም። እናም ብርታትን አግኝቶ በእግሩ ቆመ።\n\n23 ፳፫ እንግዲህ ይህ የተደረገው በንግሥቲቱና በብዙዎቹ አገልጋዮች ፊት ነበር። እናም ይህንንም በተመለከቱ ጊዜ እጅግ ተገረሙና መፍራት ጀመሩ። እናም ንጉሱ ተነሳን፣ ይሰብክላቸው ጀመር። ለእነርሱም ሰበከና፣ እንዲህም ሆኖ ቤተሰቦቹ በሙሉ ወደጌታ ተለወጡ።\n\n24 ፳፬ እንግዲህ በንግስቲቱ ትዕዛዝ መሰረት ብዙዎች በአንድነት ተሰብስበው ነበር፣ እናም በአሮንና ወንድሞቹም የተነሳ በመካከላቸው ብዙዎች ማጉረምረም ጀምረው ነበር።\n\n25 ፳፭ ነገር ግን ንጉሱ በመካከላቸው ቆመና፣ አገለገላቸው። እናም በአሮንና ከእርሱ ጋር በነበሩት መረጋጋትን አገኙ።\n\n26 ፳፮ እናም እንዲህ ሆነ ንጉሱ የህዝቡን መረጋጋት በተመለከተ ጊዜ፣ አሮንና ወንድሞቹ በህዝቡ መካከል እንዲቆሙና ቃሉን እንዲሰብኩ አደረገ።\n\n27 ፳፯ እናም እንዲህ ሆነ ንጉሱ በምድሪቱ ሁሉ ባሉት ሰዎች መካከል፣ በዙሪያውም ባለው ክልል በባህሩም ዳርቻ፣ በምስራቅና በስተምዕራብ፣ ከዛራሔምላ ምድር በምድረበዳው ከምስራቁ ባህር ጀምሮ እስከምዕራብ በሚከፍለው በቀጭኑ መንገድ፣ እናም በባህሩም ዳርቻና በምድረበዳው ዳርቻ፣ በዛራሔምላ በስተሰሜን በኩል በማንቲ ዳርቻ በሲዶም ወንዝ ምንጭ በኩል፣ ከምስራቅ ወደምዕራብ በሚፈሰው በኩል አዋጅ ላከ—እናም ይህም ላማናውያንና ኔፋውያን የተከፈሉበት ነው።\n\n28 ፳፰ እንግዲህ፣ ብዙዎቹ የላማናውያን ስራ ፈቶች በምድረበዳው ውስጥ ኖሩ፣ እናም በድንኳን ኖሩ፤ በኔፊ ምድር ውስጥ በስተምዕራብ ምድረበዳው በኩልም ተዘረጉ፤ አዎን፣ እናም ደግሞ በዛራሔምላ ምድር በስተምዕራብ በኩል፣ በባህሩ ዳርቻና፣ በኔፊ ምድር በስተምዕራብ በመጀመሪያው የአባቶቻቸው የርስት ሥፍራ እናም በባህሩ ዳርቻ ነበሩ።\n\n29 ፳፱ እናም ደግሞ ኔፋውያን ካባረሩአቸው አካባቢ በባህሩ ዳርቻ በስተምስራቅ በኩል ብዙ ላማናውያን ነበሩ። እናም በዚያም ኔፋውያን ሙሉ በሙሉ በላማናውያን ሊከበቡ ተቃርበው ነበር፤ ይሁን እንጂ ኔፋውያን በምድረበዳው ወሰን በስተሰሜን በኩል፣ በሲዶም ወንዝ መነሻ፣ ከምስራቅ እስከምዕራብ፣ በምድረበዳው ዙሪያ ያሉትን ሥፍራዎች ተቆጣጥረዋል፣ በስተሰሜን በኩል፣ ለጋስ ብለው በሚጠሩት ምድር እስከሚመጡም ድረስ እንኳን ተቆጣጥረዋል።\n\n30 ፴ እናም ይህም ወደ ሰሜን የሚርቅ ሆኖ፣ የዛራሔምላ ህዝቦች በመጀመሪያ ያረፉበት ስፍራ በመሆኑ ያገኙበት ስለአጥንታቸው የተናገርንባቸው ሰዎች ኖረውበት እናም ተደምስሰውበት ወደነበረው ምድር ውስጥ እየገባ፣ የወደመ ስፍራ ብለው የሚጠሩትን ያዋስን ነበር።\n\n31 ፴፩ እናም እነርሱም በምድረበዳው በስተደቡብ በኩል መጡ። በስተሰሜን በኩል ያለው ቦታም የወደመው ስፍራ ተብሎ ይጠራ ነበር፣ እናም በስተደቡብ በኩል ያለው ምድር ለጋስ ተብሎ ይጠራል፣ ይህም በተለያዩ የዱር አውሬዎች ተሞልቶ የነበረ፣ ከፊሎቹም ምግብ ፍለጋ ከሰሜን በኩል የመጡ ነበሩበት፣ ምድረበዳው ነበር።\n\n32 ፴፪ እናም አሁን፣ ለኔፋውያን እስከ ለጋሱ ምድርና እስከ ወደመው ስፍራ ከባህሩ ከምስራቅ እስከ ምዕራብ ርቀቱም የአንድ ቀን ተኩል ጉዞ ብቻ ነበር፤ እናም የኔፊና የዛራሔምላ ምድር ከሞላ ጎደል በውሃ የተከበበ ነበር፤ በስተሰሜንና በስተደቡብ ምድር መካከል ቀጭን ሥፍራ ነበር።\n\n33 ፴፫ እናም እንዲህ ሆነ ኔፋውያን ለጋስን ምድር፣ ከምስራቅ እስከ ምዕራቡ ባህር፣ ይኖሩበት ነበር፤ እናም ኔፋውያን ላማናውያን በስተሰሜን ምንም ሀብት እንዳይኖራቸው፣ በስተሰሜንም ያለውን ሥፍራ እንዳያጥለቀልቁት በብልሃታቸው ከጠባቂዎቻቸውና ከወታደሮቻቸው ጋር በስተደቡብ ባለው ሥፍራ አገዱአቸው።\n\n34 ፴፬ ስለዚህ በኔፊ ምድር እና በዙሪያው ካለው ምድረበዳ በስተቀር ላማናይቶች ምንም ይዞታዎች ሊኖሯቸው አልቻሉም። ላማናውያን ለእነርሱ ጠላት በመሆናቸው፣ በየትኛውም አቅጣጫ አንዳያሰቃዩአቸው፣ እናም ደግሞ እንደፍላጎታቸው የሚሸሹበትን ሃገር ያገኙ ዘንድ እንግዲህ በኔፋውያን ይህ ብልህነት ነው።\n\n35 ፴፭ እናም አሁን እኔ፣ ይህን ካልኩኝ በኋላ፣ ወደ አሞንና አሮን፣ ኦምነርና ሂምኒ፣ እናም ወንድሞቻቸው ታሪክ በድጋሚ እመለሳለሁ።\n\n", "alma 23": "[center][font_size=26]ምዕራፍ ፳፫[/font_size][/center]\n\n[i]የኃይማኖት ነፃነት ታወጀ—በሰባት ምድሮች እና ከተሞች ያሉ ላማናውያን ተለወጡ—እራሳቸውንም አንቲ-ኔፊ-ሌሂዎች- ሌሂ ብለው ጠሩ፣ እናም ከእርግማኑ ነፃ ወጥተዋል—አማሌቂውያንና አሙሎናውያን እውነትን አልተቀበሉም። ከ፺–፸፯ ም.ዓ. ገደማ።[/i]\n\n1 ፩ እነሆ እንግዲህ እንዲህ ሆነ የላማናውያን ንጉስ በአሞን፣ በአሮን፣ በኦምነር፣ በሂምኒ፣ እንዲሁም የእግዚአብሔርን ቃል በማንኛውም ቦታ በየትኛውም በምድሪቱ ክፍል ለመስበክ በሚሄዱት ወንድሞቻቸው ላይ እጃቸውን እንዳይጭኑ በህዝቦቹ ሁሉ መካከል አዋጅ ላከ።\n\n2 ፪ አዎን፣ ለማሰር እጃቸውን በእነርሱ ላይ በማድረግ ወይንም በወህኒ ቤት እንዳይጥሏቸው፣ ወይም እንዳይተፉባቸውም፣ እንዳይመቱአቸውም፣ ከምኩራባቸው እንዳያባርሩአቸውም፣ እንዳይገርፉአቸውም፣ ድንጋይም እንዳይወረውሩባቸውም፣ ነገር ግን ወደቤቶቻቸው እናም ደግሞ ወደ ቤተመቅደሶቻቸውና ወደተቀደሱት ስፍራዎቻቸው ውስጥ ለመግባት ነጻ ፍቃድ እንዲኖራው በመካከላቸው አዋጅ ላከ።\n\n3 ፫ እናም እንደዚህ እንደፍላጎታቸውም የጌታን ቃል እንደፍላጎታቸው ለመስበክ ይሄዱ ዘንድ፣ ምክንያቱም ንጉሱና ቤተሰቦቹ ወደጌታ ተለውጠዋልና፤ ስለዚህ የእግዚአብሔር ቃል የሚከላከለው እንዳይኖርበት ነገር ግን በምድሪቱ ላይ በሙሉ እንዲሆን፣ ህዝቡም መጥፎውን የአባቶቻቸውን ወግ ለማሳመን፣ እናም ሁሉም የእርስ በርስ ወንድሞች መሆናቸውን እንዲያምኑ፣ ወይም እንዳይገድሉ፣ ወይም እንዳይዘርፉና፣ ወይም እንዳይሰርቁ፣ ወይም ዝሙትንም እንዳይፈፅሙ፣ ወይም ክፉ የሆኑትንም ነገሮች እንዳይፈፅሙ በምድሪቱ ላይ ሁሉ ለህዝቡ አዋጁን ላከ።\n\n4 ፬ እናም እንዲህ ሆነ ንጉሱ አዋጁን በላከ ጊዜ፣ አሮንና ወንድሞቹ ከከተማ ወደ ከተማ ተጓዙና፣ ከአንዱ ማምለኪያ ቦታ ወደ ሌላኛው በመጓዝ፣ ቤተክርስቲያኖችን በማቋቋም፣ እናም ካህናትንና መምህራን በላማናውያን ምድር በሙሉ የእግዚአብሔርን ቃል እንዲሰብኩና እንዲያስተምሩ ቀደሱአቸው፤ እናም እንደዚህ ታላቅ ስኬትንም ማግኘት ጀመሩ።\n\n5 ፭ እናም በሺህ የሚቆጠሩ ጌታን ወደማወቅ መጡ፣ አዎን፣ በሺህ የሚቆጠሩት በኔፋውያን ባህል ወደማመንም መጡ፤ እናም እስከአሁኑ ጊዜ የተላለፉትን መዝገቦችና ትንቢቶችም ተማሩ።\n\n6 ፮ እናም ጌታ ህያው እንደሆነ፣ በርግጥም ብዙዎች እንዳመኑትም፣ ወይም በራዕይና በትንቢት መንፈስ፣ እናም በውስጣቸው ድንቅ ስራን በሚሰራው በእግዚአብሔር ኃይል መሰረት በአሞንና በወንድሙ ሰበብ ብዙዎች እውነቱን ወደ ማወቅ የሚመጡት—አዎን እንዲሁም እላችኋለሁ፣ ጌታ ህያው እንደሆነ፣ በስብከታቸው አምነው የነበሩ ላማናውያን ሁሉ፣ እናም ወደጌታ ተለውጠው የነበሩ፣ መንገዳቸውንም አልሳቱም ነበር።\n\n7 ፯ እነርሱም ፃድቃን ህዝቦች ሆኑ፣ ከእንግዲህ ከእግዚአብሔር ጋር እንዲሁም ከወንድሞቻቸው ጋር እንዳይጣሉ የአመፅ መሣሪያቸውን ጣሉ።\n\n8 ፰ አሁን፣ ወደጌታም የተለወጡት እነዚህ ናቸው፥\n\n9 ፱ በእስማኤል ምድር የነበሩት የላማናውያን ሕዝቦች፣\n\n10 ፲ እናም ደግሞ በሚዶኒ ምድር የነበሩት የላማናውያን ሕዝቦች፣\n\n11 ፲፩ እናም ደግሞ በኔፊ ከተማ የነበሩት የላማናውያን ሕዝቦች፤\n\n12 ፲፪ እናም ደግሞ በሼለም ምድር የነበሩትና፣ በሼምሎን ምድር የነበሩት፣ እናም በልሙኤል ከተማና፣ በሻምሎንም ከተማ የነበሩት የላማናውያን ሕዝቦች።\n\n13 ፲፫ እናም እነዚህ ወደጌታ የተለወጡት የላማናውያን ከተሞች ስም ነበሩ፤ እናም የአመፃቸውን መሳሪያዎች፣ አዎን፣ ሁሉንም የጦር መሳሪያዎቻቸውን የጣሉት እነዚህ ናቸው፤ እናም ሁሉም ላማናውያን ነበሩ።\n\n14 ፲፬ እናም ከአንዱ በስተቀር አማሌቂውያን አልተለወጡም ነበር፤ ከአሙሎናውያንም ማንም አልተለወጠም፤ ነገር ግን ልባቸውን፣ ደግሞም በዚያ በከፊል በምድሪቱ፣ አዎን እናም መንደሮቻቸውን ሁሉና ከተሞቻቸውን ሁሉ የሚኖሩት ላማናውያን ልብም አጠጥረውት ነበር።\n\n15 ፲፭ ሰለሆነም፣ ንስሃ የገቡባቸውንና እውነትን እንዲያውቁ የተደረጉባቸውን እናም የተለወጡባቸውን የላማናውያን ከተሞች ሁሉ ሰይመናቸው።\n\n16 ፲፮ እናም አሁን እንዲህ ሆነ ንጉሱና የተለወጡት ከወንድሞቻቸው ተለይተው ይታወቁ ዘንድ ስም እንዲኖራቸው ፈለጉ፤ ስለዚህ ንጉሱ ከአሮንና ከብዙ ካህናቶቻቸው ጋር እነርሱ እንዲለዩ የሚሰጣቸውን ስም በተመለከተ ተመካከሩ።\n\n17 ፲፯ እናም እንዲህ ሆነ ስማቸውንም አንቲ-ኔፊ-ሌሂዎች በማለት ጠሩአቸው፤ እናም በዚህ ስም ተጠሩና፣ ከዚያን ጊዜ በኋላ ላማናውያን ተብለው አልተጠሩም።\n\n18 ፲፰ እናም ታታሪ ሰዎች መሆን ጀመሩ፤ አዎን፣ እናም ከኔፋውያን ጋር ወዳጅ ነበሩ፤ ስለዚህ ከእነርሱም ጋር ጓደኝነትን ጀመሩ፣ እናም የእግዚአብሔር እርግማን ከዚያን ጊዜ በኋላ አልተከተላቸውም።\n\n", "alma 24": "[center][font_size=26]ምዕራፍ ፳፬[/font_size][/center]\n\n[i]ላማናውያን የእግዚአብሔር በሆኑት ሰዎች ላይ መጡ—አንቲ-ኔፊ-ሌሂዎች በክርስቶስ ተደሰቱ፣ እናም በመልአክት ተጎበኙ—እራሳቸውን ከመከላከል ይልቅ በሞት መሰቃየትን መረጡ—በርካታ ላማናውያን ተለወጡ። ከ፺–፸፯ ም.ዓ. ገደማ።[/i]\n\n1 ፩ እናም እንዲህ ሆነ አማሌቂውያንና፣ አሙሎናውያንም፣ በአሙሎን ምድር፣ ደግሞ በሔላም ምድር የነበሩት ላማናውያንም፣ እናም በኢየሩሳሌም ምድርና፣ በአጠቃላይ በምድሪቱ ሁሉ የነበሩት፣ ያልተለወጡት፣ እናም የአንቲ-ኔፊ- ሌሂን ስም ያልወሰዱት፣ በአማሌቂውያንና በአሙሎናውያን በወንድሞቻቸው ላይ ለማስቆጣት ተነሳስተው ነበር።\n\n2 ፪ እናም ጥላቻቸው በእነርሱ ላይ መሪር ነበር፤ እንዲህም ሆኖ በንጉሳቸውም ላይ እስከሚያምፁ ድረስ፣ እርሱ ንጉሳቸው እንዲሆን አልፈለጉም ነበር፤ ስለዚህ በአንቲ-ኔፊ-ሌሂዎች ህዝብ ላይም የጦር መሳሪያዎቻቸውን አነሱ።\n\n3 ፫ እንግዲህ ንጉሱ በልጁ ላይ መንግስቱን አፀደቀ፣ እናም ስሙን አንቲ-ኔፊ- ሌሂ በማለት ጠራው።\n\n4 ፬ እናም ንጉሱ ላማናውያን በእግዚአብሔር ሰዎች ላይ ለጦርነት ዝግጅት በጀመሩበት ዓመት ሞተ።\n\n5 ፭ እንግዲህ አሞንና ወንድሞቹ እንዲሁም ከእርሱ ጋር የመጡት ሁሉ ላማናውያን ወንድሞቻቸውን ለማጥፋት መዘጋጀታቸውን በተመለከቱ ጊዜ፣ ወደ ምድያም ምድር መጡ፣ እናም እዚያ አሞን ወንድሞቹን በሙሉ ተገናኘ፤ እናም እራሳቸውን ከላማናውያን ለመከላከል ምን ማድረግ እንዳለባቸው ከላሞኒና ደግሞ ከአንቲ-ኔፊ-ሌሂዎች ጋር ለመወያየት ወደ እስማኤል ምድር መጡ።\n\n6 ፮ እንግዲህ ወደ ጌታ ከተለወጡት ሰዎች መካከል በወንድሙ ላይ የጦር መሣሪያን የሚያነሳ አንድም ሰው አልነበረም፤ ለጦርነትም ቢሆን ምንም ዓይነት ዝግጅት ማንም አያደርግም፤ አዎን እናም ደግሞ ንጉሳቸው ለጦርነት እንዳይዘጋጁ አዟል።\n\n7 ፯ እንግዲህ፣ ይህንን በተመለከተ ለህዝቡ የተናገራቸው ቃላት እነዚህ ናቸው፥ የተወደዱትንም ሕዝቦቼን፣ ታላቁ አምላካችን በቸርነቱ እነዚህን ኔፋውያን ወንድሞቻችን ለእኛ እንዲሰብኩ፣ እናም የአባቶቻችንን ክፉ ባህሎች እንዲያሳምኑን ስለላካቸው እግዚአብሔር አምላኬን አመሰግናለሁ።\n\n8 ፰ እናም እነሆ፣ ከእነዚህ ከኔፋውያን ወንድሞችም ጋር ጓደኝነት እንድንጀምር፣ ልባችንን ለማራራት የመንፈሱን ክፍል ስለላከልን ታላቁ አምላኬን አመሰግናለሁ።\n\n9 ፱ እናም እነሆ፣ ይህንን ጓደኝነት በመጀመር ኃጢአታችንንና ብዙ ግድያዎችን መፈፀማችንን ስላመንን ደግሞ አምላኬን አመሰግናለሁ።\n\n10 ፲ እናም ለእነዚህን ነገሮች ንስሃ እንድንገባ ስለፈቀደልንና፣ ደግሞ ለፈፀምናቸው ኃጢአቶችና ግድያዎች ይቅር ስላለን፣ እናም ጥፋታችንን በልጁ አማካኝነት ከልባችን ስለወሰደው አምላኬን፣ አዎን ታላቅ የሆነውን አምላኬን አመሰግነዋለሁ።\n\n11 ፲፩ እናም አሁን እነሆ፣ ወንድሞቼ፣ (ከሰው ዘር ሁሉ በላይ የጠፋን እኛ በመሆናችን) ለኃጢአታችን ሁሉ እንዲሁም በርካታ ግድያዎችን ለፈፀምንበት ንስሃ ለመግባት፣ እናም እነዚህን እግዚአብሔር ከልባችን እንዲያስወግድልን ለማድረግ የምንችለውን ሁሉ ይህ ብቻ ስለነበረ፣ ምክንያቱም በእግዚአብሔር ፊት በበቂ ሁኔታ ንስሃ ገብተን እርሱም ጥፋታችንን ሊወስድ በሚችልበት ሁሉ ልናደርግ የምንችለው ሁሉ ይህ ነበርና፤\n\n12 ፲፪ እንግዲህ፣ የተወደዳችሁ ወንድሞቼ፣ እግዚአብሔር እንከናችንን በመውሰዱ፣ እናም ጎራዴዎቻችን ስላበሩ፣ ከእንግዲህ ጎራዴዎቻችንን በወንድሞቻችን ደም አናጎድፋቸው።\n\n13 ፲፫ እነሆ፣ እንዲህ እላችኋለሁ፣ አይሆንም፣ በወንድሞቻችን ደም እንዳይጎድፉ ዘንድ ጎራዴዎቻችንን እናስቀምጣቸው፤ ምናልባትም ጎራዴዎቻችንን በድጋሚ ካጎደፍናቸው ለኃጢአታችን ክፍያ በሚሆነው በታላቁ አምላካችን ልጅ ደም ከእንግዲህ ሊነፁ አይችሉም ይሆናልና።\n\n14 ፲፬ እናም ታላቁ አምላክ በእኛ ላይ ምህረትንና፣ እንዳንጠፋ እነዚህን ነገሮች እናድናውቃቸው አድርጓል፤ አዎን፣ እናም ነፍሶቻችንን ልጆቻችንን ከመውደዱ ያህል ድረስ ስለሚወድ አስቀድሞ እነዚህን ነገሮች እንድናውቃቸው አድርጓል፤ ስለዚህ፣ የደህንነት ዕቅድ ለእኛ እንዲሁም ለወደፊቱ ትውልድ እንዲታወቅ በምህረቱ በመላዕክቱ ጎብኝቶናል።\n\n15 ፲፭ አቤቱ አምላካችን እንዴት መሀሪ ነው! እናም አሁን እነሆ፣ ጉድፋችንን ከራሳችን ለማስወገድ ይህን ያህል ብቻ ማድረግ በመቻላችን እናም ጎራዴዎቻችን እንዲያበሩ በመደረጋቸው፣ ቃሉን ለእኛ ከሰጠንና በዚህም ንጹህ ካደረገን በኋላ ጎራዴያችንን በወንድሞቻችን ደም እንዳልበከልን በመጨረሻው ቀን፣ ወይም በፊቱም እንዲፈረድብን በምንቆምበት ቀን ለአምላካችን ምስክር እንዲሆኑ፣ ጎራዴዎቻችን እያበሩ እንድንጠብቃቸው እንደብቃቸው።\n\n16 ፲፮ እናም አሁን፣ ወንድሞቼ፣ ወንድሞቻችን ሊያጠፉን ከፈለጉ፣ እነሆ፣ ጎራዴዎቻችንን እንደብቃቸዋለን፤ አዎን፣ በመጨረሻው ቀንም እንዳልተጠቀምንባቸው ምስክር ይሆኑ ዘንድ አንፀባራቂ እንዲሆኑ በመሬቱ ውስጥ እንደብቃቸዋለን፤ እናም ወንድሞቻችን የሚያጠፉን ከሆነ፣ እነሆ፣ ወደ አምላካችን እንሄዳለንም፣ እንድናለንም።\n\n17 ፲፯ እናም አሁን እንዲህ ሆነ ንጉሱ ይህንን አባባል በጨረሰና፣ ህዝቡም በአንድ ላይ በተሰበሰበ ጊዜ፣ ጎራዴያቸውን፣ እናም የሰው ደም ለማፍሰስ የሚያገለግሉትን መሳሪያዎች ሁሉ ወሰዱና፣ በመሬት ውስጥም ቀበሩአቸው።\n\n18 ፲፰ እናም ይህንን ያደረጉት ከእንግዲህ መሳሪያዎቹን የሰው ልጆችን ደም ለማፍሰስ በድጋሚ እንደማይጠቀሙበት በእነርሱ አመለካከት ለእግዚአብሔርና ለሰዎች ምስክር እንዲሆን ነበር፤ እናም ይህን ያደረጉት የወንድሞቻቸውን ደም ከማፍሰስ ህይወታቸውን አሳልፈው እንደሚሰጡና፣ ከወንድም ከመውሰድ ይልቅ ለእርሱ መስጠት እንደሚሻል ነበር፤ እናም ስራ በመፍታት ጊዜያቸውን ከማሳለፍ በእጆቻቸው ብዙ እንደሚሰሩ ለማረጋገጥና ከእግዚአብሔርም ጋር ቃል ኪዳን ለመግባት ነው።\n\n19 ፲፱ እናም እነዚህ ላማናውያን እንዲያምኑና እውነትን እንዲያውቁ በመጡ ጊዜ፣ የፀኑ እንደነበሩ፣ እናም ኃጢያትን ከመፈፀም ሞት እንደሚሻላቸው እንደዚህ ተመልክተናል፤ የሰላም መሳሪያዎቻቸውን እንደደበቁ፣ ወይም የጦርነት መሳሪያዎቻቸውንም ለሰላም ሲሉ እንደደበቁ ተምልክተናል።\n\n20 ፳ እናም እንዲህ ሆነ ወንድሞቻቸው ላማናውያንም ለጦርነት ተዘጋጁና፣ ንጉሱን ለማጥፋትና፣ ሌላውንም በቦታው ለመተካት፣ እናም ደግሞ የአንቲ-ኔፊ-ሌሂዎች ህዝቦችንም ከምድሪቱ ለማጥፋት ወደ ኔፊ ምድር መጡ።\n\n21 ፳፩ እናም ህዝቡ ላማናውያን በእነርሱ ላይ መምጣታቸውን በተመለከቱ ጊዜ ከእነርሱ ጋር ለማገናኘት ሄዱና፣ በፊታቸውም ወደ መሬት ዝቅ አሉላቸው፣ እናም የጌታን ስም መጥራት ጀመሩና፤ ላማናውያን በእነርሱ ላይ በመጡና በጎራዴው እነርሱን መግደል በጀመሩ ጊዜ በዚህ ሁኔታ ነበሩ።\n\n22 ፳፪ እናም የሚቋቋማቸውን ሳያገኙ አንድ ሺህ አምስት የሚሆኑትን ገደሉ፤ እናም እነርሱ ከአምላካቸው ጋር ለመኖር በመሄዳቸው የተባረኩ እንደሆኑ እናውቃለን።\n\n23 ፳፫ እናም ላማናውያን ወንድሞቻቸው ከጎራዴው እንዳልሸሹ እንዲሁም ወደ ቀኝም ሆነ ወደግራ ፈቀቅ አለማለታቸውን፣ ነገር ግን እንደወደቁና እንደጠፉ፣ እናም በጎራዴው እየጠፉ እያለ አምላካቸውን ማመስገናቸውን በተመለከቱ ጊዜ—\n\n24 ፳፬ እናም ላማናውያን ይህንን በተመለከቱ ጊዜ እነርሱን ከመግደል ተገቱ፤ እናም በጎራዴው ለወደቁት ወንድሞቻቸው በውስጣቸው ልባቸውም ያዘኑ ብዙዎች ነበሩ፣ ስላደረጓቸውም ነገሮች ንስሃ ገብተዋልና።\n\n25 ፳፭ እናም እንዲህ ሆነ የጦር መሳሪያዎቻቸውን ጣሉና፣ በድጋሚ አይወሰዱአቸውም፣ ምክንያቱም በፈፀሟቸው ግድያዎች ተፀፅተዋልና፤ እናም እነርሱን ለመግደል ክንዶቻቸውን በእነርሱ ላይ በሚያነሱት ምህረት በመተማመን እንደ ወንድሞቻቸው ተንበረከኩ።\n\n26 ፳፮ እናም እንዲህ ሆነ ከተገደሉት በበለጠ የእግዚአብሔር የሆኑት በዚያን ቀን ተጨመሩ፤ እናም እነዚያ የተገደሉትም ፃድቃን ነበሩ፣ ነገር ግን እነርሱ እንደዳኑ ስለዚህ ለጥርጣሬ ምንም ምክንያት አልነበረንም።\n\n27 ፳፯ እናም ከእነርሱ መካከል ኃጢአተኛ የሆነ የተገደለ አልነበረም፤ ነገር ግን ከሺዎች የሚበልጡ እውነትን ወደማወቅ መጥተዋል፤ ስለዚህ ጌታ ለህዝቡ ደህንነት በብዙ መንገድ እንደሚሰራ እንመለከታለን።\n\n28 ፳፰ አሁን ብዙዎቹን ወንድሞቻቸውን የገደሉት ብዙ ቁጥር ያላቸው ላማናውያን አማሌቂውያን እና አሙሎናውያን ነበሩ፣ ብዙዎቹም የኔሆር ስርዓትን የሚየሚከተሉ ነበሩ።\n\n29 ፳፱ እንግዲህ፣ የጌታን ሰዎች ከተቀላቀሉት መካከል፣ አማሌቂውያንም ሆነ አሙሎናውያን የተባሉ፣ በኔሆር ስርዓትም የሚጓዙ አልነበሩም፣ ነገር ግን እነርሱ የላማንና የልሙኤል ዝርያዎች ነበሩ።\n\n30 ፴ እናም ህዝቡ በጌታ መንፈስ አንዴ ከታነፁ፣ እናም ፅድቅን በሚመለከቱ ነገሮች ታላቅ እውቀትን ካገኙ በኋላ፤ እናም ወደ ኃጢያትና መተላለፍ በመውደቃቸው ይበልጥ ጠጣሮች መሆናቸውንና፣ ሁኔታቸውም እነዚህን ነገሮች በጭራሽ የማያውቁ ከሚመስለው ይበልጥ የከፋ እንደሆነ በዚህ በግልጽ ለመለየት ይቻለናል።\n\n", "alma 25": "[center][font_size=26]ምዕራፍ ፳፭[/font_size][/center]\n\n[i]የላማናውያን ወረራ ተስፋፋ—አቢናዲ እንደተነበየው የኖህ ካህናት ዝርያዎች ጠፉ—ብዙ ላማናውያን ተለወጡ፣ እናም ከአንቲ-ኔፊ-ሌሂዎች ሰዎችን ጋር ተቀላቀሉ—በክርስቶስ አመኑ እናም የሙሴን ህግ ጠበቁ። ከ፺–፸፯ ም.ዓ. ገደማ።[/i]\n\n1 ፩ እናም እነሆ፣ አሁን እንዲህ ሆነ ላማናውያን ወንድሞቻቸውን በመግደላቸው ይበልጥ ተናደዱ፤ ስለዚህ በኔፋውያን ላይ ለበቀል ማሉ፤ እናም በዚያን ጊዜ የአንቲ-ኔፊ-ሌሂዎች ሰዎችን ለመግደል ሙከራ አላደረጉም ነበር።\n\n2 ፪ ነገር ግን ወታደሮቻቸውን ወሰዱና፣ ወደ ዛራሔምላ ምድር ዳርቻ ሄዱ፣ እናም በአሞኒሀ ምድር ያሉትን ሰዎች አጠቁአቸው፣ እናም አጠፉቸው።\n\n3 ፫ እናም ከዚያን በኋላ ከኔፋውያን ጋር ብዙ ውጊያ ነበራቸው፣ በዚህም ተባረሩበትና ተገደሉበት።\n\n4 ፬ እናም ከተገደሉት ላማናውያን መካከል የአሙሎንና የወንድሞቹ ዘሮች፣ የኖህ ካህናት የነበሩት ናቸው፣ እናም በኔፋውያን እጅ ነበር የተገደሉት፤\n\n5 ፭ እናም ቀሪዎቹ፣ በስተምስራቅ በኩል በምድረበዳው ከሸሹ በኋላ፣ እናም በላማናውያን ላይ ኃይላቸውንና ስልጣናቸውን ያለአግባብ በመያዛቸው፣ በርካታ ላማናውያን በእምነታቸው የተነሳ በእሳት እንዲጠፉ ተደረገ—\n\n6 ፮ ለብዙዎቹ፣ ብዙ ጥፋት ከደረሰባቸው እናም ከተሰቃዩ በኋላ፣ አሮንና ወንድሞቹ በምድራቸው የሰበኩትን ቃል ማስታወስ ጀመሩ፤ ስለዚህ የአባቶቻቸውንም ወግ አለማመንና፣ በጌታ በማመን፣ እናም ለኔፋውያን ታላቅ ኃይልን እንደሰጣቸው ማመን ጀመሩ፤ እናም እንደዚህ ብዙዎች በምድረበዳው ውስጥ ተለውጠው ነበር።\n\n7 ፯ እናም እንዲህ ሆነ የአሙሎን ልጆች ቅሪት የሆኑት ገዢዎች፣ እነርሱ፣ አዎን፣ በእነዚህ ነገሮች ሁሉ የሚያምኑት እንዲገደሉ አደረጉ።\n\n8 ፰ እንግዲህ ይህ ሰማዕት ብዙዎች ወንድሞቻቸውን በቁጣ እንዲታወኩ አደረገ፤ እናም በምድረበዳው ፀብ ተጀመረ፤ ላማናውያንም የአሙሎንን ዘር ማደንና፣ መግደል ጀመሩ፤ እናም በምድረበዳው በስተምስራቅ በኩል ሸሹ።\n\n9 ፱ እናም እነሆ በዚህን ጊዜ እነርሱ በላማናውያን ታደኑ። ስለዚህ አቢናዲ በእሳት እንዲሞት ዘንድ ስላደረጉት የካህናቱ ዘሮች በተመለከተ የተናገረው ቃል ተፈፀመ።\n\n10 ፲ በእኔ ላይ የምታደርጉት ነገር ወደፊት ሊመጣ ያለው ነገር ምሳሌ ነው በማለት ተናግሮአቸው ነበርና።\n\n11 ፲፩ እናም እንግዲህ ለእግዚአብሔር ባለው እምነት ለመጀመሪያ ጊዜ ሞትን በእሳት እንዲቀጣ የተደረገው አቢናዲ ነበር፤ አሁን እርሱ ይህን ማለቱ ነበር፣ እርሱ እንደተሰቃየው ብዙዎች በእሳት ሞት ይሰቃያሉ።\n\n12 ፲፪ እናም ለኖህ ካህናትም ዘሮቻቸው እርሱን እንዳደረጉት ብዙዎችን በእሳት እንደሚገድሉ፣ እናም ልክ እረኛ የሌላቸው በጎች እንደሚባረሩትና በዱር አውሬዎች እንደሚበሉት ወደሌላ ሀገርም እንደሚበታተኑና እንደሚገደሉ ነገራቸው፤ እናም አሁን እነሆ፣ ዘሮቻቸው በላማናውያን በመባረራቸው፣ በመታደናቸውና በመመታታቸው እነዚህ ቃላት ተረጋግጠው ነበር።\n\n13 ፲፫ እናም እንዲህ ሆነ ላማናውያን ኔፋውያንን ማሸነፍ አለመቻላቸውን በተመለከቱ ጊዜ ወደራሳቸው ምድር ተመለሱ፤ እናም ብዙዎች በእስማኤል ምድርና በኔፊ ምድር ለመኖር ሄዱ፣ እናም አንቲ-ኔፊ-ሌሂዎች ከነበሩትም የእግዚአብሔር ሰዎች ጋር ተቀላቀሉ።\n\n14 ፲፬ እናም ወንድሞቻቸው እንዳደረጉት የጦር መሳሪያዎቻቸውን ቀበሩና፣ ፃድቃን ህዝብም መሆን ጀመሩ፤ እናም በጌታ ጎዳና ተራመዱና፣ ትዕዛዛቱንና ህግጋቱን ጠበቁ።\n\n15 ፲፭ አዎን፣ እናም የሙሴን ህግ ጠብቀዋል፤ በአሁኑም ጊዜ ሁሉም ስላልተፈፀመ የሙሴን ህግ መጠበቅ አስፈላጊ ነበርና። ነገር ግን የሙሴ ህግ ቢኖርም የክርስቶስን መምጣት ይጠባበቁ ነበር፣ ምክንያቱም የሙሴ ህግ የመምጣቱ ምልክት መሆኑን አስበው ስለነበር፣ እናም ክርስቶስም ለእነርሱ እስከሚገለጥ ድረስ የውጪአዊውን ሥርዓታቸውን ማከናወን እንዳለባቸው ስለሚያምኑ ነው።\n\n16 ፲፮ እንግዲህ ደህንነትም በሙሴ ህግ እንደሚመጣ አልገመቱም፤ ነገር ግን የሙሴ ህግ በክርስቶስ ያላቸውን እምነት ያጠነክራል፤ እናም እነዚያ ነገሮች ይመጣሉ ብሎ በተናገረው በትንቢት መንፈስ ተስፋ በማድረግ፣ በእምነታቸው የዘለዓለማዊውን ደህንነት ተስፋ ያደርጋሉ።\n\n17 ፲፯ እናም አሁን እነሆ አሞንም፣ አሮንም፣ ኦምነርም፣ ሒምኒም፣ እናም ወንድሞቻቸው በላማናውያን መካከል ድልን ስላገኙ፣ ጌታም እንደፀሎታቸው ስለሰጣቸውና ቃሉን ደግሞ በዝርዝር ስላረጋገጠላቸው እጅግ ተደሰቱ።\n\n", "alma 26": "[center][font_size=26]ምዕራፍ ፳፮[/font_size][/center]\n\n[i]አሞን በጌታ ተመካ—ታማኞች በጌታ ይጠነክራሉ፣ እናም እውቀት ይሰጣቸዋል—ሰዎች በእምነት ሺህ ነፍሳትን ወደንስሃ ያመጣሉ—እግዚአብሔር ሁሉም ዓይነት ስልጣን አለው እናም ሁሉንም ያውቃል። ከ፺–፸፯ ም.ዓ. ገደማ።[/i]\n\n1 ፩ እናም አሁን፣ አሞን ለወንድሞቹ የተናገራቸው ቃላት እነዚህ ናቸው፣ እንዲህም ይላሉ፥ ወንድሞቼ፣ እነሆ እንዲህ ብዬ እናገራችኋለሁ፣ ለደስታችን እንዴት ታላቅ ምክንያት አለን፤ ከዛራሔምላ ምድር በጀመርን ጊዜ እግዚአብሔር ታላቅ በረከትን ሊሰጠን እንደሚችል መገመት እንችላለን?\n\n2 ፪ እናም አሁን፣ እርሱ ምን ዓይነት ታላቅ በረከት በእኛ ላይ አድርጓል? ብዬ እጠይቃችኋለሁ፣ ይህንን ለመናገርስ ትችላላችሁን?\n\n3 ፫ እነሆ፣ እኔ እመልስላችኋለሁ፤ ወንድሞቻችን፣ ላማናውያን በጨለማ ነበሩ፤ አዎን፣ እንዲያውም በጨለማው ገደል፤ ነገር ግን እነሆ፣ ስንቶቹ ናቸው ድንቁን የእግዚአብሔር ብርሃን የተመለከቱት! እናም ይህንን ታላቅ ስራም ለመፈፀም በእግዚአብሔር እጅ መሳሪያ መሆናችን፣ ይህ በእኛ ላይ የወረደው በረከት ነው።\n\n4 ፬ እነሆ፣ ሺዎቹም ተደሰቱ፣ እናም ወደ እግዚአብሔር በረትም መጡ።\n\n5 ፭ እነሆ፣ እርሻው ተዘጋጅቶ ነበር፣ እናም እናንተ ስላጨዳችሁና፣ በጉልበታችሁ ስለሰበሰባችሁ፣ አዎን፣ ቀኑን ሁሉ ስለሰራችሁ የተባረካችሁ ናችሁ፤ እናም የነዶዎቻችሁን ቁጥር ተመልከቱ! እናም እንዳይባከኑ በየጎተራዎቹ ይሰበሰባሉ።\n\n6 ፮ አዎን፣ እነርሱም በመጨረሻው ቀን በውሽንፍሩ አይመቱም፤ አዎን፣ በአውሎ ንፋሱም አይበታተኑም፤ ነገር ግን ውሽንፍሩ ሲመጣ ሁሉም በቦታቸው በአንድ ላይ ይሰበሰባሉ፣ ውሽንፍሩም ዘልቆ ሊገባ አይቻለውም፤ አዎን፣ በሃያሉ ነፋስ ጠላታቸው ሊወስዳቸው ወደሚፈልግበትም የትኛውም ቦታ ቢሆን አይገፉም።\n\n7 ፯ ነገር ግን እነሆ፣ እነርሱ በአውድማው ጌታ እጅ ናቸው፣ እናም የእርሱ ናቸው፤ እርሱም በመጨረሻው ቀን ያስነሳቸዋል።\n\n8 ፰ የአምላካችን ስም የተባረከ ይሁን፤ በመዝሙር እናወድሰው፤ አዎን ለቅዱስ ስሙ ምስጋና እናቅርብ፤ ምክንያቱም እርሱ ለዘለዓለም ፅድቅን አድርጓልና።\n\n9 ፱ ከዛራሔምላ ምድር ባንመጣ ኖሮ፣ እነዚህ የተወደዱ ወንድሞቻችን፣ እኛንም እጅግ የሚወዱን፣ ለእኛ ያላቸው ጥላቻ የከፋ ይሆን ነበር፣ አዎን እናም ደግሞ እነርሱ ለእግዚአብሔር ባዕዳን በሆኑ ነበር።\n\n10 ፲ እናም እንዲህ ሆነ አሞን እነዚህን ቃላት በተናገረ ጊዜ፣ ወንድሙ አሮን እንዲህ በማለት ወቀሰው፥ አሞን ደስታህ ወደኩራት ይወስድሃል ብዬ እፈራለሁ።\n\n11 ፲፩ ነገር ግን አሞን እርሱን እንዲህ አለው፥ በራሴ ጉልበት እንዲሁም በጥበቤ አልኮራም፤ ነገር ግን እነሆ፣ ደስታዬ ሙሉ ነው፣ አዎን፣ ልቤ በደስታ ይሞላል፣ እናም በአምላኬ ሐሴት አደርጋለሁ።\n\n12 ፲፪ አዎን፣ እኔ ምንም እንዳልሆንኩ አውቃለሁ፤ ጉልበቴን በተመለከተ ደካማ ነኝ፤ ስለዚህ በራሴ አልኮራም፣ ነገር ግን በአምላኬ እኮራለሁ፣ ምክንያቱም በእርሱ ኃይል ሁሉንም ነገር ማድረግ እችላለሁና፤ አዎን፣ እነሆ፣ በዚህ ምድር ብዙ አስደናቂ ተዓምራትን አድርገናል፣ ለዚህም ስሙን ለዘለዓለም እናወድሳለን።\n\n13 ፲፫ እነሆ፣ ስንት ሺህ ወንድሞቻችንን ነው እግዚአብሔር ከሲኦል እስራት የፈታው፣ እናም የቤዛነትን ፍቅር እንዲዘምሩ ተደረጉ፣ እናም ለዚህም ምክንያቱ በውስጣችን ባለው በቃሉ ኃይል የተነሳ ነበር፣ ስለዚህ ለመደሰትስ ታላቅ ምክንያት አይኖረንምን?\n\n14 ፲፬ አዎን፣ ልዑል እግዚአብሔር በመሆኑ እርሱን ለዘለዓለም ለማወደስ ምክንያት አለን፣ እናም ወንድሞቻችንን ከሲኦል ሰንሰለት አስለቅቋልና።\n\n15 ፲፭ አዎን፣ እነርሱም በዘለአለማዊው ጨለማና ጥፋት ተከበው ነበር፤ ነገር ግን እነሆ ወደ ዘለአለማዊው ብርሃን፣ አዎን፣ ወደ ዘለአለማዊው ደህንነት አመጣቸው፤ እናም ወደር በሌለው ፍቅሩም ተከበዋል፤ አዎን እናም ይህን ታላቅና ድንቅ ስራ በመስራታችን በእጆቹ መሳሪያ ሆነን ነበር።\n\n16 ፲፮ ስለዚህ፣ እኛ እንደነቃለን፤ አዎን በጌታ እንደነቃለን፤ አዎን፣ ደስታችን ሙሉ በመሆኑ ሐሴት እናደርጋለን፤ አዎን አምላካችንን ለዘለዓለም እናወድሳለን። እነሆ፣ በጌታ ከመጠን በላይ ለመደነቅ የሚችል ማን ነው? አዎን፣ ስለታላቁ ኃይሉና፣ ስለምህረቱ፣ እናም ለሰው ልጆች ስላለው ፅናት አብዝቶ መናገር የሚችል ማን ነው? እነሆ እንዲህ እላችኋለሁ ከተሰማኝ ጥቂቱን ለመናገር አልችልም።\n\n17 ፲፯ አምላካችን ከአሰቃቂው ከኃጢያትና ከተበላሸው ሁኔታችን ሲያስለቅቀን እንደዚህ መሃሪ እንደሚሆንልን ማን ለመገመት ይቻለዋል?\n\n18 ፲፰ እነሆ፣ በቁጣም ቢሆን ቤተክርስቲያኗን በኃይል በማስፈራራት ለማጥፋት ሄድን።\n\n19 ፲፱ አቤቱ እንግዲህ፣ ወደአሰቃቂው ጥፋት ለምን አልተወንም፣ አዎን፣ የፍርዱ ጎራዴስ በእኛ ላይ እንዲወድቅ፣ እናም ወደዘለዓለማዊው ጥፋት እንዲጥለን ለምን አላደረገም?\n\n20 ፳ አቤቱ ይህም ሀሣብ ነፍሴን እንድትኮበልል አድርጓት ነበር፤ እነሆ፣ እግዚአብሔር ፍርዱን በእኛ ላይ አላደረገም፣ ነገር ግን በታላቁ ምህረቱ ከዘለዓለማዊው ሞትና ስቃይ አሳልፎን፣ እንዲሁም ወደ ነፍሳችን ደህንነት አምጥቶናል።\n\n21 ፳፩ እናም አሁን እነሆ፣ ወንድሞቼ፣ እነዚህን ነገሮች የሚያውቅ ተፈጥሯዊው ሰው ማን ነው? ንስሃ ከገባው በስተቀር እነዚህን ነገሮች የሚያውቅ ማንም የለም እላችኋለሁ።\n\n22 ፳፪ አዎን፣ ንስሃ ለሚገቡ፣ እምነትን ለሚለማመደውና፣ መልካምን ለሚሰራው፣ እንዲሁም ሳያቋርጡ ለሚፀልየው፣ ለእንደእነዚህ ዓይነቶቹ የእግዚአብሔርን ሚስጥር እንዲያውቁ ይሰጣቸዋል፤ አዎን፣ ለእንደነዚህ አይነቶቹ ተገልፀው የማያውቁት ነገሮች እንዲገለፁላቸው ይሰጣቸዋል፤ አዎን እናም ለእነዚህ በሺህ የሚቆጠሩትን ነፍሳት ለንስሃ እንዲያመጡ ይሰጣቸዋል፣ እኛም ወንድሞቻችንን ለንስሃ እንድናመጣቸው እንደተሠጠን እንዲሁ ይሆናል።\n\n23 ፳፫ እናም ወንድሞቼ በዛራሔምላ ምድር ላሉት ወንድሞቻችን ወደኔፊ ምድር ለወንድሞቻችን ለላማናውያን ለማስተማር እንሄዳለን እንዳልናቸው፣ እናም በማሾፍ እንደሳቁብን ታስታውሳላችሁን?\n\n24 ፳፬ እንዲህ ብለውናልና፥ ላማናውያንን እውነትን ወደማወቅ ማምጣት እንደሚቻላችሁ ትገምታላችሁን? እንደ አንገተ ደንዳና ህዝቦች እንደነበሩት፤ በደም መፍሰስ ልባቸው እንደተደሰተው፤ ጊዜያቸውንም በክፋት እንዳሳለፉት፣ አቅጣጫቸውም ከመጀመሪያው ጀምሮ ሕጉን እንደሚተላለፉት የሆነውን ላማናውያንን የአባቶቻቸው ወግ ትክክል እንዳልነበር ለማሳመን ይቻለናል ብላችሁ ትገምታላችሁን? አሁን ወንድሞቼ ይህ የእነርሱ አነጋገር እንደሆነ አስታውሱ።\n\n25 ፳፭ እናም በተጨማሪ እንዲህ አሉ፥ እነርሱንና ክፋታቸውን ከምድሪቱ እንድናጠፋ፣ እኛንም እንዳይወሩን እናም እንዳያጠፉን መሳሪያዎቻችንን በእነርሱ ላይ እንታጠቅ።\n\n26 ፳፮ ነገር ግን እነሆ፣ የተወደዳችሁ ወንድሞቼ፣ ወደ ምድረበዳው የመጣነው ወንድሞቻችንን ለማጥፋት ባለ ዓላማ አይደለም፣ ነገር ግን ጥቂት ነፍሳትን ለማዳን ባለ ዓላማ ነው።\n\n27 ፳፯ እናም ልባችን በተጨነቀ ጊዜና፣ ወደኋላችን ለመመለስ በተዘጋጀን ጊዜ፣ እነሆ፣ ጌታ አፅናናን፣ እናም እንዲህ አለን፥ በወንድሞቻችሁ በላማናውያን መካከል ሂዱና፣ ስቃያችሁን በትዕግስት ያዙት፣ እናም መልካም ውጤትን እንድታገኙ አደርጋችኋለሁ።\n\n28 ፳፰ እናም አሁን እነሆ፣ እኛ መጥተናልና፣ ከእነርሱ መካከል ሆነናል፤ እናም በስቃያችን ትዕግስተኞች ነበርንም፣ በማንኛውም የህይወት ውጣውረዶች ተሰቃይተናልም፤ አዎን፣ የዓለምን ምህረት ላይ ተስፋ በማድረግ ከቤት ወደቤት ተጉዘናል—በዓለም ምህረት ብቻ ሳይሆን በእግዚአብሔርም ምህረት ተስፋ አድርገናል።\n\n29 ፳፱ እናም በየቤቶቻቸው ገባንና፣ አስተማርናቸውም፣ በጎዳናዎቻቸው ላይ አስተማርናቸውም፤ አዎን፣ በኮረብታዎቻቸውም ላይ አስተማርናቸው፤ እናም፣ በቤተመቅደሶቻቸውና በምኩራባቸው ገባንም፣ አስተማርናቸውም፤ ተባረርንና፣ ተሳለቁብንም፣ ተፉብንም፣ ፊታችንንም መቱት፤ እናም በድንጋይ ተወገርንና ተወስደን በጠንካራ ገምዶች ታሰርን፣ ወደ ወህኒ ቤት ተጣልንም፤ እናም በእግዚአብሔር ኃይልና ጥበብ በድጋሚ ተለቀቅን።\n\n30 ፴ እናም በሁሉም ዓይነት ስቃይ ተሰቃይተናል፣ እናም ይህ ሁሉ የሆነውም ምናልባት ጥቂት ነፍሳትን የምናድንበት መንገድ እንድንሆን ነበር፤ እናም ምናልባት ጥቂቶችን ለማዳን ምክንያት ለመሆን ከቻልን ደስታችን ሙሉ ይሆናል ብለን ገምተን ነበር።\n\n31 ፴፩ እናም እነሆ፣ የስራችንን ፍሬ መመልከት እንችላለን፤ እናም እነርሱ ጥቂት ናቸውን? እኔ ግን አይደሉም እላችኋለሁ፤ እነርሱ ብዙ ናቸው፤ አዎን ለወንድሞቻቸውና ደግሞ ለእኛ ባላቸው ፍቅር የተነሳ ከልባቸው መሆኑን እንመሰክራለን።\n\n32 ፴፪ እነሆም የጠላቶቻቸውን ነፍስ እንኳን ከማጥፋት ህይወታቸውን መስዋዕት ማድረጉ ይሻላቸዋል፤ እናም ለወንድሞቻቸው ባላቸው ፍቅር የተነሳ የጦር መሳሪያዎቻቸውን በምድር ውስጥ በጥልቅ ቀበሩት።\n\n33 ፴፫ እናም አሁን እንዲህ እላችኋለሁ፣ በምድሪቱ ሁሉ እንደዚህ ያለ ታላቅ ፍቅር አለን? እነሆ፣ እንዲህ እላችኋለሁ፣ በኔፋውያን መካከልም እንኳን የለም።\n\n34 ፴፬ እነሆም በወንድሞቻቸው ላይ መሣሪያዎቻቸውን ያነሳሉ፤ ነገር ግን እንዲገድሉአቸው አይፈቅዱም። ነገር ግን እነሆ ከእነዚህ ስንቶቹ ናቸው ህይወታቸውን አሳልፈው የሰጡት፤ እናም በፍቅራቸውና ለኃጢያት ባላቸው ጥላቻ ምክንያት ወደ አምላካቸው መሄዳቸውን እናውቃለን።\n\n35 ፴፭ አሁን ለመደሰት ምክንያት የለንምን? አዎን፣ እንዲህ እላችኋለሁ ከዓለም መፈጠር ጀምሮ እንደእኛ ለመደሰት ታላቅ ምክንያት ያላቸው ሰዎች በጭራሽ የሉም፤ አዎን፣ እናም ደስታዬ በአምላኬ እስከምኮራም እንኳን ደርሷል፤ ምክንያቱም እርሱ ሁሉም ስልጣን፣ ሁሉም ጥበብ፣ እናም ሁሉም ግንዛቤ አለውና፤ ሁሉንም ነገር ያውቃልና፣ እርሱ እስከ ደህንነትም እንኳን ንስሃ ለሚገቡትና በስሙ ለሚያምኑት መሀሪ ነውና።\n\n36 ፴፮ እናም ይህ ኩራት ከሆነ፣ እኔም እንደዛው እኮራለሁ፤ ምክንያቱም ይህ የእኔ ህይወትና ብርሃን ነው፤ ደስታዬና ደህንነቴ፣ እናም ከዘለዓለማዊው ጥፋት የእኔ ቤዛ ነውና። አዎን የእስራኤል ዛፍ ቅርንጫፍ ለሆኑት እናም በእንግዳው ምድር ለጠፉት ለዚህ ህዝብ የሚያስበው አምላክ ስሙ የተባረከ ይሁን፤ አዎን፣ እኛ በባዕድ ምድር ለምንከራተተው የሚያስበው የአምላኬ ስም የተባረከ ይሁን እላለሁ።\n\n37 ፴፯ እንግዲህ ወንድሞቼ፣ እግዚአብሔር በየትኛውም ምድር ለሚገኙት ህዝቦቹ እንደሚያስብ እንመለከታለን፤ አዎን፣ ህዝቡን ያስባል፣ እናም የአንጀት ምህረቱም በምድር ላይ ሁሉ ናቸው። እንግዲህ ይህ የእኔ ደስታና ታላቁ ምስጋናዬ ነው፤ አዎን፣ እናም ለአምላኬ ምስጋናዬን ለዘለአለም አቀርባለሁ። አሜን።\n\n", "alma 27": "[center][font_size=26]ምዕራፍ ፳፯[/font_size][/center]\n\n[i]ጌታ አሞንን የአንቲ-ኔፊ-ሌሂዎች ሰዎች በደህንነት ወደሚቀመጡበት ቦታ እንዲመራቸው አዘዘው—አልማን ባገኘው ጊዜ የአሞን ደስታ አቅም አሳጣው—ኔፋውያን ለአንቲ-ኔፊ-ሌሂዎች የኢየርሾንን ምድር ሰጡአቸው—እነርሱም የአሞን ህዝብ ተብለው ተጠሩ። ከ፺–፸፯ ም.ዓ. ገደማ።[/i]\n\n1 ፩ እንግዲህ እንዲህ ሆነ ከኔፋውያን ጋር ለጦርነት የሄዱት እነዚያ ላማናውያን፣ እነርሱን ለማጥፋት ብዙ ከታገሉ በኋላ፣ ጥፋታቸውን መሻት ከንቱ ሆኖ ባገኙት ጊዜ፣ በድጋሚም ወደኔፊ ምድር ተመለሱ።\n\n2 ፪ እናም እንዲህ ሆነ አማሌቂውያን፣ በደረሰባቸው ሽንፈት ምክንያት እጅግ ተቆጡ። እናም ኔፋውያንን ለመበቀል እንዳልቻሉ በተመለከቱ ጊዜ፣ በወንድሞቻቸው በአንቲ- ኔፊ-ሌሂ ህዝቦች ላይ ሰዎችን በቁጣ ማነሳሳት ጀመሩ፤ ስለዚህ በድጋሚ እነርሱን ማጥፋት ጀመሩ።\n\n3 ፫ እንግዲህ እነኚህ ህዝቦች በድጋሚ መሳሪያዎቻቸውን ለማንሳት እምቢተኞች ሆኑ፣ እናም በጠላቶቻቸው ፍላጎት መሠረት ለመሞት ፈቃደኞች ሆኑ።\n\n4 ፬ እንግዲህ አሞንና ወንድሞቹ በተወደዱባቸው እናም እጅግ በወደዱአቸው መካከል ይህን የጥፋት ስራ በተመለከቱ ጊዜ—ከዘለዓለማዊው ጥፋት እነርሱን ለማዳን እንደመልአክ ከእግዚአብሔር እንደተላኩ ተመስለዋልና—ስለዚህ፣ አሞንና ወንድሞቹ ይህን ታላቅ ጥፋት በተመለከቱ ጊዜ፣ እጅግ አዘኑ፣ እናም ለንጉሱ እንዲህ ሲሉ ተናገሩ፥\n\n5 ፭ እነኚህን የጌታ የሆኑትን ሰዎች በአንድ ላይ እንሰብስባቸው፣ እናም ወደ ኔፋውያን ወንድሞቻችን ወደ ዛራሔምላ ምድር እንውረድና፣ እንዳንጠፋ ከጠላቶቻችን እጅ እናምልጥ።\n\n6 ፮ ነገር ግን ንጉሱ እንዲህ አላቸው፥ እነሆ፣ ብዙ ግድያዎችንና ኃጢያቶችን በእነርሱ ላይ በመፈፀማችን ኔፋውያን ያጠፉናል።\n\n7 ፯ እናም አሞን እንዲህ አለ፥ እሄዳለሁና፣ ጌታን እጠይቀዋለሁ፣ እናም እርሱ ወደ ወንድሞቻችን ሂዱ ቢለን፣ ትሄዳላችሁን?\n\n8 ፰ እናም ንጉሱ እንዲህ አለው፥ አዎን፣ ጌታ ሂዱ ብሎ ከተናገረን፣ ወደ ወንድሞቻችን እንሄዳለን፣ እናም በእነርሱ ላይ የፈፀምናቸውን ግድያዎችና ኃጢአቶች እስክንክስ አገልጋዮቻቸው እንሆናለን።\n\n9 ፱ ነገር ግን አሞን እንዲህ አለው፥ በወንድሞቼ መካከል ማንንም በባርነት መያዝ በአባቴ ከተመሰረተው ህግ ላይ ተቃራኒ ነው፤ ስለዚህ እንሂድ እናም በወንድሞቻችን ምህረት ላይ እንመካ።\n\n10 ፲ ነገር ግን ንጉሱ እንዲህ አለው፥ ጌታን ጠይቅ፣ እናም እርሱ ሂዱ ካለን እንሄዳለን፤ አለበለዚያ በምድሪቱ እንጠፋለን።\n\n11 ፲፩ እናም እንዲህ ሆነ አሞን ሄደና ጌታን ጠየቀ፣ ጌታም እንዲህ አለው፥\n\n12 ፲፪ ይህ ህዝብ እንዳይጠፋ ከዚህ ምድር አስወጣቸው፣ ምክንያቱም ላማናውያን ወንድሞቻቸውን ለመግደል በሚያውኩ አማሌቂውያን ልብ ሰይጣን በሀይል ይዞታልና፤ ስለዚህ ከዚህ ምድር ውጣ፤ እናም በዚህ ትውልድ ያለ ህዝብ የተባረከ ነው፣ እጠብቀዋለሁና።\n\n13 ፲፫ እናም አሁን እንዲህ ሆነ አሞን ጌታ የተናገረውን ቃል ሁሉ ሄዶ ለንጉሱ ተናገረ።\n\n14 ፲፬ እናም ህዝቦቻቸውን በአንድ ላይ ሰበሰቡ፤ አዎን፣ የጌታ የሆኑትን ሰዎች በሙሉ፣ እናም ከብቶቻቸውንና መንጋዎቻቸውን በሙሉ በአንድ ላይ ሰበሰቡ፣ እናም ከምድሪቱ ወጥተው ሄዱና፣ የኔፊን ምድር ከዛራሔምላ ምድር ወደሚከፍለው ምድረበዳ ደረሱ፣ ወደ ምድሪቱ ዳርቻ አጠገብም ደረሱ።\n\n15 ፲፭ እናም እንዲህ ሆነ አሞን እንዲህ አላቸው፥ እነሆ፣ እኔና ወንድሞቼ ወደ ዛራሔምላ ምድር እንሄዳለን፣ እናንተም እኛ እስከምንመለስ ድረስ እዚህ ትቆያላችሁ፤ እናም በምድራቸው እንድትመጡ እንዲፈቅዱ የልብ ፍላጎታቸውን ለማወቅ እንሞክራለን።\n\n16 ፲፮ እናም እንዲህ ሆነ አሞን ወደ ምድሪቱ በሄደ ጊዜ፣ እርሱና ወንድሞቹ በተነገረው ቦታ አልማን አገኙት፤ እናም እነሆ፣ ይህም አስደሳች ግንኙነት ነበር።\n\n17 ፲፯ እንግዲህ የአሞን ደስታ ሙሉ እስኪሆን ታላቅ ነበር፤ አዎን፣ በአምላኩም ደስታ ተውጦ ነበር፤ ጉልበቱ እንኳን እስከሚደክም ድረስ፤ እናም በድጋሚ በመሬት ላይ ወደቀ።\n\n18 ፲፰ እንግዲህ ይህ ታላቅ ደስታ አይደለምን? እነሆ እውነተኛ ንስሀ ገቢ እና ትሁት ደስታን ፈላጊ ካልሆነ በቀር ማንም የማይቀበለው ደስታ ነው።\n\n19 ፲፱ እንግዲህ አልማ ወንድሞቹን በማግኘቱ ደስታው በእውነት ታላቅ ነበር፤ እናም ደግሞ የአሮን፣ ኦምነርና፣ የሄምኒ ደስታ ታላቅ ነበር፤ ነገር ግን እነሆ ደስታቸው ከጉልበታቸው በላይ አልነበረም።\n\n20 ፳ እናም እንዲህ ሆነ አልማ ወንድሞቹን ወደ ዛራሔምላ ምድር፣ እንዲሁም ወደራሱ ቤትም፣ በመምራት መለሳቸው። እናም ሄዱና፣ በወንድሞቻቸው በላማናውያን መካከል በኔፊ ምድር የሆኑትን ነገሮች ለዋናው ዳኛ ተናገሩ።\n\n21 ፳፩ እናም እንዲህ ሆነ ዋናው ዳኛ የአንቲ-ኔፊ-ሌሂዎች ሰዎች የሆኑትን በምድሪቱ ይገቡ ዘንድ በሚመለከት የህዝብን ድምፅ ለመፈለግ በምድሪቱ ሁሉ አዋጅ ላከ።\n\n22 ፳፪ እናም እንዲህ ሆነ የህዝቡ ድምፅ እንዲህ በማለት መጣ፥ እነሆ፣ በባህሩ በስተምስራቅ በኩል ያለው ለጋስን ምድር የሚያገናኘውን፣ በለጋስም ምድር በስተደቡብ ያለው የኢየርሾንን ምድር እንተዋለን፤ እናም ይህ የኢየርሾን ምድር እንዲወርሱት ለወንድሞቻችን የምንሰጠው ምድር ነው።\n\n23 ፳፫ እናም እነሆ፣ በኢየርሾን ምድር ወንድሞቻችንን እንጠብቃቸው ዘንድ በኢየርሾንና በኔፊ ምድር መካከል ወታደሮቻችንን እናስቀምጣለን፤ እናም ይህን ለወንድሞቻችን የምናደርገው በወንድሞቻቸውም ላይ መሳሪያዎቻቸውን በማንሳት ኃጢያት እንዳይፈፅሙ ባላቸው ፍርሀት ምክንያት ነው፤ እናም ይህ ታላቅ ፍርሃት የመጣው ለበርካታ ግድያዎቻቸውና አሰቃቂ ኃጢአታቸው ከገቡት መሪር ንስሃ የተነሳ ነው።\n\n24 ፳፬ እናም አሁን እነሆ፣ የኢየርሾንን ምድር ይወርሱ ዘንድ ይህንን ለወንድሞቻችን እናደርጋለን፤ እናም ወታደሮቻችንን ለማቆየት የምንረዳበት ነገር የሚሰጡን ከሆነ በወታደሮቻችን ከጠላቶቻቸው እንጠብቃቸዋለን።\n\n25 ፳፭ እናም እንዲህ ሆነ አሞን ይህንን በሰማ ጊዜ፣ ወደ አንቲ-ኔፊ-ሌሂዎች ሰዎች ተመለሰ፣ ደግሞም አልማ ከእርሱ ጋር ድንኳናቸውን በተከሉበት ምድረበዳ ተመለሱና፣ ይህንን ነገር ሁሉ እንዲያውቁ አደረጉአቸው። እናም አልማ ከአሞንና፣ ከአሮን እንዲሁም ከወንድሞቹ ጋር የእርሱን መለወጥ ተረከላቸው።\n\n26 ፳፮ እናም እንዲህ ሆነ ይህ ነገርም በመካከላቸው የታላቅ ደስታ መንስኤ ነበር። እናም ወደ ኢየርሾን ምድር ሄዱና፣ የኢየርሾን ምድርን በባለቤትነት ወሰዱ፤ እናም በኔፋውያን የአሞን ህዝብ ተብለው ተጠሩ፤ ስለዚህ ከዚያን ጊዜም በኋላ በዚህ ስም ተለይተው ይታወቃሉ።\n\n27 ፳፯ እናም እነርሱ ከኔፊ ህዝብ ጋር ነበሩ፣ ደግሞም የእግዚአብሔር ቤተክርስቲያን ከነበሩት ሰዎች ጋር ተቆጠሩ። እናም ለእግዚአብሔርና፣ ደግሞ ለሰዎች ባላቸው ቅንአት ይለዩ ነበር፤ ምክንያቱም በሁሉም ነገር ፍፁም ታማኝና ቀጥተኞች ነበሩ፤ እናም እስከመጨረሻ በክርስቶስ እምነት ፅኑ ነበሩ።\n\n28 ፳፰ እናም የወንድሞቻቸውን ደም ማፍሰስን በታላቅ ጥላቻ ተመለከቱ፤ በወንድሞቻቸው ላይ መሣሪያን ለማንሳትም በጭራሽ ሊገፋፉ አይቻሉም፤ እናም በክርስቶስና በትንሳኤው ባላቸው ተስፋና ግንዛቤ፣ ሞትን በፍርሃት ደረጃ በጭራሽ አልተመለከቱም፤ ስለዚህ ሞታቸው በክርስቶስ ሞት ድል ተነስቷል።\n\n29 ፳፱ ስለዚህ ወንድሞቻቸውን ለመምታት ጎራዴውን እንዲሁም ሻቡላውን ከመውሰዳቸው በፊት በወንድሞቻቸው ሊደርስባቸው በሚችል እጅግ በሚያሰቅቅና በሚያሰቃይ ሁኔታ ሞትን ይቀበላሉ።\n\n30 ፴ እናም እነርሱ ቅንዓት ያላቸውና የተወደዱ ሰዎች፣ በጌታም እጅግ የተወደዱ ሰዎች ነበሩ።\n\n", "alma 28": "[center][font_size=26]ምዕራፍ ፳፰[/font_size][/center]\n\n[i]ላማናውያን በአስገራሚው ውጊያ ተሸነፉ—በሺዎች የሚቆጠሩ ሞቱ—ኃጢአተኞች ማብቂያ ለሌለው መከራ ይሰጣሉ፤ ፃድቃኖች ማብቂያ የሌለውን ደስታ ያገኛሉ። ከ፸፯–፸፮ ም.ዓ. ገደማ።[/i]\n\n1 ፩ እናም አሁን እንዲህ ሆነ የአሞን ህዝብ በኢየርሾን ምድር ከሰፈሩ፣ እናም ደግሞ ቤተክርስቲያንም ካቋቋሙባት በኋላ፣ የኔፋውያን ወታደሮች በኢየርሾን ምድር ዙሪያ፣ አዎን፣ በዛራሔምላ ምድር ዳርቻ ዙሪያ ተመደቡ፤ እነሆ የላማናውያን ወታደሮች ወንድሞቻቸውን በምድረበዳው ተከትለዋቸው ነበር።\n\n2 ፪ እናም በዚያ አስገራሚ ውጊያ ነበር፤ አዎን፣ በሁሉም ህዝብ መካከል ሌሂ ኢየሩሳሌምን ለቆ ከወጣበት ጊዜ ጀምሮ ታይቶ የማይታወቅ አይነት እንኳን፤ አዎን፣ እናም በአስር ሺዎች የሚቆጠሩ ላማናውያን ተገደሉ፣ ወደ ውጪም ተበተኑ።\n\n3 ፫ አዎን፣ እናም ደግሞ በኔፋውያን መካከል አስገራሚ ግድያ ነበር፤ ይሁን እንጂ፣ ላማናውያን ተባረሩና ተበታተኑ፣ እናም የኔፊ ህዝብ በድጋሚ ወደ ሥፍራቸው ተመለሱ።\n\n4 ፬ እናም አሁን ይህ ታላቅ ሀዘንና ልቅሶ በኔፋውያን ህዝብ ሁሉ መካከል የተሰማበት ጊዜ ነበር—\n\n5 ፭ አዎን፣ ባልቴቶቹ ለባሎቻቸው፣ ደግሞም አባቶች ለወንድ ልጆቻቸውና፣ ሴት ልጅ ለወንድሟ፣ አዎን፣ ወንድምም ለአባቱ በማዘን ልቅሶአቸው ተሰምቷል፤ እናም የሀዘን ለቅሶ በሁሉም መካከል ተሰምቷል፣ ለተገደሉ ወገኖቻቸው ሁሉ ሀዘን ነበር።\n\n6 ፮ እናም አሁን ይህ አሳዛኝ ቀን ነበር፤ አዎን፣ የማስተዋልም ጊዜና፣ እጅግ የሚጾምበትና የሚጸለይበት ጊዜ ነበር።\n\n7 ፯ እናም በዚህ በኔፊ ህዝብ መካከል አሥራ አምስተኛው የመሳፍንት አገዛዝ አበቃ፤\n\n8 ፰ እናም ይህ አሞንና ወንድሞቹ በኔፊ ምድር ውስጥ የነበራቸው ጉዞአቸው፣ በምድሪቱ ስቃያቸው፣ ሀዘናቸውና መከራቸው፣ እናም ለማስተዋል የማይቻል ደስታቸው፣ እንዲሁም በኢየርሾን ምድር ያሉ ወንድሞች አቀባበላቸውና ደህንነታቸው ታሪክ ነው። እናም አሁን የሰው ልጆች ሁሉ አዳኝ ጌታ ለዘለዓለም ነፍሳቸውን ይባርክ።\n\n9 ፱ እናም ይህ በኔፋውያን መካከል የነበረው ፀብና ደግሞ በኔፋውያንና በላማናውያን መካከል የነበረው ጦርነት ታሪክ ነው፤ እናም አሥራ አምስተኛው የመሳፍንት አገዛዝ በዚሁ ተፈፀመ።\n\n10 ፲ እናም ከመጀመሪያው ዓመት ጀምሮ እስከ አሥራ አምስተኛው ዓመት ድረስ በሺህ የሚቆጠሩ ነፍሳት ጠፍተዋል፤ አዎን፣ አሰቃቂ የደም መፍሰስም ነበር።\n\n11 ፲፩ እናም በሺህ የሚቆጠሩት ሰውነቶች በምድር ውስጥ ሲቀበሩ ብዙዎች ደግሞ በሺህ የሚቆጠሩት በምድር ገፅ ተቆልለው በስብሰዋል፤ አዎን፣ እናም ብዙ ሺህዎች ለአለቁት ወገኖቻቸው አዝነዋል፣ ምክንያቱም በጌታ ቃል ኪዳን መሰረት በዚያም መጨረሻ ለሌለው ስቃይ እንደተመደቡ የመፍራት ምክንያት ነበራቸውና።\n\n12 ፲፪ ሌሎች ብዙ ሺዎች ዘሮቻቸው በመጥፋታቸው ቢያዝኑም፣ ነገር ግን በተስፋ፣ እናም በጌታ ቃል ኪዳን መሰረት መጨረሻ በሌለው ደስታ በእግዚአብሔር ቀኝ እጅ በኩል ለመኖር እንደሚነሱ በማወቃቸው ይደሰቱ፣ እናም ሐሴት ያደርጉ ነበር።\n\n13 ፲፫ እናም በኃጢያትና በመተላለፍምና የሰው ልጆችን የልብ ለማጥመድ ብልህ በሆነው እቅዱ በሚመጣው በዲያብሎስ ሀይል ምክንያት የሰዎችን ልዩነት ታላቅነቱን እንዴት እንደሆነ እንደዚህ ለመመልከት ይቻለናል።\n\n14 ፲፬ እናም በጌታ የወይን ስፍራ ሰዎች እንዲሰሩ ታላቁን የትጋት ጥሪ እንደዚህ እንመለከታለን፤ እናም የታላቁን ሀዘንና፣ ደግሞ የደስታን መንስኤ ምክንያትንም እንደዚህ እንመለከታለን—በሞቱና በሰዎች መጥፋት የተነሳ ሃዘን፣ እናም በክርስቶስ የህይወት ብርሃንም ምክንያት ደስታን እንመለከታለን።\n\n", "alma 29": "[center][font_size=26]ምዕራፍ ፳፱[/font_size][/center]\n\n[i]አልማ በመለኮታዊ ቅንዓት ንስሃን ለመጮህ ፈለገ—ጌታ ለሁሉም ሀገር አስተማሪዎችን ሰጠ—አልማ በጌታ ስራ፣ እናም በአሞንና በወንድሞቹ ስኬታማነት ተደሰተ። በ፸፮ ም.ዓ. ገደማ።[/i]\n\n1 ፩ አቤቱ፣ እንድሄድ እናም ምድሪቱን በሚያንቀጠቅጠው ድምፅ፣ በእግዚአብሔር መለከት እናገር ዘንድና ለማንኛውም ሰው ንስሃን እናገር ዘንድ፣ መልዓክ በሆንኩና የልቤም መሻት በሞላልኝ!\n\n2 ፪ አዎን፣ ንስሃ እንዲገቡና ወደአምላካችን እንዲመጡ፣ በምድሪቱ ገፅ ላይም ከዚህ የበለጠ ሀዘን እንዳይኖር፣ እንደነጎድጓድም ድምፅ ለማንኛውም ነፍስ ንስሃን እናም የቤዛነትን ዕቅድ አውጅ ነበር።\n\n3 ፫ ነገር ግን እነሆ፣ እኔ ሰው ነኝ፤ እናም በፍላጎቴ ኃጢያትን እሰራለሁ፤ ምክንያቱም ጌታ በሰጠኝ ነገሮች መረካት ይገባኛልና።\n\n4 ፬ ጠንካራ የሆነውን ፍትሀዊውን የአምላክ አዋጅ በፍላጎቴ መለወጥ አይገባኝም፣ ምክንያቱም ለህይወታቸውም ይሁን ለሞታቸው እንደፍላጎታቸው እርሱ እንዲሰጣቸው አውቃለሁ፤ አዎን ለሰዎች እንደ ፈቃዳቸው ለደህንነትም ይሁን ለጥፋት መደብ፣ አዎን መለወጥ የማይችል አዋጅ በማወጅ እንደሚሰጣቸው አውቃለሁ።\n\n5 ፭ አዎን፣ እናም መልካምና መጥፎ የሆነው በሰዎች ሁሉ ፊት እንደመጣ አውቃለሁ፤ መልካሙን ከመጥፎው የማያውቅ እንከን የለሽ ነው፤ ነገር ግን መልካምና መጥፎውን ለሚያውቅ ለእርሱ እንደፍላጎቱ፣ ፍላጎቱ መልካምም ይሁን መጥፎ፣ ህይወትም ይሁን ሞት፣ ደስታም ይሁን የህሊና ፀፀት ይሰጠዋል።\n\n6 ፮ እንግዲህ፣ እነዚህን ነገሮች ማወቄን በመመልከት፤ ከተጠራሁበት የበለጠ ስራስ ለማከናወን ለምን እፈልጋለሁ?\n\n7 ፯ ለምንስ መልአክ ሆኜ እስከምድር ዳርቻ መናገር እስከምችል እመኛለሁ?\n\n8 ፰ እነሆም ጌታ ለሀገሮች ሁሉ ቃሉን በጥበብ፣ አዎን፣ ሊኖራቸው የሚገባውን ነገር ሁሉ እንዲያስተምሩ የራሳቸውን ሀገር እና ቋንቋ ሰጥቷል፤ ስለዚህ ጻድቅና እውነት በሆነው መሰረት ጌታ በጥበቡ እንደሚመሰክር እንመለከታለን።\n\n9 ፱ ጌታ ያዘዘኝን አውቃለሁ፣ እናም በዚህም እደሰታለሁ። በራሴ አልኮራም፣ ነገር ግን ጌታ እኔን ባዘዘኝ በዚያ እኮራለሁ፤ አዎን፣ ይህም ምናልባት ጥቂት ነፍሳትን ወደ ንስሃው በማምጣት በእግዚአብሔር እጅ መሳሪያ እሆን ዘንድ በዚህ እመካለሁ፤ እናም ይህም የእኔ ደስታ ነው።\n\n10 ፲ እናም እነሆ፣ ብዙዎቹ ወንድሞቼ በእውነት ንስሃ መግባታቸውን፣ እና ወደጌታ አምላካቸው መምጣታቸውን በተመለከትኩ ጊዜ፣ ከዚያም ነው ነፍሴ በደስታ የተሞላችው፤ በዚያም ጌታ ምን እንዳደረገልኝ፣ አዎን፣ ፀሎቴንም እንኳን እንደሰማልኝ ለማስታወስ እችላለሁ፤ አዎን በዚያም የምህረት ክንዶቹ በእኔ ላይ መዘርጋታቸውንም አስታውሳለሁ።\n\n11 ፲፩ አዎን፣ እናም ደግሞ የአባቶቻችንን ምርኮ አስታውሳለሁ፤ ጌታ ከባርነት እንደለቀቃቸው በእርግጥ አውቃለሁ፣ እናም በዚህም ቤተክርስቲያኗን አቋቁሟል፤ አዎን፣ ጌታ እግዚአብሔር፣ የአብርሃም አምላክ፣ የይስሀቅ አምላክ፣ እንዲሁም የያዕቆብ አምላክ ከባርነት ለቋቸዋል።\n\n12 ፲፪ አዎን፣ የአባቶቻችንን ምርኮ ሁልጊዜም አስታውሳለሁ፤ እናም ከግብፃውያን እጅ ያስለቀቃቸው አምላክ ከባርነት እነርሱንም አስለቅቋል።\n\n13 ፲፫ አዎን፣ እናም ይኸው አምላክ ቤተክርስቲያኗን በመካከላቸው አቋቁሟል፤ አዎን፣ ይኸውም አምላክ ቃሉን ለህዝቡ እንድሰብክ በቅዱሱ ጥሪው ጠራኝ፤ እናም ብዙ ድልም ሰጠኝ፤ በዚህም ደስታዬ የተሞላ ነው።\n\n14 ፲፬ ነገር ግን በራሴ ስኬታማነት ብቻ አልደሰትም፣ ነገር ግን በኔፊ ምድር በነበሩት ወንድሞቼ ስኬታማነት ደስታዬ ይበልጥ ሙሉ ነው።\n\n15 ፲፭ እነሆ፣ እነርሱ እጅግ ሰሩም፣ በርካታ ፍሬን አምጥተዋልም፤ እናም ደመወዛቸው እንዴት ታላቅ ይሆናል!\n\n16 ፲፮ አሁን፣ የእነዚህን የወንድሞቼን ስኬት ባሰብኩ ጊዜ ነፍሴ ከስጋዬ እንደተለየች ያህል ትወሰዳለች፣ በመሆኑም ደስታዬም ታላቅ ነው።\n\n17 ፲፯ እናም አሁን እግዚአብሔር ለወንድሞቼ በእግዚአብሔር መንግስት እንዲቀመጡ ለእነርሱ ይፈቀድላቸው፤ አዎን፣ እናም ደግሞ የስራቸው ውጤት የሆኑት ሁሉ ከእንግዲህ እንዳይሄዱባቸው፤ ነገር ግን ለዘለዓለም እርሱን ያወድሱት። እናም እኔ እንደተናገርኩት እንደቃሌም እንዲሆን የእግዚአብሔር ፈቃድ ይሁን። አሜን።\n\n", "alma 30": "[center][font_size=26]ምዕራፍ ፴[/font_size][/center]\n\n[i]ፀረ ክርስቶስ የሆነው ቆሪሆር፣ በክርስቶስ፣ በኃጢያት ክፍያው እና በትንቢት መንፈስ ተሳለቀ—እግዚአብሔር እንደሌለ፣ የሰው ልጅ መውደቅ እንደሌለ፣ ለኃጢያትም ቅጣት እንደሌለና፣ ክርስቶስ እንደሌለ አስተማረ—አልማ ክርስቶስ እንደሚመጣና ሁሉም ነገር እግዚአብሔር መኖሩን እንደሚያመለክት መሰከረ—ቆሪሆር ምልክትን ፈለገና ዲዳ ሆነ—ዲያብሎስ ለቆሪሆር እንደመልአክ ታይቶት እናም ምን ማለት እንዳለበት አስተምሮት ነበር—ቆሪሆር ተረገጠ፣ እናም ሞተ። ከ፸፮–፸፬ ም.ዓ. ገደማ።[/i]\n\n1 ፩ እነሆ አሁን እንዲህ ሆነ የአሞን ህዝብ በኢየርሾን ምድር ከተቋቋሙ በኋላ፣ አዎን እናም ደግሞ ላማናውያን ከምድሪቱ ከተባረሩ እናም የሞቱባቸው በነዋሪው ከተቀበሩ በኋላ—\n\n2 ፪ አሁን የሞቱባቸው ቁጥራቸው እጅግ ብዙ ስለነበር አልተቆጠሩም፤ ከኔፋውያን የሞቱትንም ለመቁጠር አይቻሉም ነበር—ነገር ግን እንዲህ ሆነ ሙታኖቻቸውን ከቀበሩ በኋላ፣ እናም ደግሞ ከፆማቸውና፣ ከሀዘናቸው፣ እንዲሁም ከፀለዩበት ቀናት በኋላ (እናም ይህም በኔፊ ህዝብ ላይ በአስራ ስድስተኛው የመሣፍንት አገዛዝ ዘመን ነበር) በምድሪቱ ላይ ሁሉ የማያቋርጥ ሰላም መሆን ጀመረ።\n\n3 ፫ አዎን፣ እናም ህዝቡ የጌታን ትዕዛዛት ለመጠበቅ ጥረት አደረጉ፤ እናም በሙሴ ህግ መሰረትም የእግዚአብሔርን ስርዓቶች ለመፈፀም የሚተጉ ነበሩ፤ የሙሴን ህግም እስኪፈፀም ለመጠበቅ ተምረው ነበርና።\n\n4 ፬ እናም ህዝቡ በኔፊ ህዝብ ላይ በኔፊ ህዝቦች ላይ በነገሱበት በአስራ ስድስተኛው የመሳፍንት ዘመን ውስጥ ሁሉ ምንም ሁከት አልነበረባቸውም።\n\n5 ፭ እናም እንዲህ ሆነ በአስራ ሰባተኛው የመሣፍንት የንግስ ዘመንም መጀመሪያም ላይ የማያቋርጥ ሰላም ነበር።\n\n6 ፮ ነገር ግን እንዲህ ሆነ በአስራ ሰባተኛው ዓመት በስተመጨረሻ አንድ ሰው ወደ ዛራሔምላ ምድር መጣ፣ እርሱም ፀረ ክርስቶስ ነበር፤ እናም ስለክርስቶስ መምጣት በነቢያቱ የተነገሩትን ትንቢቶች በመቃረን መስበክ ጀመረ።\n\n7 ፯ እንግዲህ የሰዎችን እምነት የሚፃረር ህግ አልነበረም፤ ምክንያቱም ሰዎችን እኩል የማያደርግ ህግ የእግዚአብሔርን ትዕዛዛት ፈፅሞ የተቃረነ ነውና።\n\n8 ፰ ስለዚህ ቅዱስ መጽሐፍ እንዲህ ይላልና፥ የምታመልኩትን ዛሬ ምረጡ።\n\n9 ፱ እንግዲህ ሰው እግዚአብሔርን ለማገልገል ከፈለገ ይህ ልዩ መብቱ ነው፤ ወይም፣ በእግዚአብሔር ካመነ እርሱን ማገልገል መብቱ ነው፤ ነገር ግን በእርሱ ካላመነ እርሱን ለመቅጣት ምንም ዓይነት ህግ የለም።\n\n10 ፲ ነገር ግን የሚገድል ከሆነ በሞት ይቀጣል፤ እናም ዘራፊ ከሆነም ደግሞ ይቀጣል፤ የሚሰርቅ ከሆነም ደግሞ ይቀጣል፤ እናም ዝሙትን ከፈፀመ ይቀጣል፤ አዎን ለዚህ ሁሉ ኃጢአቶች ተቀጥተዋል።\n\n11 ፲፩ ሰው እንደወንጀሉ የሚዳኝበት ህግ ነበርና። ይሁን እንጂ የሰውን እምነት የሚፃረር ህግ አልነበረም፤ ስለዚህ ሰው ባጠፋበት ብቻ የሚቀጣበትም ህግ ነበር፣ ስለዚህ ሰዎች ሁሉ እኩል አቋም ነበራቸው።\n\n12 ፲፪ እናም ይህ ቆሪሆር የሚባለው ፀረ ክርስቶስ፣ (እናም ህጉ በእርሱ ላይ መስራት የማይችለው) ክርስቶስ እንደሌለ ለህዝቡ ማስተማር ጀመረ። እናም እንዲህም በማለት ሰበከ፥\n\n13 ፲፫ አቤቱ በሞኝና በከንቱ ተስፋ የታሰራችሁ፣ ለምን ራሳችሁን በከንቱ ነገሮች ትገድባላችሁ? ክርስቶስንስ ለምንስ ትጠብቃላችሁ? ምክንያቱም ማንም ሰው የሚመጣውን ማንኛውንም ነገር ማወቅ አይችልም።\n\n14 ፲፬ እነሆ እነዚህ ትንቢት ብላችሁ የምትጠሩአቸው፣ በቅዱሳን ነቢያት ሲወርዱ መጥተዋል የምትሏቸው ነገሮች፣ እነሆ እነርሱ የአባቶቻችሁ ከንቱ ወግ ናቸው።\n\n15 ፲፭ እርግጠኝነታቸውን እንዴት ታውቃላችሁ? እነሆ ያላያችኋቸውን ነገሮች ለማወቅ አትችሉም፤ ስለዚህ ክርስቶስ እንደሚኖርም ለማወቅ አትችሉም።\n\n16 ፲፮ ወደፊትም ትመልከታላችሁ፣ እናም የኃጢአታችሁን ስርየት አየን ትላላችሁ። ነገር ግን እነሆ፣ ይህ የአዕምሮ እብደት ውጤት ነው፤ እናም ይህ የአዕምሮአችሁ እብደት የመጣው እናንተ ወዳልሆኑ እምነት በሚመራችሁ በአባቶቻችሁ ወግ ምክንያት ነው።\n\n17 ፲፯ እናም ለሰው ልጆች የኃጢያት ክፍያም መሆን እንደማይችል፤ ነገር ግን ማንኛውም ሰው በዚህ ህይወት እድሉን የሚወስነው እራሱ በሚያደርገው ነው እያለ እንደነዚህ ያሉ ብዙ ነገሮችን ተናገራቸው፤ ስለዚህ እያንዳንዱ ሰው በተሰጥኦው ይበለፅጋል፣ እያንዳንዱም ሰው በጉልበቱ ያሸንፋል፤ እናም ማንም ሰው ያደርገው የነበረው ሁሉ ወንጀል አልነበረም።\n\n18 ፲፰ እናም እርሱ ህዝቡን ሰበከ፣ የብዙዎችንም ልብ አሳተ፣ በኃጢአታቸው እራሳቸውን ቀና እንዲያደርጉ አደረገ፤ አዎን ብዙ ሴቶችንና ደግሞ ወንዶችን ዝሙት እንዲፈፅሙ አደረገ—ሰው ሲሞት፣ በእዚያም ሁሉም ነገር እንደተፈጸመ ነግሯቸዋል።\n\n19 ፲፱ እንግዲህ ይህ ሰው በአንድ ወቅት የላማናውያን ህዝብ በነበሩት በአሞን ህዝቦች መካከል እነዚህን ነገሮች ለመስበክ ወደ ኢየርሾን ምድር ሄደ።\n\n20 ፳ ነገር ግን እነሆ እነርሱ ከአብዛኞቹ ኔፋውያን የበለጠ ብልህ ነበሩ፤ ምክንያቱም እርሱን ወሰዱትና፣ አሰሩት፣ እናም ህዝብ ላይ ሊቀ ካህን ወደሆነው ወደ አሞን ዘንድ ወሰዱት።\n\n21 ፳፩ እናም እንዲህ ሆነ እርሱም ከምድሪቱ ተወስዶ እንዲወጣ አደረገ። እናም ወደ ጌዴዎን ምድር መጣና፣ ደግሞ ለህዝቡ መስበክ ጀመረ፣ እናም በዚያ ብዙ ድል አላገኘም ነበር፣ ምክንያቱም እርሱ ተወሰደና ታሰረ፣ እናም ወደ ምድሪቱ ሊቀ ካህንና ደግሞ በዋናው ዳኛ ፊት ቀርቧልና።\n\n22 ፳፪ እናም እንዲህ ሆነ ሊቀ ካህኑም እንዲህ አለው፥ የጌታን መንገድ ለማሳት ለምን ትሄዳለህ? ይህንን ህዝብ ደስታውን ለማቋረጥ ለምን ክርስቶስ የለም ብለህ ታስተምራለህ? ከቅዱሳን ነቢያት ትንቢት ሁሉ ተቃራኒ የሆነውንስ ለምንስ ትናገራለህ?\n\n23 ፳፫ እንግዲህ የሊቀ ካህኑም ስም ጊዶና ነበር። እናም ቆሪሆር እንዲህ አለው፥ ከንቱ የሆነውን የአባቶችህን ወግ አላስተምርም፣ እናም ያለአግባብ ኃይላቸውንና ሥልጣናቸውን በእነርሱ ላይ ለማድረግ፣ እራሳቸውንም ቀና እንዳያደርጉ ነገር ግን በቃላቶችህ መጥፎ እንዲሰማቸው፣ ደንቆሮ ለማድረግ፣ ይህንን ህዝብ ከንቱ በሆነው ስርዓትና በጥንት ካህናት የተመሰረተውን አሰራር ለማሰር ይህንን ህዝብ አላስተምርም።\n\n24 ፳፬ አንተም ይህ ህዝብ ነፃ ነው ብለሃል። እነሆ፣ እነርሱ በባርነት ናቸው እላለሁ። የጥንት ትንቢቶች እውነት ናቸው ብለሃል። እነሆ፣ እነርሱ እውነት መሆናቸውን አታውቅም እላለሁ።\n\n25 ፳፭ በወላጆቻቸው መሳሳት ምክንያት ይህ ህዝብ ጥፋተኛና የወደቀ ነው ትላላችሁ። እነሆ፣ ልጅ በወላጆቹ ምክንያት ጥፋተኛ አይሆንም እላለሁ።\n\n26 ፳፮ እናም ደግሞ ክርስቶስ ይመጣል ብለሃል። ነገር ግን እነሆ፣ ክርስቶስ እንደሚኖር አታውቅም እላለሁ። እናም ደግሞ አንተ ለዓለም ኃጢያት ይሞታል ብለሃል—\n\n27 ፳፯ እናም ይህን ህዝብ ከንቱ በሆነው በአባቶች ወግና እንደ ፍላጎትህ መሰረት እንደዚህ ትመራለህ፤ እናም በባርነት እንዳሉም፣ በእጆቻቸው በሰሩትም ራስህን ታንደላቅቅበት ዘንድ፣ በድፍረትም ለመመልከት እንዳይደፍሩና፣ በልዩ መብቶቻቸውና በዕድላቸውም ለመደሰት እንዳይደፍሩ ተገዢ ታደርጋቸዋለህ።\n\n28 ፳፰ አዎን፣ እንደራሳቸው ፍላጎት ያሰራቸውን፣ እና በወጎቻቸውና ህልሞቻቸው፣ ቅዠታቸውና፣ ራዕዮቻቸው፣ እናም የማስመሰል ሚስጥሮቻቸው እንዲያምኑ ያደረጓቸውን ካህናቶቻቸውን እናሳዝናቸዋለን ብለው ይፈራሉ፣ እናም ያንኑ ማድረግ ነበረባቸውና፣ እንደቃሎቻቸው የማያደርጉም ከሆነ እነርሱ አምላክ ብለው ያሉትን—አንድ ያልታወቀን፣ እስከዛሬ ያልታየን፣ ወይንም እስከዛሬ ያልታወቀን አምላክ እናሳዝናለን ይላሉ።\n\n29 ፳፱ እንግዲህ ሊቀ ካህኑና ዋናው ዳኛ የልቡን ጠጣርነት በተመለከቱ ጊዜ፤ አዎን በእግዚአብሔር ላይ መሳደቡን በተመለከቱ ጊዜ፣ ለቃሉ ምንም መልስ አልሰጡም፤ ነገር ግን እንዲታሰር አደረጉ፤ እናም ለሹማምንቶቹ አስረከቡት፣ እናም ከዋናው ዳኛ፣ በምድሪቱ ላይ ሁሉ ገዢ ከነበረው ከአልማ ፊት ይቀርብ ዘንድ ወደ ዛራሔምላ ምድር ላኩት።\n\n30 ፴ እናም እንዲህ ሆነ ከዋናው ዳኛና ከአልማ ፊት በቀረበ ጊዜ፣ በጌዴዎን ምድርም ያደርግ እንደነበረው ማድረጉን ቀጠለ፣ አዎን፣ የእግዚአብሔርንም ስም በከንቱ ማንሳቱን ቀጠለ።\n\n31 ፴፩ እናም በአልማ ፊት ጮክ ብሎ ለመናገር ተነሳ፣ እናም በህዝቡም ድካም ለመንደላቀቅ፣ በከንቱው የአባቶቻቸው ወግ ይመሯቸዋል በማለት ካህናቶቹንና መምህራንን በመሳደብ ይከሳቸው ጀመር።\n\n32 ፴፪ እንግዲህ አልማ እንዲህ አለው፥ በዚህ ህዝብ ስራ አለመንደላቀቃችንን ታውቃለህ፤ እነሆም ከመሣፍንት አገዛዝ ጀምሮ ምንም እንኳን በምድሪቱ ዙሪያ ሁሉ የእግዚአብሔርን ቃል ለህዝቡ ለማወጅ የተጓዝኩ ቢሆንም እስካሁን ድረስ ራሴን ለመርዳት ሰርቼአለሁ።\n\n33 ፴፫ እናም በቤተክርስቲያን ውስጥ ብዙ ስራዎችን የሰራሁ ቢሆንም ለስራዬ አንድ ሰኒን እንኳን አልተቀበልኩም፤ ከፍርድ ወንበሩ በስተቀር ወንድሞቼም አልተቀበሉም፤ እናም በዚያም የተቀበልነው በህጉ መሰረት ለጊዜአችን ነበር።\n\n34 ፴፬ እናም አሁን በቤተክርስቲያኗ ለሰራንበት ምንም የማናገኝ ከሆነ በወንድሞቻችን ደስታ ሐሴት እናደርግ ዘንድ በቤተክርስቲያኗ እውነትን ለማወጅ ማገልገላችን እኛን ምን ይጠቅመናል?\n\n35 ፴፭ አንተ ራስህ እኛ ምንም ጥቅም እንዳላገኘን ባወቅህ ጊዜ ከህዝቡ ጥቅም እንድናገኝ ነው የምንሰብከው ለምን አልህ? እናም አሁን በህዝቡ ልብ ውስጥ ደስታን እንደሚፈጥር አድርገን ይህንን ህዝብ እንዳታለልን ታምናለህን?\n\n36 ፴፮ እናም ቆሪሆር አዎን በማለት መለሰ።\n\n37 ፴፯ እናም አልማ እንዲህ አለ፥ እግዚአብሔር እንዳለ ታምናለህን?\n\n38 ፴፰ እናም አላምንም ሲል መለሰ።\n\n39 ፴፱ እንግዲህ አልማ እንዲህ አለው፥ በድጋሚ እግዚአብሔር እንዳለ ትክዳለህን፣ እናም ደግሞ ክርስቶስን ትክዳለህን? እነሆም እንዲህ እልሃለሁ፣ እግዚአብሔር እንዳለና ደግሞ ክርስቶስ እንደሚመጣ አውቃለሁ።\n\n40 ፵ እናም አሁን እግዚአብሔር እንደሌለ፣ ክርስቶስም እንደማይመጣ ምን ማረጋገጫ አለህ? ከቃላትህ በስተቀር ምንም ማረጋገጫ የለህም እላለሁ።\n\n41 ፵፩ ነገር ግን፣ እነሆ፣ እነዚህ ነገሮች እውነት ለመሆናቸው ለምስክርነት ሁሉም ነገር አሉኝ፤ እናም አንተ ደግሞ እውነት ለመሆናቸው ሁሉም ነገሮች ለምስክርነት አሉህ፤ እናም አንተ እነዚህን ትክዳለህን? እነዚህ ነገሮች እውነት መሆናቸውን ታምናለህን?\n\n42 ፵፪ እነሆ፣ ማመንህን አውቃለሁ፣ ነገር ግን አንተ ለውሸት መንፈስ ተገዢ ሆነሃል፣ እናም በውስጥህ ሥፍራ እንዳይኖረው የእግዚአብሔርን መንፈስ ክደሃል፤ ነገር ግን ዲያብሎስ በአንተ ላይ ስልጣን አለው፣ እናም የእግዚአብሔርን ልጆች ያጠፋበት ዘንድ በዕቅዱ በአንተ ላይ ገዢ ሆኗል።\n\n43 ፵፫ እናም አሁን ቆሪሆር ለአልማ እንዲህ አለው፥ እግዚአብሔር መኖሩን ለማመን እችል ዘንድ ለእኔ ምልክትን የምታሳየኝ ከሆነ፥ አዎን፣ ኃይል እንዳለው አሳየኝ፣ እናም በቃልህ እውነተኛነት አምናለሁ።\n\n44 ፵፬ ነገር ግን አልማ እንዲህ አለው፥ በቂ ምልክት አግኝተሃል፣ አምላክህን ትፈትናለህን? የወንድሞችህ ሁሉና፣ ደግሞ የቅዱሳን ነቢያት ምስክርነትን ባገኘህ ጊዜ ምልክት አሳዩኝ ትላለህን? ቅዱሳት መጻሕፍት በፊትህ ቀርበውልሃል፣ አዎን፣ እናም ሁሉም ነገር እግዚአብሔር መኖሩን ያመለክታሉ፣ አዎን፣ ምድርም እንኳን፣ እናም ሁሉም በምድር ገፅ ላይ ያሉት ነገሮች በሙሉ፤ አዎን እናም የምድር እንቅስቃሴ፣ አዎን፣ እናም ደግሞ በተለመደው ሁኔታ የሚንቀሳቀሱት ፕላኔቶች ታላቅ ፈጣሪ እንዳለ ያመለክታሉ።\n\n45 ፵፭ እናም የዚህን ህዝብ ልብ በማሳሳት እግዚአብሔር የለም ብለህ ለመመስከር ትሄዳለህን? እናም የእነዚህን ሁሉ ምስክርነት ትክዳለህን? እንዲህም አለ፥ አዎን፣ ምልክትን ካላሳየኸኝ እክዳለሁ።\n\n46 ፵፮ እናም እንግዲህ እንዲህ ሆነ አልማ እንዲህ አለው፥ እነሆ፣ በልብህ ጠጣርነት፣ አዎን፣ ነፍስህም እንድትጠፋ ዘንድ የእውነትን መንፈስ ስለምትቃወም አዝኜአለሁ።\n\n47 ፵፯ ነገር ግን እነሆ፣ በውሸታሙና በሚሸነግለው ቃልህ ብዙ ነፍሳትን ወደጥፋት ከማምጣት ይልቅ ነፍስህ ብትጠፋ ይሻላል፤ ስለዚህ በድጋሚ ከካድህ እነሆ እግዚአብሔር ይመታሃል፣ ደንቆሮም ትሆናለህ፤ ከእንግዲህም አፍህን ለመክፈት አትችልም፣ ከእንግዲህም ይህንን ህዝብ አታታልልም።\n\n48 ፵፰ እንግዲህ ቆሪሆር እንዲህ አለው፥ የእግዚአብሔርን መኖር አልክድም፣ ነገር ግን እግዚአብሔር እንዳለ አላምንም፤ እናም ደግሞ እንዲህ እላለሁ፥ እግዚአብሔር እንዳለም አንተ አታውቅም፤ እናም ምልክትን ካላሳየኸኝ አላምንም።\n\n49 ፵፱ እንግዲህ አልማ እንዲህ አለው፥ ይህን ለአንተ በቃሌ መሰረት ዲዳ እንድትሆን ለምልክት እሰጥሃለሁ፤ እናም በእግዚአብሔር ስም፣ ከእንግዲህ እንዳትናገር ዲዳ እንድትሆን ይህን እላለሁ።\n\n50 ፶ እንግዲህ አልማ እነዚህን ቃላት በተናገረ ጊዜ፣ በአልማ ቃል መሰረትም ለመናገር እንዳይችል ቆሪሆር ዲዳ ሆነ።\n\n51 ፶፩ እናም ዋናው ዳኛ ይህን በተመለከተ ጊዜ፣ ለቆሪሆር እንዲህ በማለት ፃፈለት፥ በእግዚአብሔር ኃይል አምነሀልን? አልማ በማን ላይ ምልክቱን እንዲያሳይ ፈልገህ ነበር? ለአንተ ምልክቱን ለማሳየት ሌሎችን እንዲያሰቃይ ትፈልጋለህን? እነሆ፣ ምልክትን አሳይቶሀል፤ እናም አሁን ከዚህ በላይ ትከራከራለህን?\n\n52 ፶፪ እናም ቆሪሆር እጁን አነሳ፣ እንዲህም በማለት ፃፈ፥ ዲዳ መሆኔን አውቃለሁ፣ ምክንያቱም ለመናገር አልቻልኩም፤ እናም ከእግዚአብሔር ኃይል በቀር ማንም በእኔ ላይ ይህን ማምጣት እንደማይችል አውቃለሁ፤ አዎን፣ ሁል ጊዜም እግዚአብሔር እንዳለም አውቅ ነበር።\n\n53 ፶፫ ነገር ግን እነሆ፣ ዲያብሎስ አሳተኝ፤ ምክንያቱም እርሱ በመልአክ አምሳል ታየኝ፣ እናም እንዲህ አለኝ፥ ሂድና ህዝቡ ሁሉ ወደ ማይታወቀው አምላክ በተሳሳተው መንገድ ሄደዋልና መልሳቸው። እናም እንዲህ አለኝ፥ እግዚአብሔር የለም፤ አዎን፣ ማለት ያለብኝንም አስተማረኝ። ቃሉንም አስተማርኩኝ፤ እናም ለስጋዊ አዕምሮ የሚያስደስቱ በመሆናቸው አስተማርኳቸው፤ እናም አጥጋቢ ውጤት እስከማገኝ ድረስ አስተማርኳቸው፣ እንዲህም ሆኖ በእርግጥም እውነት መሆናቸውንም አመንኩኝ፤ ይህንንም ታላቅ እርግማን በራሴ ላይ እስከማመጣው ድረስ እውነትን የተቃወምኩት ለዚህም ነው።\n\n54 ፶፬ እንግዲህ እርሱ ይህንን በተናገረ ጊዜ፣ እርግማኑ ከእርሱ እንዲወሰድ አልማ ወደ እግዚአብሔር እንዲፀልይ ለመነው።\n\n55 ፶፭ ነገር ግን አልማ እንዲህ አለው፥ ይህ እርግማን ከአንተ ከተወሰደ በድጋሚ የህዝቡን ልብ ወደ ስህተት ትመራለህ፤ ስለዚህ፣ ጌታ እስከፈቀደ ድረስ ይህ በአንተ ላይ ይሆናል።\n\n56 ፶፮ እናም እንዲህ ሆነ እርግማኑ ከቆሪሆር አልተወሰደም፤ ነገር ግን እርሱ ወደውጪ ተጣለና፣ ከቤት ወደ ቤት ምግብ በመለመን ተዘዋወረ።\n\n57 ፶፯ እንግዲህ በቆሪሆር ላይ የሆነው ወዲያውኑ በምድሪቱ ሁሉ ተወራ፤ አዎን፣ አዋጁ በቆሪሆር ቃል ለሚያምኑት በፍጥነት ንስሃ እንዲገቡ አለበለዚያ ተመሳሳዩ ፍርድ በእነርሱ ላይ እንደሚመጣ በማወጅ አዋጁ ለምድሪቱ ነዋሪዎች ሁሉ በዋናው ዳኛ ተላከ።\n\n58 ፶፰ እናም እንዲህ ሆነ ሁሉም ስለቆሪሆርን ኃጢያት አመኑ፤ ስለዚህ ሁሉም በድጋሚ ወደ ጌታ ተለወጡ፣ እናም ይህም በቆሪሆር መተላለፍ ስለነበረው ማብቂያ ሆነ። ቆሪሆርም እራሱን ለመርዳት ከቤት ቤት በምግብ ልመና ዞረ።\n\n59 ፶፱ እናም እንዲህ ሆነ በህዝቡ፣ አዎን ከኔፋዉያን መካከል እራሳቸውን የለዩትና ዞራማውያን ብለው የጠሩት፣ ዞራም ተብሎ በሚጠራው ሰው በተመሩት መካከል በሄደ ጊዜ—እናም በእነርሱ መካከል በሄደ ጊዜ፣ እነሆ እስከሚሞት ድረስ ተረማመዱበትም ተረጋገጡበት።\n\n60 ፷ እናም እኛ የጌታን መንገድ የሚያሰተውን የእርሱን መጨረሻ እንመለከታለን፣ እንደዚህም ዲያብሎስ በመጨረሻው ቀን ልጆቹን እንደማይደግፍ ነገር ግን በፍጥነት ወደሲኦል እንደሚጎትታቸው እንመለከታለን።\n\n", "alma 31": "[center][font_size=26]ምዕራፍ ፴፩[/font_size][/center]\n\n[i]አልማ ኃይማኖታቸውን የካዱትን ዞራማውያን ለመመለስ ተልዕኮውን መራ—ዞራማውያን ክርስቶስን ካዱ፤ በውሸት የምርጫ ሀሳብ አመኑ፣ እናም በተወሰነ ፀሎት አመለኩ—አገልጋዮች በመንፈስ ቅዱስ ተሞሉ—ስቃያቸው በክርስቶስ ደስታ ተውጠዋል። በ፸፬ ም.ዓ. ገደማ።[/i]\n\n1 ፩ እናም እንዲህ ሆነ ቆሪሆር ከሞተ በኋላ፣ ዞራማውያን የጌታ ጎዳናን መበከላቸውን እናም መሪያቸው የነበረው ዞራም የሰዎችን ልብ ጣኦትን ለማምለክ እንዲያጎነብስ መምራቱን አልማ ወሬውን በመስማቱ ልቡ በህዝቡ ኃጢያት ምክንያት መታወክ ጀመረ።\n\n2 ፪ በህዝቡ መካከል ያለውን ክፋት ማወቅ ለአልማ ታላቅ ሀዘን ነበር፤ ስለዚህ ልቡም ዞራማውያን ከኔፋውያን በመለየታቸው እጅግ አዘነ።\n\n3 ፫ አሁን በዛራሔምላ በስተምስራቅ በባህሩ ዳርቻ፣ በኢየርሾን ምድር በስተደቡብ፣ ላማናውያን በሞሉበት በምድረበዳው በደቡብ ዳርቻ አንቲዮኑም ብለው በሚጠሩት ስፍራ ውስጥ ዞራማውያን እራሳቸውን በአንድ ላይ ሰበሰቡ።\n\n4 ፬ አሁን ዞራማውያን ከላማናውያን ጋር የህብረት ስምምነት ያደርጋሉ፣ እናም ይህም ለኔፋውያን የታላቅ ጥፋት መንስኤ ይህናል በማለት ኔፋውያን እጅግ ፈሩ።\n\n5 ፭ እናም አሁን፣ የቃሉ መሰበክ ህዝቡ ትክክለኛውን እንዲሰራ የሚመራ ታላቅ ዝንባሌ ስላለው—አዎን፣ ይህም ከጎራዴ፣ ወይም ከሚሆንባቸው ማንኛውም ነገር፣ የበለጠ በአዕምሮአቸው ላይ ውጤት ይኖረዋል—ስለዚህ አልማ ኃያል ውጤት ያለውን የእግዚአብሔር ቃል በጎነት መሞከራቸው አስፈላጊነቱን አሰበ።\n\n6 ፮ ስለዚህ አሞንን፣ አሮንንና፣ ኦምነርን ወሰደ፤ እናም ሂሚኒን በዛራሔምላ ቤተክርስቲያን ተወው፤ ነገር ግን ቀዳሚዎቹ ሶስቱን ከእርሱ ጋር ወሰዳቸውና፣ ደግሞ በሜሌቅ የነበሩትን አሙሌቅንና፣ እና ዚኤዝሮምን፣ ደግሞም ሁለት ወንድ ልጆቹን ወሰደ።\n\n7 ፯ እንግዲህ ሔለማን የሚባለውን ትልቁን ልጁን ከእርሱ ጋር አልወሰደውም፤ ነገር ግን ከእርሱ ጋር የወሰዳቸው ስማቸው ሺብሎንና፣ ቆሪያንቶን ይባላሉ፤ እናም ቃሉን በዞራማውያን መካከል ለመስበክ ከእርሱ ጋር የሄዱት ስማቸው እነዚህ ናቸው።\n\n8 ፰ እናም ዞራማውያን ከኔፋውያን የተገነጠሉ ነበሩ፤ ስለዚህ የእግዚአብሔር ቃል ተሰብኮላቸው ነበር።\n\n9 ፱ ነገር ግን የእግዚአብሔርን ትዕዛዛት እናም ስርዓቶቹ በሙሴ ህግ መሰረት ባለመጠበቃቸው በታላቅ ስህተት ውስጥ ወደቁ።\n\n10 ፲ ወደፈተናው እንዳይገቡ ዕለት ዕለትም እግዚአብሔርን በመለመን በፀሎታቸው የሚቀጥሉበትን የቤተክርስቲያኗን ስርዓት አላከበሩም።\n\n11 ፲፩ አዎን፣ በአጠቃላይ፣ የጌታን መንገድ በብዙ ሁኔታዎች አጣመዋል፤ ስለዚህ፣ ለዚህ ምክንያት አልማና ወንድሞቹ ለእነርሱ ቃሉን ለመስበክ ወደምድሪቱ ሄደዋል።\n\n12 ፲፪ እንግዲህ፣ ወደምድሪቱ በመጡ ጊዜ፣ እነሆ፣ ለመገረማቸው ዞራማውያን ምኩራብን ሠርተው አገኙአቸው፣ እናም የጌታ ቀን ብለው በሚጠሩት ቀንም በሳምንት አንድ ቀን በአንድ ላይ እራሳቸውን ይሰበስባሉ፤ እናም አልማና ወንድሞቹ አይተውት በማያውቁት ሁኔታ ያመልካሉ፤\n\n13 ፲፫ በምኩራባቸው ለመቆሚያነት ከጭንቅላት በላይ ከፍ ያለን ቦታ በመሀከሉ ሰርተው ነበር፤ እናም ጫፉም ላይ ለመግባት የሚያስችለው አንድን ሰው ብቻ ነበር።\n\n14 ፲፬ ስለዚህ፣ ማምለክ የፈለገ መሄድና በጫፉ ላይ መቆም አለበት፤ እናም ወደሰማይ እጁን በመዘርጋት፣ እናም በኃይል እንዲህ በማለት ይጮሃል፥\n\n15 ፲፭ ቅዱስ፣ ቅዱስ እግዚአብሔር፤ አንተ አምላክ መሆንህን እናምናለን፣ ቅዱስ መሆንህንና፣ አንተ መንፈስ እንደነበርክ፣ መንፈስም እንደሆንክ፣ እናም ለዘለዓለም መንፈስ እንደምትሆን እናማንለን።\n\n16 ፲፮ ቅዱስ እግዚአብሔር፣ ከወንድሞቻችን እንደለየኸን እናምናለን፤ እናም በአባቶቻቸው ሞኝነት የተሰጧቸውን የወንድሞቻችንን ወግ አናምንም፣ ነገር ግን አንተ እኛ ቅዱሳን ልጆችህ እንድንሆን እንደመረጥከን እናምናለን፣ እናም ደግሞ ክርስቶስ እንደሌለ እንድናውቅ አድርገኸናል።\n\n17 ፲፯ ነገር ግን አንተ ትናንትም፣ ዛሬም ለዘለዓለም አንድ ነህ፤ እናም በዙሪያችን ያሉ ሁሉ በቁጣህ ወደሲኦል እንዲጣሉ በተመረጡ ጊዜ፣ እኛ እንድንድን መርጠኸናል፤ ስለዚህም ስለቅድስናችን አቤቱ እግዚአብሔር እናመሰግንሀለን፣ እናም ደግሞ በክርስቶስ በማመን በሚያስተሳስራቸው፣ ልባቸውን ከአንተ ከሚያርቀው በወንድሞቻችን ከንቱ ወግ እንዳንመራ ስለመረጥኸን እናመሰግንሀለን።\n\n18 ፲፰ እናም አቤቱ እግዚአብሔር ሆይ፣ እኛ የተመረጥንና ቅዱስ ሰዎች በመሆናችን በድጋሚ እናመሰግንሀለን። አሜን።\n\n19 ፲፱ እንግዲህ እንዲህ ሆነ አልማና ወንድሞቹ፣ እናም ልጆቹ ይህንን ፀሎት ከሰሙ በኋላ ያለመጠን ተገረሙ።\n\n20 ፳ እነሆም፣ ሁሉም ሰው ሄዶ ይህንኑ ፀሎት አቀረበ።\n\n21 ፳፩ እንግዲህ የስፍራው ስም ራሜዩምጵቶም ተብሎ ይጠራ ነበር፤ እርሱም ትርጓሜው ቅዱስ መቆሚያ ማለት ነው።\n\n22 ፳፪ እንግዲህ ከዚህ መቆሚያ እያንዳንዱ ሰው ይኸንኑ ፀሎት ያቀርባል፤ አምላካቸውን በእርሱ ስለተመረጡ፣ እናም እርሱም በወንድሞቻቸው ወግ እንዳይመሩ ስላደረገ፣ እናም ልባቸው ምንም ስለማያውቁት ስለሚመጡት ነገሮችም ስላልተወሰደ አምላካቸውን አመሰገኑት።\n\n23 ፳፫ አሁን፣ ህዝቡ በዚህ ሁኔታ ምስጋናውን ካቀረበ በኋላ ወደ ቤቱ ተመለሰ፤ በቅዱሱ መቆሚያ ተሰብስበው በድጋሚ በዚህ ሁኔታ ምስጋናን እስከሚያቀርቡ ድረስ ስለ አምላካቸውም በድጋሚ አልተናገሩም።\n\n24 ፳፬ እንግዲህ አልማ ይህንን በተመለከተ ጊዜ ልቡ አዝኖ ነበር፤ እርሱ ኃጢአተኛና ብልሹ የሆኑትን ሰዎች መሆናቸውን ተመልክቷልና፤ አዎን ልባቸውንም በወርቅ፣ በብር፣ እናም በሚያምሩ ነገሮች ላይ ማድረጋቸውን ተመለከተ።\n\n25 ፳፭ አዎን እናም ደግሞ ልባቸው በኩራታቸው በፉከራ ሲነሳሳ ተመለከተ።\n\n26 ፳፮ እናም ድምፁን ወደሰማይ ከፍ አደረገና፣ እንዲህ በማለት ጮኸ፥ አቤቱ ጌታ ሆይ አገልጋዮችህ በሰው ልጆች መካከል እንደዚህ ዓይነቱን ታላቅ ኃጢያት ሲሰሩ ለመመልከት እስከመቼ ከዚህ በታች በስጋ እንዲኖሩ ትፈቅዳለህ?\n\n27 ፳፯ እነሆ፣ አምላክ ሆይ፣ እነርሱ ወደአንተ ይጮኻሉ፣ እናም ይሁን እንጂ ልባቸው በኩራታቸው ተሞልቷል። እነሆ፣ አምላክ ሆይ፣ በዓለም ከንቱ ነገሮች እስከ ማበጥ ድረስ ሲኩራሩ በአንደበታቸው ግን ወደአንተ ይጮሃሉ።\n\n28 ፳፰ አምላኬ ሆይ፣ ውድ ልብሶቻቸውም፣ ቀለበቶቻቸውም፣ አምባሮቻቸውንም፣ የወርቅ ጌጣጌጦቻቸውንም፣ እናም የሚያጌጡባቸው የተከበሩ ነገሮቻቸው ሁሉ ተመልከት፤ እናም እነሆ ልባቸው በእነዚህ ላይ ነበር፣ ግን ወደ አንተ ይጮሀሉም እንዲህም ይላሉ—ሌሎች በሚጠፉበት ጊዜ እኛ በአንተ የተመረጥን ስለሆነ አምላክ ሆይ እናመሰግንሀለን።\n\n29 ፳፱ አዎን፣ እናም አንተ ክርስቶስ አለመኖሩን እንዳሳወቅሃቸውም ይናገራሉ።\n\n30 ፴ ጌታ አምላክ ሆይ፣ እንደዚህ ዓይነት ክፋትን እና ታማኝ አለመሆንን በዚህ ህዝብ መካከል ለምን ያህል ጊዜ ትፈቅዳለህ? ጌታ ሆይ፣ በደካማነቴ እታገስ ዘንድ ብርታትን ትሰጠኛለህ። ምክንያቱም እኔ ደካማ ነኝና፣ እናም በእነዚህ ሰዎች መካከል እንደዚህ ዓይነት ክፋት ነፍሴን ያስጨንቃታል።\n\n31 ፴፩ አምላክ ሆይ፣ ልቤ እጅግ አዝኗል፤ በክርስቶስ ነፍሴን ታፅናናለህን። ይህንንም በእኔ ላይ በህዝቡ ክፋት የሚመጣውን ስቃይ በትዕግስት እታገሰው ዘንድ ጌታ ሆይ ብርታትን ትሰጠኛለህ።\n\n32 ፴፪ ጌታ ሆይ፣ ነፍሴን ታፅናናለህ፣ እናም ለእኔና፣ ደግሞ ከእኔ ጋር ለሚያገለግሉት ጓደኞቼ—አዎን፣ አሞንና፣ አሮንንም፣ ኦምነርንም፣ ደግሞ አሙሌቅንም፣ ዚኤዝሮምንም፣ እናም ደግሞ ሁለት ወንድ ልጆቼንም—መቃናትን ስጠን፤ አዎን፣ ጌታ ሆይ፣ እነኝህን ሁሉ ታፅናናለህ። አዎን በክርስቶስ ነፍሳቸውን ታፅናናለህ።\n\n33 ፴፫ በህዝቡ ክፋትም የተነሳ በእነርሱ ላይ የሚመጣውን ስቃይ ይሸከሙ ዘንድ ብርታትን እንዲያገኙ ትሰጣቸዋለህ።\n\n34 ፴፬ ጌታ ሆይ፣ እኛም በድጋሚ እነርሱን ወደ ክርስቶስ በማምጣት ድልን እናገኝ ዘንድ ለእኛ ትፈቅድልናለህ።\n\n35 ፴፭ እነሆ፣ ጌታ ሆይ፣ የእነርሱ ነፍስ ውድ ነው፣ እናም ብዙዎቹ ወንድሞቻችን ናቸው፤ ስለዚህ ጌታ ሆይ፣ እነዚህን ወንድሞቻችንን በድጋሚ ወደአንተ እናመጣቸው ዘንድ ኃይልና ጥበብን ስጠን።\n\n36 ፴፮ እንግዲህ እንዲህ ሆነ አልማ እነዚህን ቃላት በተናገረ ጊዜ፣ ከእርሱ ጋር በነበሩት ላይ ሁሉ እጁን አጨበጨበ። እናም እነሆ፣ እጁን በእነርሱ ላይ ባጨበጨበ ጊዜ በመንፈስ ቅዱስ ተሞሉ።\n\n37 ፴፯ እናም ምን መመገብ እንዳለባቸውም ሆነ መጠጣት እንዳለባቸው እንዲሁም ምን ማድረግ እንዳለባቸው ሳያስቡ አንዳቸው ከሌላኛው እራሳቸውን ለዩ።\n\n38 ፴፰ እናም ጌታ እንዳይራቡ ወይም እንዳይጠሙ ሁሉን አቀረበላቸው፤ አዎን፣ እናም ደግሞ በክርስቶስ ፍቅር ከመዋጥ በስተቀር ምንም ስቃይ እንዳያገኛቸው ብርታትን ሰጣቸው። እንግዲህ ይህም በአልማ ፀሎት መሰረት የሆነ ነበር፤ እና ይህ ደግሞ እርሱ በእምነት በመፀለዩ ነበር።\n\n", "alma 32": "[center][font_size=26]ምዕራፍ ፴፪[/font_size][/center]\n\n[i]አልማ ስቃያቸው ትሁት ያደረጋቸውን ድሆች አስተማረ—እምነት በዚያ በማይታየው እውነት በሆነው የሚደረግ ተስፋ ነው—አልማ መላዕክት ለወንዶች፣ ለሴቶች፣ እና ለልጆች እንደሚያገለግሉ መሰከረ—አልማ ቃሉን ከዘር ጋር አነፃፀረ—ይህም መተከልና እንክብካቤ ሊደረግለት ይገባዋል—ከእዚያም የዘለዓለም ህይወት የሆነው ፍሬ ወደሚሰበሰብበት ያድጋል። በ፸፬ ም.ዓ. ገደማ።[/i]\n\n1 ፩ እናም እንዲህ ሆነ እነርሱ ሄዱና፣ በሰዎቹ ምኩራብና፣ በቤታቸው በመግባት የእግዚአብሔርን ቃል መስበክ ጀመሩ፤ አዎን እናም ቃሉን በእነርሱ መንገድም እንኳን ሰበኩ።\n\n2 ፪ እናም እንዲህ ሆነ በመካከላቸው ብዙ ከሰሩ በኋላ፣ በደሃው ህዝብ መካከል መልካም ውጤት ማግኘት ጀመሩ፤ ምክንያቱም፣ እነሆ፣ በልብሳቸው ቆሻሻነት የተነሳ ከምኩራቡ ተባርረው ነበርና—\n\n3 ፫ የረከሱ ናቸው ተብሎ ስለተቆጠሩ እግዚአብሔርን ለማምለክ ወደ ምኩራብ ለመግባት አልተፈቀደላቸውም ነበር፤ ስለዚህ እነርሱ ድሆች ነበሩ፤ አዎን፣ በወንድሞቻቸው እንደ አተላ ተቆጥረው ነበር፤ ስለዚህ በዓለም ነገሮች ድሆች ነበሩ፤ እናም ደግሞ በልባቸውም ድሆች ነበሩ።\n\n4 ፬ አሁን፣ አልማ በኦኒዳ ኮራብታ ላይ ለህዝቡ ሲያስተምር፣ እና ሲናገር ስለእነርሱም እኛ የተናገርነው፣ በዓለም ነገሮች ድሆች የሆኑት፣ እና በልባቸው ድሃ የሆኑ ብዙ ህዝብ ወደ እርሱ መጡ።\n\n5 ፭ እናም እነርሱ ወደአልማ መጡ፤ እናም ከመካከላቸው ዋና የሆነው እንዲህ አለው፥ እነሆ እነኚህ ወንድሞቼ ምን ያድርጉ፤ ምክንያቱም እነርሱ በድህነታቸው በሰዎች ሁሉ፣ አዎን በተለይ በካህናቶቻችን፣ ተጠልተዋል፤ ምክንያቱም በእራሳችን እጆች በእጅግ ጥረን ከሰራናቸው ከምኩራቦቻችን አስወጥተውናል፤ እጅግ ድሆች በመሆናችንም እኛን አባረውናል፤ አምላካችንንም ለማምለክ ምንም ስፍራ የለንም፤ እናም እነሆ ምን ማድረግ አለብን?\n\n6 ፮ እናም አሁን አልማ ይህንን በሰማ ጊዜ፣ አልማ ፊቱን በፍጥነት ወደ እርሱ አዞረ፣ እናም በታላቅ ደስታ ተመለከተ፤ ምክንያቱም ስቃያቸው በእውነት እራሳቸውን ዝቅ እንዳደረገና፣ እነርሱ ቃሉን ለመስማት በዝግጅት ላይ እንደነበሩ ተመለከተ።\n\n7 ፯ ስለዚህ ለሌሎቹ ሰዎች ምንም አልተናገረም ነበር፣ ነገር ግን ለሚመለከታቸው፣ በእውነት ለተፀፀቱት እጁን ዘረጋና፣ ጮኸ፣ እናም እንዲህ አላቸው፥\n\n8 ፰ እነሆ በልባችሁ ትሁት እንደሆናችሁ እመለከታለሁ፤ እናም እንደዚያ ከሆናችሁ የተባረካችሁ ናችሁ።\n\n9 ፱ እነሆ ወንድማችሁ ምን ማድረግ አለብን? ይላል—ከምኩራባችን ስለተባረርን፣ አምላካችንን ማምለክ አንችልም።\n\n10 ፲ እነሆ እንዲህ እላችኋለሁ፣ በምኩራባችሁ ብቻ ካልሆነ እግዚአብሔርን ለማምለክ አንችልም ብላችሁ ታስባላችሁን?\n\n11 ፲፩ እናም ከዚህ በተጨማሪ እጠይቃችኋለሁ፣ በሳምንት አንድ ጊዜ ብቻ እግዚአብሔርን ማምለክ እንዳለባችሁ ትገምታላችሁን?\n\n12 ፲፪ እንዲህ እላችኋለሁ፣ ትሁት ትሆኑ፣ እናም ጥበብን ዘንድ ከምኩራባችሁ መባረራችሁ መልካም ነው፤ ምክንያቱም ጥበብን መማራችሁ አስፈላጊ ነው፤ በመባረራችሁ፣ በእጅግ ድሀነታችሁ በወንድሞቻችሁ ስለተጠላችሁ ምክንያት ነው ልባችሁን ትሁት የሆነው፤ ትሁትም የሆናችሁትም ተገድዳችሁ ነው።\n\n13 ፲፫ እናም እንግዲህ፣ ትሁት እንድትሆኑ በመገደዳችሁ እናንተ የተባረካችሁ ናችሁ፤ አንዳንዴ ሰው ትሁት እንዲሆን ከተገደደ ንስሃን ይሻልና፤ እናም አሁን በእርግጥ ንስሃ የገባ ሁሉ ምህረትን ያገኛል፤ እናም ምህረትን ያገኘና፣ እስከመጨረሻው የፀና እርሱ ይድናል።\n\n14 ፲፬ እናም አሁን፣ እኔ እንደተናገርኳችሁ፣ ትሁት እንድትሆኑ በመገደዳችሁ የተባረካችሁ ናችሁ፤ በቃሉም የተነሳ በእውነት ዝቅ ያሉ ከዚህ የበለጠ የተባረኩ ናቸው ብላችሁ አትገምቱምን?\n\n15 ፲፭ አዎን፣ በእውነት እራሱን ዝቅ ያደረገና፣ ለኃጢአቱ ንስሃ የገባ፣ እናም እስከመጨረሻው የፀና፣ እርሱ ይባረካል—አዎን፣ በከፋው ድህነታቸው ዝቅ እንዲሉ ከተገደዱት የበለጠ በብዙ ይባረካል።\n\n16 ፲፮ ስለዚህ እራሳቸውን ዝቅ እንዲያደርጉ ሳይገደዱ እራሳቸውን ዝቅ ያደረጉት የተባረኩ ናቸው፤ ወይንም በሌላ አነጋገር፣ በእግዚአብሔር ቃል ያመነ፣ አዎን፣ ቃሉን እንዲያውቅ ሳይገደድ በልቡም ሳያመነታ የተጠመቀ፣ እርሱ የተባረከ ነው።\n\n17 ፲፯ አዎን፣ እንዲህ የሚሉ ብዙዎች አሉ፥ ከሰማይ ምልክትን ካሳየኸን፣ እርግጠኝነቱን እናውቃለን፣ ከዚያም እናምናለን።\n\n18 ፲፰ እንግዲህ እንዲህ ብዬ እጠይቃለሁ፥ ይህ እምነት ነውን? እነሆ፣ እንዲህ እላችኋለሁ፤ አይደለም፣ ሰው ነገርን የሚያውቅ ከሆነ ለማመን ምንም መንስኤ የለውም፣ ያውቀዋልና።\n\n19 ፲፱ እናም እንግዲህ፣ የእግዚአብሔርን ፈቃድ እያወቀ የማያደርገው ከሚያምነው፣ ወይም የማመን ምክንያት ያለው እና በመተላለፍ ከሚወድቀው እንዴት ይበልጥ የተረገመ ነው?\n\n20 ፳ እንግዲህ ይህን ነገር በተመለከተ መፍረድ አለባችሁ። እነሆ፣ እንዲህ እላችኋለሁ በአንድ በኩል የሆነው በሌላ በኩልም ይሆናል፤ እናም ለእያንዳንዱ ሰው እንደስራው ይሆንለታል።\n\n21 ፳፩ እናም አሁን እምነትን በተመለከተ እንደተናገርኩት፣ እምነት ስለ ነገሮች ፍፁም የሆነ እውቀት አለ ማለት አይደለም፤ ስለዚህ እምነት ካላችሁ እውነት ስለሆኑትና ስለማይታዩት ነገሮች ተስፋ ይኖራችኋል።\n\n22 ፳፪ እናም አሁን፣ እነሆ፣ እንዲህ እላችኋለሁ፣ እግዚአብሔር በስሙ ለሚያምኑት ሁሉ መሃሪ መሆኑን እንድታስታውሱም እፈልጋለሁ፤ ስለዚህ በመጀመሪያ ደረጃ በእርሱ እንድታምኑ፤ አዎን በቃሉም እንኳን እንድታምኑ ይፈልጋል።\n\n23 ፳፫ እናም አሁን፣ ቃሉን በመላዕክት አማካኝነት ለወንዶች፣ አዎን፣ ለወንዶች ብቻ ሳይሆን ለሴቶችም እንዲሁ ይሰጣል። እንግዲህ ይህ ብቻም አይደለም፣ ጥበበኞችን እና የተማሩትን የሚያምታቱ ቃላት ህፃናት ልጆች ብዙ ጊዜም ይሰጣቸዋል።\n\n24 ፳፬ እናም አሁን፣ የተወደዳችሁ ወንድሞች፣ እናንተ የተሰቃያችሁና የተጣላችሁ በመሆናችሁ ምክንያት ምን ማድረግ እንዳለባችሁ ከእኔ ለማወቅ በመፈለጋችሁ—አሁን እናንተን በዚያ እውነት በሆነው ብቻ ልፈርድባቸሁ እንደሆነ እንድትገምቱ አልፈልግም—\n\n25 ፳፭ ሁላችሁም ራሳችሁን ዝቅ እንድታደርጉ ተገድዳችኋል ማለቴም አይደለምና፤ ጉዳያቸው ምንም ቢሆንም ከእናንተ መካከል እራሳቸውን ዝቅ የሚያደርጉ ጥቂቶች እንዳሉ በእርግጥ አምናለሁ።\n\n26 ፳፮ እንግዲህ፣ እምነትን በተመለከተ እንደተናገርኩት—ፍፁም እውቀት አይደለም—የእኔም ቃል እንዲህ ነው። እምነትም ፍፁም ዕውቀት እንዳልሆነ፣ በቅድሚያ የእርሱን እርግጠኛነት በፍፁም ልታውቁ አይቻላችሁም።\n\n27 ፳፯ ነገር ግን እነሆ፣ አዕምሮአችሁን ካነቃችሁት፣ እናም ካነሳሳችሁት፣ በቃሌም እስከምትለማመዱ እንኳን፣ እናም ቅንጣት ያህል እምነትን ከተለማመዳችሁ፣ አዎን ከማመን በላይ የበለጠ ለመፈለግ ባትችሉም፣ ለቃላቴ በውስጣችሁ ትንሽ ቦታ ለመስጠት እስከምትችሉ ድረስ ይህ ፍላጎት በእናንተ እንዲሰራ አድርጉ።\n\n28 ፳፰ እንግዲህ፣ ቃሉን ከዘር ጋር እናነፃፅራለን። እንግዲህ፣ ዘሩ በልባችሁ ውስጥ እንዲተከል ሥፍራን ከሰጣችሁት፣ እነሆ፣ እውነተኛ ዘር ከሆነ ወይም መልካም ዘር ከሆነ፣ ባለማመናችሁ የጌታን መንፈስ በመቃወም የማትጥሉት ከሆነ፣ እነሆ፣ እርሱም በደረታችሁ ውስጥ ማደግ ይጀምራል፤ እናም ይህ ዕድገት በልባችሁ ውስጥ ሲሰማችሁ፣ በውስጣችሁ እንዲህ ማለት ትጀምራላችሁ—ይህ መልካም ዘር መሆን አለበት፣ ወይንም ቃሉ መልካም ነው፣ ምክንያቱም በነፍሴ ውስጥ ማደግ ጀመሯልና፤ አዎን ግንዛቤዬን ያበራልኝ ጀምሯል፤ አዎን፣ ለእኔም አስደሳች መሆን ጀምሯል።\n\n29 ፳፱ እናም እነሆ፣ ይህ እምነታችሁን አያሳድግላችሁምን? እኔ እንዲህ እላችኋለሁ፣ አዎን፣ ይሁን እንጂ እምነታችሁ ወደፍፁም እውቀት ከፍ ባይልም እንኳን ይህ እምነታችሁን አያሳድገውምን?\n\n30 ፴ ነገር ግን እነሆ፣ ዘሩ በፋፋና በበቀለ፣ እናም ማደግ በጀመረ ጊዜ፣ ከዚያም ዘሩ መልካም ነው ማለት አለባችሁ፤ ምክንያቱም እርሱ ይፋፋልም፣ ይበቅላልም፣ ማደግ ይጀምራልም። እናም አሁን እነሆ፣ ይህ እምነታችሁን አያጠነክርምን? አዎን፣ እምነታችሁን ያጠነክራል፤ ምክንያቱም ይህ መልካም ዘር እንደሆነ አውቃለሁ ትላላችሁና፤ ምክንያቱም እነሆ በቅሏል እናም ማደግ ጀምሯል።\n\n31 ፴፩ እናም አሁን፣ እነሆ፣ ይህ መልካም ዘር ለመሆኑ እርግጠኞች ናችሁን? እኔ እንዲህ እላችኋለሁ፤ አዎን፣ ማንኛውም ዘር እራሱን መሰል ዘር ይሰጣል።\n\n32 ፴፪ ስለዚህ፣ ዘሩ የሚያድግ ከሆነ መልካም ነው፤ ነገር ግን የማያድግ ከሆነ፣ እነሆ መልካም አይደለም ስለዚህ ይጣላል።\n\n33 ፴፫ እናም አሁን እነሆ ልምምዱን በመሞከራችሁና፣ ዘሩን በመትከላችሁ፣ እርሱም በመፋፋቱና፣ በመብቀሉ፣ እናም ማደግ በመጀመሩ ዘሩ መልካም መሆኑን ማወቅ ይገባችኋል።\n\n34 ፴፬ እናም እንግዲህ፣ እነሆ፣ እውቀታችሁ ፍፁም ነውን? አዎን፣ እውቀታችሁ በእዚያ ነገር ፍፁም ነው፣ እምነታችሁም ዘገምተኛ ነው፤ እናም ይህንን በማወቃችሁ፣ ቃልም ነፍሶቻችሁን እንደሚያፋፋ ታውቃላችሁ፣ ደግሞም መብቀሉን ስላወቃችሁ፣ ግንዛቤአችሁ ብርሃን ማግኘት ይጀምራል፣ እናም አዕምሮአችሁ መስፋፋት ጀምሯል።\n\n35 ፴፭ አቤቱ ይህ እውነት አይደለምን? እኔ እንዲህ እላችኋለሁ፤ አዎን፣ ምክንያቱም ይህ ብርሃን ነው፣ እናም ብርሃን የሆነው ማንኛውም መልካም ነው፣ ምክንያቱም እርሱ የሚለይ ነውና፣ ስለሆነም መልካም መሆኑን ማወቅ ይገባችኋል፤ እናም አሁን እነሆ፣ ይህንን ብርሃን ከሞከራችሁት በኋላ እውቀታችሁ ፍፁም ይሆናልን?\n\n36 ፴፮ እነሆ አይደለም እላችኋለሁ፣ ወይም እምነታችሁን መተው የለባችሁም፣ ምክንያቱም ዘሩ መልካም መሆኑን ለማወቅ ልምምዱን ትሞክሩ ዘንድ፣ ዘሩን ለመትከል ብቻ እምነታችሁን ተለማምዳችኋልና።\n\n37 ፴፯ እናም እነሆ፣ ዛፍ ማደግ ሲጀምር፣ እንዲህ ትላላችሁ፥ ስርን እንዲያገኝ፣ እርሱም እንዲያድግ፣ እናም ፍሬን እንዲያስገኝልን፣ በታላቅ ጥንቃቄ እንንከባከበው። እናም አሁን እነሆ፣ በተገቢው ጥንቃቄ ከተንከባከባችሁት ስር ያገኛልም፣ ያድጋልም፣ እናም ፍሬን ያስገኛል።\n\n38 ፴፰ ነገር ግን ዛፉን ከተዋችሁትና፣ ለእንክብካቤው ማሰብ ካቆማችሁ፤ እነሆ ስር አያገኝም፤ እናም የፀሐይ ሙቀት መጥቶ ባቃጠለው ጊዜ፣ ስር ስለሌለው ይደርቃል፤ እናም ትቆርጡትና ትጥሉታላችሁ።\n\n39 ፴፱ እንግዲህ፣ ይህም የሆነው ዘሩ መልካም ስላልነበረ አይደለም፤ ወይም ፍሬውም ቢሆን ተፈላጊ ባለመሆኑ አልነበረም፣ ነገር ግን መሬታችሁ መካን በመሆኑ፣ እናም ዛፉን አትንከባከቡትም፤ ስለዚህ የዚህን ፍሬ አታገኙም።\n\n40 ፵ እናም ለእዚያ ፍሬ በእምነት ዓይን በመጠበቅ እንደዚህ ቃሉን የማትንከባከቡት ከሆነ፣ ከህይወት ዛፍ ፍሬ በጭራሽ መቅጠፍ አትችሉም።\n\n41 ፵፩ ነገር ግን ቃሉን የምትንከባከቡ ከሆነ፣ አዎን በእምነታችሁ በታላቅ ትጋት፣ ትዕግስት፣ እና ለዚያ ፍሬ በጉጉት በመጠበቅ የምትንከባከቡት ከሆነ፣ ይህም ስር ያወጣል፤ እናም እነሆ ይህም ወደ ዘለዓለማዊው ህይወት የሚያድግ ዛፍ ይሆናል።\n\n42 ፵፪ እናም ስር እንዲያወጣ ዘንድ ቃሉን ለመንከባከብ ትጉ በመሆናችሁና፣ በታማኝነታችሁ እንዲሁም በትዕግስተኛነታችሁ፣ እነሆ፣ የተከበረውን፣ ከጣፋጮች ሁሉ ጣፋጭ የሆነውንና ከነጡት ሁሉ በላይ ነጭ፣ አዎን ከንፁህ ሁሉ በላይ ንፁህ የሆነውን ፍሬ ከጊዜ በኋላ ትቀጥፋላችሁ፤ እናም እርሃባችሁ እስከሚጠፋና፣ ጥማታቸሁ እስኪቆረጥ ድረስ እንኳን ቢሆን ይህንን ፍሬ ትመገባላችሁ።\n\n43 ፵፫ ከዚያም ወንድሞቼ፣ ዛፉ ፍሬ እንዲያስገኝላችሁ በመጠበቃችሁ ለእምነታችሁ፣ ለትጋታችሁና፣ ለፅናታችሁ፣ እናም ለታጋሽነታችሁ ደመወዝን ታገኛላችሁ።\n\n", "alma 33": "[center][font_size=26]ምዕራፍ ፴፫[/font_size][/center]\n\n[i]ዜኖስ ሰዎች በሁሉም ስፍራ መፀለይ፣ እና ማምለክ እንዳለባቸው፣ እናም ፍርድም በወልድ አማካኝነት እንደሚለውጥ አስተማረ—ዜኖቅ በወልድ አማካኝነት ምህረት እንደሚሰጥ አስተማረ—ሙሴ በምድረበዳው የእግዚአብሔርን ልጅ ምሣሌ የሆነውን አንስቷል። በ፸፬ ም.ዓ. ገደማ።[/i]\n\n1 ፩ እናም አልማ እነዚህን ቃላት ከተናገረ በኋላ፣ እርሱ የተናገረውንም ፍሬ ያገኙ ዘንድ በአንድ አምላክ ማመን እንዳለባቸው፣ ወይንም ዘሩን ወይም በልባቸው መትከል ይገባቸዋል ብሎ እርሱ ስለተናገረው ቃል እንዴት እንደሚተክሉ፣ ወይም እንግዲህ በምን ዓይነት ሁኔታ እምነትን መለማመድ እንዳለባቸው ለማወቅ በመፈለግ ላኩበት።\n\n2 ፪ እናም አልማ እንዲህ አላቸው፥ እነሆ፣ ከምኩራባችሁ በመባረራችሁ አምላካችሁን ማምለክ እንደማትችሉ ተናግራችኋል። ነገር ግን እነሆ፣ እንዲህ እላችኋለሁ፤ አምላክን ማምለክ አንችልም ብላችሁ ከገመታችሁ እጅግ ተሳስታችኋል፤ እናም ቅዱሳት መፃሕፍትን መመርመር አለባችሁ፤ ይህንን አስተምረውናል ብላችሁ ከገመታችሁ አልተረዳችኋቸውም።\n\n3 ፫ የጥንቱ ነቢይ ዜኖስ፣ ፀሎትን እና አምልኮትን በተመለከተ የተናገረውን ማንበባችሁን ታስታውሳላችሁን?\n\n4 ፬ እርሱም እንዲህ ብሏልና፥ እግዚአብሔር ሆይ፣ ፀሎቴን በምድረበዳው በነበርኩበት ጊዜም እንኳን ስለሰማኸኝ አንተ መሃሪ ነህ፤ አዎን፣ ጠላቶቼ ለሆኑትም ለእነዚያ በፀለይኩኝ ጊዜ መሃሪ ነበርክ፣ እናም እነርሱም ለእኔ ደግ እንዲሆኑልኝ አድርገሃል።\n\n5 ፭ አዎን፣ እግዚአብሔር ሆይ፣ እናም በስፍራዬ ሆኜ ወደአንተ ስጮህ ምህረትን ሰጥተኸኛል፣ በፀሎቴ ወዳንተ ስጮህ እነሆ ሰምተኸኛል።\n\n6 ፮ እናም በድጋሚ አቤቱ እግዚአብሔር ወደቤቴም በተመለስኩኝ ጊዜ ፀሎቴን ሰምተሃል።\n\n7 ፯ እናም፣ ጌታ ሆይ፣ ወደ እልፍኜም በሄድኩኝ ጊዜና ወደ አንተ በፀለይኩ ጊዜ ሰምተኸኛል።\n\n8 ፰ አዎን ልጆችህ በሰዎች ሳይሆን በአንተ እንዲሰሙ ወደ አንተ ሲጮሁ መሃሪ ነህ፣ እናም አንተ ትሰማቸዋለህ።\n\n9 ፱ አዎን፣ እግዚአብሔር ሆይ፣ አንተ ለእኔ መሃሪ ሆነሀል፣ እናም በጉባዔህም መካከል ጩኸቴን ሰማህ።\n\n10 ፲ አዎን፣ እናም በተጣልኩና በጠላቶቼ በተጠላሁ ጊዜ ደግሞ ሰምተኸኛል፤ አዎን፣ ጩኸቴን ሰምተሃልና፣ በጠላቶቼም ተቆጥተሃል፣ እናም በፈጣኑ ጥፋትህም በቁጣህ ጎብኝተሃቸዋል።\n\n11 ፲፩ እናም በሥቃዬና በቅንነቴ ምክንያት ሰምተኸኛል፤ እናም በልጅህ አማካኝነት ለእኔ መሃሪ ሆነሃል፤ ስለዚህ በስቃዬ ሁሉ ወደአንተ እጮሀለሁ፣ ደስታዬ በአንተ ነውና፤ በልጅህ አማካኝነት ፍርድህን ከእኔ አርቀሃልና።\n\n12 ፲፪ እናም አሁን አልማ እንዲህ አላቸው፥ በጥንት ነቢያት የተፃፉትን እነዚያን ቅዱሳት መጻሕፍት ታምናላችሁን?\n\n13 ፲፫ እነሆ፣ የምታምኑ ከሆነ፣ ዜኖስ የተናገረውን ማመን አለባችሁ፤ እነሆ እርሱ እንዲህ ብሏልና፥ በልጅህ አማካኝነት ቅጣትህን አርቀሀል።\n\n14 ፲፬ እናም እነሆ፣ ወንድሞቼ፣ ቅዱሳን መጽሐፍትን አንብባችሁ እንደሆን እጠይቃችኋለሁ? ካነበባችሁ የእግዚአብሔርን ልጅ እንዴት ላታምኑ ትችላላችሁ?\n\n15 ፲፭ ስለእነዚህ ነገሮች የተናገረው ዜኖስ ብቻ ነው ተብሎ አልተጻፈም፣ ነገር ግን ዜኖቅ ደግሞ ስለእነዚህ ነገሮች ተናግሯል—\n\n16 ፲፮ እነሆም እርሱ እንዲህ ብሏል፥ ጌታ ሆይ፣ ይህ ህዝብ በልጅህ አማካኝነት የሰጠኸውን ምህረት ስለማይረዳ አንተ ተቆጥተሀል።\n\n17 ፲፯ እናም አሁን፣ ወንድሞቼ፣ ከጥንት ነቢያት ሁለተኛው ስለእግዚአብሔር ልጅ መስክሯል፣ እናም ህዝቡ ቃሉን ስላላመኑ በድንጋይ ወግረው ገደሉት።\n\n18 ፲፰ ነገር ግን እነሆ፣ ይህ ብቻም አይደለም፤ ስለእግዚአብሔር ልጅ የተናገሩት እነዚህ ብቻ አይደሉም።\n\n19 ፲፱ እነሆ ሙሴም ስለእርሱ ተናግሮ ነበር፤ አዎን፣ እናም እነሆ፣ ይህን ቀና ብሎ የተመለከተ እንዲኖር ዘንድ እንደ ምሳሌ የሆነው በምድረበዳው ተሰቅሎ ነበር። እናም ብዙዎች ተመለከቱና፣ በህይወት ኖሩ።\n\n20 ፳ ነገር ግን የነገሮቹን ትርጉም ጥቂቶች ብቻ ተረዱ፣ እናም ይህም የሆነው በልባቸው ጠጣርነት የተነሳ ነው። ነገር ግን ብዙ ልበ ጠጣሮች ስለነበሩ አልተመለከቱም፣ ስለዚህም ጠፉ። ያንንም ያልተመለከቱበት ምክንያት እነርሱን እንደሚፈውስ ባለማመናቸው ነበር።\n\n21 ፳፩ ወንድሞቼ ሆይ፣ ትፈወሱ ዘንድ በቀላሉ በዓይናችሁ በመመልከት ለመፈወስ የምትችሉ ከሆነ፣ በፍጥነት አትመለከቱምን፣ ወይንስ ትጠፉ ዘንድ ዐይኖቻችሁን በዚያ ላይ ባለማመንስ ልባችሁን ማጠጠር፣ እናም ሰነፍ መሆን ይሻላችኋልን?\n\n22 ፳፪ እንዲህ ከሆነ፣ ዋይታ በላያችሁ ይመጣባችኋል፤ ነገር ግን ይህም ካልሆነ፣ በዐይናችሁ ወደዚህና ወደዚያ ተመልከቱ፣ እናም የእግዚአብሔር ልጅ ህዝቡን ሊያድን እንደሚመጣና፣ ለህዝቡ ኃጢያት ክፍያ እንደሚሰቃይና እንደሚሞት፣ እናም ሰዎች እንደስራቸው በመጨረሻውና በፍርዱ ቀን እንዲፈረድባቸው በፊቱ ይቆሙ ዘንድ ትንሳኤን ያመጣ ዘንድ በድጋሚ ከሙታን እንደሚነሳ ማመን ጀምሩ።\n\n23 ፳፫ እናም አሁን፣ ወንድሞቼ፣ ይህን ቃል በልባችሁ እንድትተክሉ እፈልጋለሁና፣ ማደግ በጀመረ ጊዜ በእምነታችሁ ተንከባከቡት። እናም እነሆ፣ እርሱም ዛፍ ይሆናል፣ እስከዘለዓለማዊው ህይወትም በእናንተ ያብባል። በልጁም ደስታ አማካኝነት ሸክማችሁን እንዲቀልልላችሁ እግዚአብሔር ይፍቀድላችሁ። እናም ይህን ሁሉ እንኳን ከፈቀዳችሁ ማድረግን ትችላላችሁ። አሜን።\n\n", "alma 34": "[center][font_size=26]ምዕራፍ ፴፬[/font_size][/center]\n\n[i]አሙሌቅ ቃሉ ለቤዛነታቸው በክርስቶስ ውስጥ መሆኑን መሰከረ—የኃጢያት ክፍያው ካልተደረገ፣ የሰው ዘር ሁሉ መጥፋት ነበረበት—የሙሴ ህጎች በሙሉ ወደ እግዚአብሔር ልጅ መስዋዕትነት ይጠቁማሉ—ዘለዓለማዊው የደህንነት ዕቅድ የተመሰረተው በእምነት እና በንስሃ ላይ ነው—ለጊዜያዊውና ለመንፈሳዊው በረከት ፀልዩ—ይህ ህይወት ሰዎች እግዚአብሔርን ለመገናኘት የሚዘጋጁበት ወቅት ነው—በእግዚአብሔር ፊት በፍርሀት የ ራሳችሁን ደህንነት አከናውኑ። በ፸፬ ም.ዓ. ገደማ።[/i]\n\n1 ፩ እናም አሁን እንዲህ ሆነ አልማ እነዚህን ቃላት ከተናገራቸው በኋላ በመሬት ላይ ተቀምጦ ነበር፣ እናም አሙሌቅ ተነሳና፣ እንዲህ በማለት እነርሱን ማስተማር ጀመረ፥\n\n2 ፪ ወንድሞቼ እንደማስበው የእግዚአብሔር ልጅ ስለመሆኑ ያስተማርናችሁን የክርስቶስን መምጣት በተመለከተ የተነገሩትን ችላ ማለት የማይቻል ነው፤ አዎን፣ ከእኛ ከመለየታችሁ በፊት እነዚህን ነገሮች በይበልጥ እንደተማራችሁት አውቃለሁ።\n\n3 ፫ እናም በስቃያችሁ የተነሳ ምን ማድረግ እንዳለባችሁ እንዲያሳውቃችሁ የተወደደውን ወንድሜን ለመጠየቅ በመፈለጋችሁና፣ እርሱ የ ራሳችሁን አዕምሮ እንድታዘጋጁ በመጠኑ ተናግሯል፤ አዎን እናም እምነትና ትዕግስት እንዲኖራችሁ መክሯችኋል—\n\n4 ፬ አዎን፣ የመልካምነቱን ልምምድ እንድትሞክሩት ዘንድ፣ ታላቅ እምነት ኖሯችሁ ቃሉን በልባችሁ እንድትተክሉትም መክሯችኋል።\n\n5 ፭ እናም ቃሉ በእግዚአብሔር ልጅ ውስጥ መኖሩን፣ ወይም ክርስቶስ እንደሌለ ያላችሁን ታላቅ ጥያቄ በአዕምሮአችሁ ውስጥ እንደሆነ ተመልክተናል።\n\n6 ፮ እናም በብዙ ማስረጃዎች ቃሉ ደህንነት በክርስቶስ ውስጥ መሆኑን ወንድሜ እንዳረጋገጠላችሁ ደግሞም ተመልክታችኋል።\n\n7 ፯ ወንድሜም ቤዛነት በእግዚአብሔር ልጅ አማካኝነት እንደሚመጣ የዜኖስን ቃል፣ እናም ደግሞ የዜኖቅን ቃል፣ በመጥቀስ ተናገረ፤ እናም ደግሞ እነዚህ ነገሮች እውነት መሆናቸውን ለማረጋገጥ የሙሴን ቃላት ጠቀሰ።\n\n8 ፰ እናም አሁን፣ እነሆ፣ እኔ ራሴ እነዚህ ነገሮች እውነት መሆናቸውን እመሰክራለሁ። እነሆ፣ እንዲህም እላችኋለሁ፥ ክርስቶስ የህዝቡን መተላለፍ በእራሱ ላይ ለመሸከም በሰው ልጆች መካከል እንደሚመጣ፣ እናም ለዓለም ኃጢያት ክፍያን እንደሚከፍል አውቃለሁ፤ ጌታ እግዚአብሔር ይህን ተናግሯልና።\n\n9 ፱ የኃጢያት ክፍያ መኖሩ አስፈላጊ ነውና፤ በዘለአለማዊው አምላክ ታላቅ ዕቅድ መሰረት የኃጢያት ክፍያ መኖር አለበት፤ አለበለዚያ የሰው ዘር ሁሉ መጥፋት እንዳለባቸው የማይቀር ነበር፤ አዎን ሁሉም ጠጣሮች ናቸው፤ አዎን ሁሉም ወድቀዋልና ጠፍተዋል፣ እናም መፈጸሙ አስፈላጊ ከሆነው ከኃጢያት ክፍያ በቀር መጥፋት አለባቸው።\n\n10 ፲ ታላቅ እና የመጨረሻ መስዋዕትነት መኖሩ አስፈላጊ ነውና፤ አዎን፣ የሰውም ሆነ የእንሰሳ እንዲሁም የማንኛውም አዕዋፍ መስዋዕትነት አይደለም፤ ምክንያቱም የሰው መስዋዕትነት መሆን አይገባውም፤ ነገር ግን መጨረሻ የሌለው እንዲሁም ዘለአለማዊ መስዋዕት መሆን ይገባዋል።\n\n11 ፲፩ እንግዲህ ለሌላኛው እንደ ኃጢያቶች ክፍያ ደሙን መስዋዕት ሊያደርግ የሚችል ማንም ሰው የለም። እንግዲህ፣ አንድ ሰው ከገደለ እነሆ ፍፁም የሆነው ህጋችን የወንድሙን ህይወት ያጠፋልን? እኔ ግን አይሆንም እላለሁ።\n\n12 ፲፪ ነገር ግን ህጉ የገደለውን ሰው ህይወት ይጠይቃል፤ ስለዚህ ለዓለም ኃጢያት ወሰን ከሌለው የኃጢያት ክፍያ በስተቀር ሊበቃ የሚችል ምንም የለም።\n\n13 ፲፫ ስለዚህ፣ ታላቅና የመጨረሻ መስዋዕትነት መኖሩ አስፈላጊ ነው፤ እናም የደም መፋሰሱ መቆም መሆን አለበት፣ እንዲሁም መሆኑ አስፈላጊ ነው፤ ከዚያም የሙሴ ህግ ይፈፀማል፤ አዎን፣ እያንዳንዱ ነጥብና ምልክት በሙሉ ይፈፀማል፣ እናም የትኛውም ሳይከናወን አይቀርም።\n\n14 ፲፬ እናም እነሆ፣ ይህ እያንዳንዱ ትንሽ ክፍል ወደ ታላቁና የመጨረሻ መስዋዕት የሚጠቁምበት አጠቃላይ የህጉ ትርጓሜ ነው፤ እናም የታላቁና የመጨረሻ መስዋዕትነት የእግዚአብሔር ልጅ ይሆናል፤ አዎን፣ መጨረሻ የሌለውና ዘለዓለማዊ የሆነው።\n\n15 ፲፭ በዚህም በስሙ ለሚያምኑ ሁሉ ደህንነትን ያመጣል፤ የዚህ የመጨረሻው መስዋዕት ዓላማ ከፍትህ የሚልቀውን ከአንጀት የሆነን ምህረትን ለማምጣት ነው፤ እንዲሁም ለሰዎች በንስሃ እምነት ይኖራቸው ዘንድ መፍትሄ ለማምጣት ነው።\n\n16 ፲፮ እናምእንደዚህም ምህረት የፍትህን ፍላጎት ሊያሟላ ይችላል፣ እናም በጠባቂ ክንዶቹ ይከባቸዋል፤ እምነትንም ንስሃ በመግባት ያልተለማመደ ፍትህ ለሚፈልግበት ህግጋት ሁሉ የተጋለጠ ይሆናል፤ ስለዚህ ለንስሃ እምነት ላለው ብቻ ታላቁና የዘለዓለማዊው ዕቅድ ቤዛነት እንዲመጣ የሚሆነው።\n\n17 ፲፯ ስለዚህ ወንድሞቼ ለንስሃ እምነታችሁን መለማመድ ትጀምሩ ዘንድ፣ በእናንተም ላይ ምህረት እንዲኖረው ቅዱስ ስሙን መጥራት ትጀምሩ ዘንድ እግዚአብሔር ለእናንተ ይፍቀድላችሁ፤\n\n18 ፲፰ አዎን፣ ለምህረት ወደ እርሱ ጩኹ፤ ምክንያቱም እርሱ ለማዳን ኃያል ነውና።\n\n19 ፲፱ አዎን፣ ራሳችሁን ዝቅ አድርጉ፣ እናም ወደ እርሱ ፀሎታችሁን አታቋርጡ።\n\n20 ፳ በመስካችሁ ሳላችሁ ወደ እርሱ ጩኹ፤ አዎን በመንጋዎቻችሁ ሁሉ ላይ።\n\n21 ፳፩ በቤታችሁ፣ አዎን፣ በቤተሰዎቻችሁ ላይ፣ በጠዋት፣ በቀን እንዲሁም በምሽት ወደ እርሱ ጩኹ።\n\n22 ፳፪ አዎን፣ የጠላቶቻችሁን ኃይል በመቃወም ወደ እርሱ ጩኹ።\n\n23 ፳፫ አዎን፣ የፅድቅ ሁሉ ጠላት የሆነውን ዲያብሎስን በመቃወም ወደ እርሱ ጩኹ።\n\n24 ፳፬ በእርሻችሁ እህሎች ትበለጽጉ ዘንድ ወደ እርሱ ጩኹ።\n\n25 ፳፭ በመስኩ ላይ ያሉት መንጎቻችሁ ይበዙላችሁ ዘንድ ስለእነርሱ ጩኹ።\n\n26 ፳፮ ነገር ግን ይህ ብቻም አይደለም፤ ነፍሳችሁን በእልፍኞቻችሁ፤ እናም በሚስጥር ቦታዎቻችሁ እንዲሁም በምድረበዳው አፍስሱ።\n\n27 ፳፯ አዎን፣ እናም ወደ ጌታ በማትጮኹበት ጊዜ፣ ልባችሁ ለደህንነታችሁና፣ ደግሞ በዙሪያችሁ ላሉት ደህንነት ባለማቋረጥ በፀሎት ወደ እርሱ በመትጋት ሙሉ ይሁን።\n\n28 ፳፰ እናም አሁን እነሆ፣ የተወደዳችሁ ወንድሞቼ፣ እንዲህ እላችኋለሁ፤ ይህ ብቻ ነው ብላችሁ አትገምቱ፤ ምክንያቱም ይህንን ነገር በሙሉ ካደረጋችሁ በኋላ፣ የተቸገሩትንና፣ የታረዙትን ካልረዳችሁ፣ እናም የታመሙትንና የተሰቃዩትን ካልጎበኛችሁና፣ እያላችሁ ለሚሹት ካላችሁ ነገር ካላካፈላችሁ—እኔ እንዲህ እላችኋለሁ፥ ከእነዚህ ነገሮች የትኛውንም ካላደረጋችሁ፣ እነሆ፣ ፀሎታችሁ ከንቱ ነው፣ እናም ለእናንተ የሚጠቅማችሁ ምንም የለም፤ እናንተም እምነትን እንደሚከዱት ግብዞች ናችሁ።\n\n29 ፳፱ ስለዚህ፣ ቸር መሆንን ካላስታወሳችሁ፣ (ምክንያቱም ዋጋ ቢስ ነውና) አጣሪዎቹ እንደሚጥሉዋቸው እናም በሰዎች እግር እንደሚረገጡ አተላ ናችሁ።\n\n30 ፴ እናም አሁን፣ ወንድሞቼ፣ ብዙ ምስክሮችን ከተቀበላችሁ በኋላ፣ ቅዱሳን መጻሕፍት እነዚህን ነገሮች እንደሚመሰከሩላችሁ እያያችሁ፣ እንድትመጡና ለንስሀ ብቁ የሆነ ፍሬ እንድታመጡ ፍላጎቴ ነው።\n\n31 ፴፩ አዎን፣ እናንተ እንድትመጡና፣ ከእንግዲህ ልባችሁን እንዳታጠጥሩ እፈልጋለሁ፤ እነሆም አሁን የደህንነታችሁ ጊዜና ቀን ነው፤ እናም ስለዚህ ንስሃ የምትገቡ ከሆነና፣ ልባችሁን የማታጠጥሩ ከሆነ፣ ታላቁ የቤዛነት ዕቅድ በፍጥነት በእናንተ ላይ ይሆናል።\n\n32 ፴፪ እነሆም፣ ይህ ጊዜ ለሰዎች እግዚአብሔርን ለመገናኘት የዝግጅት ወቅት ነው፤ አዎን፣ እነሆ የዚህ ህይወት ቀናት ሰዎች ስራቸውን የሚያከናውኑባቸው ቀናቶች ናቸው።\n\n33 ፴፫ እናም አሁን፣ ለእናንተ ብዙ ምስክር እንዳላችሁ ቀደም ሲል እንደተናገርኩት፣ ስለዚህ እስከመጨረሻው ድረስ የንስሃ ቀናችሁን እንዳታዘገዩ እለምናችኋለሁ፤ ለዘለዓለማዊው ህይወት እንድንዘጋጅ ከተሰጠን ከዚህ የህይወት ቀን በኋላ፣ እነሆ፣ በዚህ ህይወት ውስጥ ጊዜያችንን በተሻለ ካልተጠቀምን፣ ከዚያም ስራ ለመስራት የማንችልበት የጨለማ ምሽት ይመጣል።\n\n34 ፴፬ ወደ አሰቃቂው ሁኔታ ስትመጡም፣ ንስሃ እገባለሁ፣ እናም ወደ አምላኬ እመለሳለሁ ለማለት አትችሉም። እንደዚህም ለማለት አትችሉም፤ ከዚህ ህይወት በምትወጡ ጊዜ እናንተን የእራሱ ያደረገው ይኸው መንፈስ በዘለዓለማዊው ዓለም እናንተን የእራሱ ለማድረግ ስልጣን ይኖረዋል።\n\n35 ፴፭ እነሆም እስክትሞቱ ድረስ የንስሃ ቀናችሁን የምታዘገዩ ከሆነ፣ እነሆ፣ ለዲያብሎስ መንፈስ ተገዢ ትሆናላችሁና፣ የእራሱ አድርጎ ያትምባችኋል፤ ስለዚህ የእግዚአብሔር መንፈስ ከውስጣችሁ ይወጣልና፣ በእናንተ ውስጥ ስፍራ አይኖረውም፣ እንዲሁም ዲያብሎስ በእናንተ ላይ ሁሉም ስልጣን ይኖረዋል፤ እናም የኃጢአተኞች የመጨረሻ ሁኔታ ይህ ነው።\n\n36 ፴፮ እናም ይህን ያወቅሁት በረከሰ ቤተመቅደስ እንደማይኖር፣ ነገር ግን በፃድቃኖች ልብ ውስጥ እንደሚያድር ጌታ ስለተናገረ ነው፤ አዎን፣ እናም ደግሞ ፃድቃኖች በመንግስቱ እንደሚቀመጡ፣ ከዚያም ደግሞ እንደማይወጡ ተናግሯል፤ ነገር ግን በበጉ ደም ልብሳቸው ይጸዳል።\n\n37 ፴፯ እናም አሁን፣ የተወደዳችሁ ወንድሞቼ፣ እነዚህን ነገሮች እንድታስታውሱ እፈልጋለሁ፣ እናም በእግዚአብሔር ፊት በፍርሃት ደኅንነታችሁን እንድትፈፅሙና፣ የክርስቶስን መምጣት ከእንግዲህ እንዳትክዱ እፈልጋለሁ፤\n\n38 ፴፰ ከእንግዲህ ከመንፈስ ቅዱስ ጋር እንዳትጣሉም፣ ነገር ግን እንድትቀበሉትና፣ የክርስቶስን ስም በእራሳችሁ ላይ እንድትወስዱት፤ ራሳችሁን እስከትቢያው ድረስ ዝቅ እንድታደርጉና፣ ባላችሁበት ስፍራ ሁሉ በመንፈስና በእውነት እግዚአብሔርን እንድታመልኩ፤ እናም በየቀኑ በእናንተ ላይ ባደረገው ስለበዛው ምህረቱና በረከቱ በምስጋና እንድትኖሩ እፈልጋለሁ።\n\n39 ፴፱ አዎን፣ እናም ደግሞ ወንድሞቼ በዲያብሎስ ፈተናም እንዳትወሰዱ፣ እርሱም በእናንተ ላይ ስልጣን እንዳይኖረው፣ በመጨረሻው ቀንም በእርሱ ስር እንዳትሆኑ ያለማቋረጥ እንድትፀልዩ እመክራችኋለሁ፤ እነሆ እርሱ ምንም መልካም ነገር ዋጋ አይሰጣችሁምና።\n\n40 ፵ እናም አሁን የተወደዳችሁ ወንድሞቼ ትዕግስት እንዲኖራችሁና፣ ስቃያችሁን ሁሉ እንድትታገሱ እመክራችኋለሁ፤ እጅግ ድሆች በመሆናችሁ ከአስወጧችሁም ላይ አጥብቃችሁ አትነቅፉ፣ ያለበለዚያ እንደእነርሱም ኃጢአተኞች ትሆናላችሁና፤\n\n41 ፵፩ ነገር ግን ትዕግስት ይኑራችሁ፣ እናም አንድ ቀን ከስቃያችሁ ሁሉ እንደምታርፉ ተስፋ በማድረግ ስቃያችሁን ታገሱ።\n\n", "alma 35": "[center][font_size=26]ምዕራፍ ፴፭[/font_size][/center]\n\n[i]የቃሉ መሰበክ የዞራማውያንን ተንኮል ያጠፋል—ወደጌታ የተለወጡትን አስወጡአቸው፣ እነርሱም በኢየርሾን ከአሞንን ሰዎች ጋር ተቀላቀሉ—አልማ በህዝቡ ክፋት አዘነ። በ፸፬ ም.ዓ. ገደማ።[/i]\n\n1 ፩ አሁን እንዲህ ሆነ አሙሌቅ ንግግሩን ከጨረሰ በኋላ፣ እራሳቸውን ከህዝቡ ለዩ እናም ወደ ኢየርሾን ምድር መጡ።\n\n2 ፪ አዎን እናም የቀሩት ወንድሞች ቃሉን ለዞራማውያን ከሰበኩ በኋላ ደግሞ ወደ ኢየርሾን ምድር መጡ።\n\n3 ፫ እናም እንዲህ ሆነ በጣም ታዋቂ የሆኑት ዞራማውያን የተሰበኩትን ቃላት በተመለከተ እርስ በእርሳቸው ከተመካከሩ በኋላ ተንኮላቸውን የሚያጠፉባቸው በመሆኑ በቃሉ ተቆጡ፤ ስለዚህ ቃላቱንም አላደመጡትም።\n\n4 ፬ እናም በምድሪቱ ሁሉ የሚኖሩትን ሰዎች በሙሉ መልዕክት ላኩላቸውና፣ ሰበሰቡአቸው፣ እናም የተነገሩትን ቃላት በተመለከተ ከእነርሱ ጋር ተመካከሩ።\n\n5 ፭ እንግዲህ ገዢዎቻቸውና፣ ካህናቶቻቸው፣ እናም መምህራኖቻቸው ለህዝቡ የእነርሱን ፍላጎት እንዲያውቅ አልፈቀዱም፣ ስለዚህ የህዝቡን ሀሳብ በሚስጥር አወቁ።\n\n6 ፮ እናም እንዲህ ሆነ የህዝቡን በሙሉ ሀሳብ ካወቁ በኋላ፣ በአልማና በወንድሞቹ የተነገሩትን ቃላት የሚደግፉትን ሰዎች ከምድሪቱ አባረሩአቸው፤ እነርሱም ብዙ ነበሩ፤ እናም ደግሞ እነርሱ ወደ ኢየርሾን ምድር መጡ።\n\n7 ፯ እናም እንዲህ ሆነ አልማና ወንድሞቹ ሰበኩላቸው።\n\n8 ፰ እንግዲህ በኢየርሾን በነበሩት በአሞን ሰዎች ላይ ዞራማውያን ተቆጥተው ነበር፣ እናም የዞራማውያን ዋና ገዢ እጅግ ክፉ ሰው ስለነበር ከዞራማውያን ምድር ወደ እነርሱ የመጡትን ከምድራቸው እንዲወጡ በመፈለጉ ለአሞን ህዝብ መልዕክት ላከባቸው።\n\n9 ፱ እናም እርሱ በእነርሱ ላይ በርካታ ማስፈራሪያዎችን ተናገረ። እናም አሁን የአሞን ህዝብ ቃሉን አልፈሩም ነበር፤ ስለዚህ እነርሱን አላስወጧቸውም ነበር፣ ነገር ግን ወደእነርሱ የመጡትን ምስኪን ዞራማውያንን በሙሉ ተቀበሉአቸው፤ እናም ተንከባከቧቸውና፣ አለበሱአቸው እንዲሁም የውርስ ምድርንም ሰጡአቸው፤ እናም እንደፈለጉት አስተዳደሩአቸው።\n\n10 ፲ እንግዲህ ይህም ዞራማውያን በአሞን ህዝብ ላይ ለቁጣ እንዲነሳሱ ቀሰቀሳቸው፤ እናም ከላማናውያን ጋር ተቀላቀሉ፣ ደግሞም እነርሱንም በቁጣ ማነሳሳት ጀመሩ።\n\n11 ፲፩ እናም ዞራማውያንና ላማናውያን በአሞን ላይና፣ ደግሞ በኔፋውያን ህዝብ ላይ ለጦርነት ዝግጅት ጀመሩ።\n\n12 ፲፪ እናም በኔፊ ህዝብ ላይ የመሣፍንቱ አስራ ሰባተኛው የንግሥ ዘመን ተፈፀመ።\n\n13 ፲፫ እናም የአሞን ህዝብ ከኢየርሾን ምድር ሸሹና፣ ወደ ሜሌቅ ምድር መጡ፣ እናም የኔፋውያን ወታደሮች ከላማናውያን ወታደሮች እንዲሁም ከዞራማውያን ወታደሮች ጋር ይጣሉ ዘንድ የኢየርሾን ምድርን ሰጡአቸው፤ እናም በመሣፍንቱ አስራ ስምንተኛ የንግስ ዘመን መጀመሪያ ላይ በላማናውያንና በኔፋውያን መካከል ጦርነት ተጀመረ፤ እናም የጦርነታቸው ታሪክም ከዚህ በኋላ ይቀርባል።\n\n14 ፲፬ እናም አልማና፣ አሞን፣ እናም ወንድሞቻቸው፣ ደግሞም የአልማ ሁለት ልጆች በርካታ ዞራማውያንን ወደ ንስሃው ለማምጣት በእግዚአብሔር እጅ መገልገያ ከሆኑ በኋላ ወደ ዛራሔምላ ምድር ተመለሱና፣ ወደ ንስሃው የመጡት ብዙዎች ከምድራቸው ተሰደዱ፤ ነገር ግን በኢየርሾን ምድር የርስት ሥፍራ ነበራቸው፣ እናም እራሳቸውንና፣ ሚስቶቻቸውን፣ እናም ልጆቻቸውንና፣ ምድራቸውን ለመከላከል የጦር መሳሪያዎቻቸውን አነሱ።\n\n15 ፲፭ እንግዲህ አልማ በህዝቡ ክፋት፣ አዎን ጦርነትና፣ ደም መፋሰስ፣ እናም በመካከላቸው በነበረው ፀብ በማዘኑ፤ በሁሉም ከተሞች እንዲሁም በህዝቡ ሁሉ መካከል ቃሉን በመናገሩ፣ ወይም ቃሉን ለመናገር መልዕክት በመላኩ፤ እናም የህዝቡ ልብ መጠጠሩን በመመልከቱና በቃሉም ጥብቅነት የተነሳ መናደድ በመጀመራቸው ልቡ እጅግ አዝኖ ነበር።\n\n16 ፲፮ ስለዚህ ለፅድቅ አስፈላጊ የሆኑትን ነገሮች በተመለከተ ለእያንዳንዱ በየግላቸው ሀላፊነታቸውን ለመስጠት ልጆቹን በአንድ ላይ እንዲሰባሰቡ አደረገ። እናም በአልማ ምዝገባ መሰረት እርሱ የሰጣቸው የትዕዛዛት መዛግብት አሉን።\n\n", "alma 36": "የአልማ ለልጁ ለሔለማን የሰጠው ትዕዛዛት\n\nምዕራፍ ፴፮ እስከ ፴፯ አጠቃሎ የያዘ።\n\n[center][font_size=26]ምዕራፍ ፴፮[/font_size][/center]\n\n[i]አልማ ለሔለማን መላዕክቱን ከተመለከተ በኋላ ስለመለወጡ መሰከረ—ለተኮነነ ነፍስ ስቃይን ተሰቃየ፤ የኢየሱስን ስም ጠራ፣ እናም ከእግዚአብሔር ተወለደ—ጣፋጩ ደስታ ነፍሱን ሞላው—እግዚአብሔርን የሚያወድሱ ብዛት ያላቸው መላዕክትን ተመለከተ—ብዙ የተለወጡ ቀምሰውታል እናም እርሱ እንደተመለከተው መንፈሳዊውን ነገር ተመልክተውታል። በ፸፬ ም.ዓ. ገደማ።[/i]\n\n1 ፩ ልጄ ሆይ፣ ቃሌን አድምጥ፤ የእግዚአብሔርን ትዕዛዛት እስከጠበቅህ ድረስ በምድሪቱ ላይ እንደምትበለፅግ ለአንተ እምላለሁ።\n\n2 ፪ የአባቶቻችንን ምርኮ በማስታወስ እኔ እንዳደረግሁት እንድታደርግ እፈልጋለሁ፤ በምርኮ ስለነበሩ ከአብርሃም አምላክና፣ ከይስሀቅ አምላክ፣ እናም ከያዕቆብ አምላክ በስተቀር ማንም ሊያስለቅቃቸው አይችልም፤ እርሱ በእርግጥ ከስቃያቸው አስለቅቋቸዋል።\n\n3 ፫ እናም አሁን፣ ልጄ ሔለማን ሆይ፣ እነሆ፣ አንተ ወጣት ነህ፣ እናም ስለዚህ፣ ቃሌን እንድትሰማና ከእኔም እንድትማር እለምንሃለሁ፤ እምነታቸውን በእግዚአብሔር ላይ ያደረጉ ሁሉ፣ በፈተናቸውና፣ በችግራቸው፣ እናም በስቃያቸው እንደሚደገፉና፣ በመጨረሻው ቀን ከፍ እንደሚደረጉ አውቃለሁ።\n\n4 ፬ እናም በራሴ እንደማውቀው እንድታስብ አልፈልግም—በጊዜያዊው ሳይሆን ነገር ግን በመንፈሳዊው፣ በስጋዊ አዕምሮዬ ሳይሆን በእግዚአብሔር ነው።\n\n5 ፭ እንግዲህ፣ እነሆ፣ እንዲህ እልሀለሁ፥ ከእግዚአብሔር ባልወለድ ኖሮ እነዚህን ነገሮች ባላወቅሁ ነበር፤ ነገር ግን እግዚአብሔር፤ በቅዱስ መልአኩ አንደበት፣ እኔ ብቃት ያለኝ በመሆኔ ሳይሆን፣ እነዚህን ነገሮች እንዳውቅ አድርጎኛል፤\n\n6 ፮ ከሞዛያ ልጆች ጋር የእግዚአብሔርን ቤተክርስቲያን ለማጥፋት በመፈለግ እሄድ ነበርና፤ ነገር ግን እነሆ እግዚአብሔር በመንገዳችን እኛን እንዲያቆመን ቅዱስ መልአኩን ላከ።\n\n7 ፯ እናም እነሆ፣ የነጎድጓድ ድምፅ በሚመስልና፣ ምድር ሁሉ በስራችን እስክትንቀጠቀጥ ተናገረን፤ እናም የጌታ ፍርሃት ስለመጣብን በመሬት ላይ ወደቅን።\n\n8 ፰ ነገር ግን እነሆ፣ ድምፁ እንዲህ አለኝ፥ ተነስ። እናም ተነሳሁና ቆምኩ፣ መልአኩንም ተመለከትኩ።\n\n9 ፱ እናም እርሱ እንዲህ አለኝ፥ ራስህን ለማጥፋት ከፈለግህም፣ የእግዚአብሔርን ቤተክርስቲያን ለማጥፋት አትፈልግ።\n\n10 ፲ እናም እንዲህ ሆነ በመሬት ላይ ወደቅሁ፤ እናም ለሶስት ቀንና ሌሊት አፌን ለመክፈትም፣ ሆነ ክንዶቼን ለመጠቀም አልቻልኩም።\n\n11 ፲፩ እናም መልአኩ ወንድሞቼ ያዳመጡትን፣ ነገር ግን እኔ ላዳምጠው ያልቻልኩትን ከዚህ የበለጡ ነገሮች ተናገረኝ፤ ራስህን ለማጥፋት ከፈለግህም፣ የእግዚአብሔርን ቤተክርስቲያን ከእንግዲህ ለማጥፋት አትፈልግ የሚለውን ቃሉን ስሰማ፣ በታላቁ ፍርሃትና መገረም እጠፋለሁ ብዬ በመፍራቴ፣ በመሬት ላይ ወደቅሁ፣ እናም ሌላ ምንም አልሰማሁም።\n\n12 ፲፪ ነገር ግን በስቃይ ለዘለዓለም ተጨንቄ ነበር፣ ነፍሴ በታላቅ ደረጃ ተጨንቃ፣ እናም በኃጢአቶቼ ሁሉ ተሰቃይታ ነበርና።\n\n13 ፲፫ አዎን፣ በሲኦል ህመም የተሰቃየሁባቸውን፣ ኃጢአቶቼን እናም ክፋቶቼን ሁሉ አስታውሳለሁ፤ አዎን፣ በአምላኬ ላይ ማመፄን፣ እናም ቅዱሳን ትዕዛዛቱን አለመጠበቄን ተመልክቻለሁ።\n\n14 ፲፬ አዎን፣ እናም ብዙዎቹን ልጆቹን ገድያለሁ፣ ይልቁንም ወደጥፋትም እንዲመሩ አድርጌአለሁ፤ አዎን፣ እናም በአጠቃላይ ክፋቶቼ ታላቅ ስለነበሩ፤ ወደ አምላኬ በፊቱ ለመቅረብ ያለኝ ሀሳብ በሚያስቸግር ስቃይ ነፍሴን እንድትሰቃይ አደረጋት።\n\n15 ፲፭ በስራዬም ሊፈረድብኝ በአምላኬ ፊት እንዳልቆ ም ዘንድ፣ ተወግጄ እና በነፍስና በስጋዬ ለመጥፋት እንደምችል አስብበት ነበር።\n\n16 ፲፮ እናም አሁን፣ ለሶስት ቀንና ለሶስት ሌሊት በተኮነነች ነፍስ ህመምም እንኳን ተሰቃየሁ።\n\n17 ፲፯ እናም እንዲህ ሆነ በጭንቀት በተሰቃየሁ ጊዜ፣ በኃጢአቶቼ ብዛትም በትውስታ በተሰቃየሁ ጊዜ፣ እነሆ የእግዚአብሔር ልጅ ስለሆነው ኢየሱስ ክርስቶስ ስለተባለው፣ የዓለምን ኃጢያት ለመክፈል ስለሚመጣው፣ የአባቴን ትንቢት መስማቴን አስታወስኩኝ።\n\n18 ፲፰ እንግዲህ፣ አዕምሮዬ በዚህ ሀሳብ ላይ በተያዘበት ጊዜ፣ በልቤ እንዲህ በማለት አለቀስኩ፥ የእግዚአብሔር ልጅ የሆንከው ኢየሱስ ሆይ፣ ለተማረርኩት፣ እና በዘለዓለማዊው የሞት ሰንሰለት ለተከበብኩት፣ ምህረትህ በእኔ ላይ አድርግልኝ።\n\n19 ፲፱ እናም አሁን፣ እነሆ፣ ይህንን ባሰብኩ ጊዜ፣ ህመሜን ደግሞ ለማስታወስ አልቻልኩም፤ አዎን፣ ከእንግዲህም ወዲያ በኃጢአቴ ትውስታ አልተሰቃየሁም።\n\n20 ፳ እናም አቤቱ፣ እንዴት ያለ ደስታ ተሰማኝ፤ እናም ምን ዓይነት አስደናቂ ብርሃንን አይቻለሁ፤ አዎን፣ ነፍሴ በህመም እንደተሰቃየች ሁሉ ታላቅ በሆነም ደስታ ተሞላች!\n\n21 ፳፩ አዎን፣ ልጄ እንዲህ እልሃለሁኝ፥ እንደ እኔ ህመም ሀያልና መሪር የሆነ ምንም ሊኖር አይችልም። አዎን፣ እናም በድጋሚ ልጄ እንዲህ እልሃለሁ፥ በሌላ መልኩ፣ እንደ እኔ ደስታ ሀያልና ጣፋጭ ሊሆን የሚችል ምንም የለም።\n\n22 ፳፪ አዎን፣ አባታችን ሌሂ እንደተመለከተው እግዚአብሔር በዙፋኑ ላይ ተቀምጦ፣ ለአምላካቸው በመዘመር እናም በማወደስ ላይ ባሉት ስፍር ቁጥር በሌላቸው መላዕክት ተከቦ የተመለከትኩ መሰለኝ፤ አዎን እናም ነፍሴ በእጅጉ በዚያ ስፍራ መሆንን ናፈቀች።\n\n23 ፳፫ ነገር ግን እነሆ፣ እጆቼና እግሮቼ ብርታትን በድጋሚ አገኙ፣ እናም በእግሬ ቆምኩና፣ ለህዝቡም ከእግዚአብሔር መወለዴን ገለፅኩ።\n\n24 ፳፬ አዎን፣ እናም ከዚያን ጊዜ እስከአሁን ድረስ እንኳን፣ ነፍሳትን ወደ ንስሃ አመጣ ዘንድ፣ እኔ ወደ ቀመስኩት ታላቅ ደስታ እነርሱንም እንዲቀምሱ አመጣቸው ዘንድ፣ እነርሱም ከእግዚአብሔር እንዲወለዱ፣ እናም በመንፈስ ቅዱስ ይሞሉ ዘንድ ሳላቋርጥ ሠርቻለሁ።\n\n25 ፳፭ አዎን፣ እናም አሁን እነሆ ልጄ ሆይ፣ ጌታ በስራዬ ፍሬም እጅግ ታላቅ የሆነ ደስታን ይሰጠኛል።\n\n26 ፳፮ እኔ እንዳውቀው ባደረገው ቃል የተነሳ፣ እነሆ ብዙዎች ከእግዚአብሔር ተወልደዋልና፣ እኔ የቀመስኩትን ቀምሰዋል፤ እናም እኔ የተመለከትኩትን ተመልክተዋል፤ ስለዚህ የተናገርኳቸውን ነገሮች እኔ እንደማውቅ ያውቃሉ፤ እናም ያለኝ እውቀት ከእግዚአብሔር ነው።\n\n27 ፳፯ እናም በሁሉም ዓይነት ፈተናና፣ መከራ፣ አዎን፣ በሁሉም ዓይነት ስቃይ ተደግፌአለሁ፤ አዎን፣ እግዚአብሔር ከወህኒ፣ ከእስራትና፣ ከሞት አድኖኛል፤ አዎን፣ እናም እምነቴን በእርሱ አደርጋለሁ፣ አሁንም እኔን ያድነኛል።\n\n28 ፳፰ እናም በክብር ከእርሱ ጋር እንድኖር በመጨረሻው ቀን እንደሚያስነሳኝ አውቃለሁ፤ አዎን አባቶቻችንን ከግብፅ ስላስወጣና፣ ግብፃውያን በቀይ ባህር እንዲሰምጡ ስላደረገ እርሱን ለዘለዓለም አወድሳለሁ፤ እናም በኃይሉ ወደ ቃል ኪዳኑ ምድር መርቷቸዋል፤ አዎን፣ እናም በተለያዩ ጊዜያት ከባርነትና ከምርኮ አስለቅቋቸዋል።\n\n29 ፳፱ አዎን፣ እናም ደግሞ አባቶቻችንን ከኢየሩሳሌም ምድር አስወጥቷል፤ ደግሞም በዘለዓለማዊው ኃይሉ እነርሱን ከባርነትና ከምርኮ፣ በየጊዜው እስከ አሁን ድረስም እንኳን፣ አስለቅቋል፤ እናም እኔም ሁልጊዜ ምርኮአቸውን አስታውሳለሁ፤ አዎን፣ እናም ደግሞ አንተም ምርኮአቸውን እኔ እንደአደረግሁት ማስታወስ ይገባሀል።\n\n30 ፴ ነገር ግን እነሆ፣ ልጄ፣ ይህ ብቻም አይደለም፤ የእግዚአብሔርን ትዕዛዛት እስከጠበቅህ ድረስ በምድሪቱ እንደምትበለፅግ እኔ እንደማውቀው ማወቅ አለብህ፤ እናም ደግሞ የእግዚአብሔርን ትዕዛዛት እስካልጠበቅህ ድረስ ከፊቱ እንደምትወገድ ማወቅ አለብህ። እንግዲህ ይህ በእርሱ ቃል መሰረት ነው።\n\n", "alma 37": "[center][font_size=26]ምዕራፍ ፴፯[/font_size][/center]\n\n[i]የነሐስ ሰሌዳዎች እናም ሌሎች ቅዱሳት መጻሕፍት ነፍሳትን ወደ ደህንነት ለማምጣት ተጠበቁ—ያሬዳውያን በክፋታቸው የተነሳ ጠፉ—ሚስጥራዊው መሐላቸው እና ቃል ኪዳናቸው ከህዝቡ መጠበቅ አለበት—በስራችሁም ሁሉ ከጌታ ጋር ተማከሩ—ሊያሆና ኔፋውያንን እንደመራቸው የክርስቶስ ቃልም ሰዎችን ወደ ዘለዓለማዊው ህይወት ይመራቸዋል። በ፸፬ ም.ዓ. ገደማ።[/i]\n\n1 ፩ እናም አሁን፣ ልጄ ሔለማን፣ ለእኔ በአደራ የተሰጠኝን መዛግብት እንድትወስድልኝ አዝሃለሁ፤\n\n2 ፪ እናም ደግሞ በኔፊ ሰሌዳ ላይ ያለውን የዚህን ህዝብ ታሪክ እኔ እንዳደረግሁት እንድትጠብቅ አዝሀለሁ፣ እናም እኔ የጠበቅኋቸውን እነዚህን ቅዱስ ነገሮች ሁሉ እኔ እንደጠበቅኋቸው አድርግ፤ ምክንያቱም እነዚህ የተጠበቁት ለመልካም ዓላማ ነውና።\n\n3 ፫ እናም እነዚህን ፅሁፎች የያዙት፣ የቅዱሱን መጻሕፍት ታሪክ የያዙትን፣ የጥንት ቅድመ አባቶቻችንን የትውልድ ሀረግ ከመጀመሪያው ጀምሮ የያዙትን፣ እነዚህ የነሐስ ሰሌዳዎች—\n\n4 ፬ እነሆ፣ እነዚህ ነገሮች ተጠብቀው ከአንዱ ትውልድ ወደሌለኛው እንዲተላለፉ፣ እናም ለሁሉም ሀገር፣ ነገድ፣ ቋንቋ፣ እና ህዝብ እስኪደርሱ በውስጣቸው ያለውን ሚስጥር እንዲያውቁ በጌታ እጅ መቀመጥ እንዳለባቸው በአባቶቻችን ተተንብዮአል።\n\n5 ፭ እናም አሁን እነሆ፣ ከተጠበቁም ብሩህነታቸውን ይዘው መቀጠል አለባቸው፤ አዎን፣ እናም እነርሱም፣ አዎን፣ ደግሞም ቅዱስ ፅሑፍ የሆኑትን የያዙ ሰሌዳዎችም ብሩህነታቸውን ይዘው ይቀጥላሉ።\n\n6 ፮ አሁን ይህ በእኔ ውስጥ ያለ ሞኝነት ነው በማለት ትገምት ይሆናል፤ ነገር ግን እነሆ እንዲህ እልሀለሁ፥ በትንሽና በቀላል ነገሮች ታላቅ ነገሮች ተፈፅመዋል፤ እናም ቀላል መንገዶች ብዙውን ጊዜ ጥበበኞችን ያሳፍራሉ።\n\n7 ፯ እናም ጌታ እግዚአብሔር ታላቁንና ዘለዓለማዊ አላማውን ለማምጣት በእነዚህ መንገዶች ይሰራል፤ እናም በጣም ቀላል በሆነ መንገድ ጌታ ጥበበኞችን ያሳፍራልና፣ የብዙ ሰዎችን ነፍስ ወደ ደህንነት ያመጣል።\n\n8 ፰ እናም አሁን፣ እስከአሁን ድረስ እነዚህ ነገሮች እንዲጠበቁ በእግዚአብሔር ጥበብ ሆኖ ቆይቷል፤ እነሆ፣ የዚህን ህዝብ ትዝታ አስፍተዋል፣ አዎን፣ እናም ብዙ የጎዳናዎቻቸውን ተሳሳችነት አሳምነዋል፣ እናም ለነፍሳቸው ደህንነትም እግዚአብሔርን እንዲያውቁ አድርጓቸዋል።\n\n9 ፱ አዎን፣ እኔ እንዲህ እላችኋለሁ፥ በእነዚህ ሰሌዳዎች ላይ በሚገኙት እነዚህ መዝገቦች ውስጥ ከሚይዟቸው በእነዚህ ነገሮች ባይሆን ኖሮ አሞንና ወንድሞቹ ብዙ ሺህ ላማናውያንን የአባቶቻቸው ወግ የተሳሳተ እንደሆነ ሊያሳምኑአቸው አይችሉም ነበር፤ አዎን፣ እነዚህ ታሪኮች እና ቃላቶቻቸው ወደንስሃ አመጡአቸው፤ ይህም ማለት፣ ጌታ አምላካቸውን እንዲያውቁ እናም በአዳኛቸው በኢየሱስ ክርስቶስ ሐሴትን እንዲያደርጉ አደረጉአቸው።\n\n10 ፲ እና፣ በብዙ ሺህ የሚቆጠሩ እነዚህን፣ አዎን፣ እናም ደግሞ፣ አሁን በኃጢያትና በክፋት ልባቸውን የሚያጠጥሩትን አንገተ ደንዳና የሆኑ ኔፋውያን ወንድሞቻችንን አዳኙን ወደ ማወቅ እንደሚያመጡ ማን ያውቃል?\n\n11 ፲፩ አሁን እነዚህ ሚስጥሮች ሙሉ በሙሉ ለእኔ አልታወቁኝም፤ ስለዚህ ይበልጥ ከመናገር ልቆጠብ።\n\n12 ፲፪ እናም በእግዚአብሔር ለሚታወቀው ዓላማ፣ ለመልካም ዓላማ ተጠበቁ ብቻ ካልኩኝ ይበቃኛል፤ ምክንያቱም በስራዎቹ ሁሉ በጥበብ ይመክራልና፣ እናም ጎዳናው ቀጥተኛ መንገዱም አንድ ዘለዓለማዊ ዙሪያ ነው።\n\n13 ፲፫ አስታውስ ልጄ ሔለማን ሆይ፣ የእግዚአብሔር ትዕዛዛት እንዴት ጥብቅ እንደሆኑ አስታውስ። እናም እርሱ እንዲህ ብሏል፥ ትዕዛዛቴን ከጠበቅህ በምድሪቱ ላይ ትበለፅጋለህ—ነገር ግን ትዕዛዛቱን ካልጠበቅህ ከፊቱ ትለያለህ።\n\n14 ፲፬ እናም ልጄ አሁን ጌታ ቅዱስ የሆኑትን፣ ቅዱስ አድርጎ የጠበቃቸውን እናም ደግሞ ለወደፊቱም ትውልድም ኃይሉን ያሳይበት ዘንድ ለመልካም ዓላማው የሚጠብቃቸውን እነዚህን ነገሮች በአደራ እንደሰጠህ አስታውስ።\n\n15 ፲፭ እናም አሁን እነሆ፣ በትንቢት መንፈስ እናገርሃለሁ፤ የእግዚአብሔርን ትዕዛዛት የምትተላለፍ ከሆነ፣ እነሆ፣ እነዚህ ቅዱስ የሆኑት ነገሮች በእግዚአብሔር ኃይል ይወሰዱብሃል፣ እናም በንፋሱ ፊት እንዳለ ገለባ እንዲያበጥርህ ለሰይጣን ይሰጥሃል።\n\n16 ፲፮ ነገር ግን የእግዚአብሔርን ትዕዛዛት ከጠበቅህ፣ እናም በእነዚህ ቅዱስ ነገሮች እግዚአብሔር ባዘዘህ መሰረት ከሰራህ (በምታደርጋቸው ነገሮች ሁሉ ወደ ጌታ አቤት እንድትል ይገባልና) እነሆ ከአንተ ሊወስድብህ የሚችል ምንም ኃይል፣ የምድርም ሆነ የሲኦል፣ አይኖርም፣ ምክንያቱም እግዚአብሔር ቃሉን ሁሉ ይፈፅም ዘንድ ኃያል ነውና።\n\n17 ፲፯ ለአንተ የገባውን ቃል ኪዳን በሙሉ ይፈፅማልና፣ ለአባቶቻችን የገባውን ቃል ኪዳንም ይፈፅማልና።\n\n18 ፲፰ ኃይሉን ለሚመጣው ትውልድ ያሳይ ዘንድ፣ እነዚህን ነገሮች ለመልካም ዓላማው እንደሚጠብቃቸው ቃል ኪዳን ገብቶላቸዋልና።\n\n19 ፲፱ እናም አሁን እነሆ፣ ብዙ ሺህ ላማናውያንን እውነትን እንዲያውቁ በመመለስ አንዱን ዓላማውን ፈፅሟል፤ በእነርሱም ኃይሉን አሳይቷል፤ እናም ለሚመጣው ትውልድም ደግሞ አሁንም በእነርሱ ኃይሉን ያሳያል፤ ስለዚህ እነዚህ ነገሮች ይጠበቃሉ።\n\n20 ፳ ስለዚህ ልጄ ሔለማን ቃሌን በመፈፀም ትጉህ እንድትሆን እናም እንደተፃፉት የእግዚአብሔርን ትዕዛዛት በመጠበቅ ትጉህ እንድትሆን አዝሃለሁ።\n\n21 ፳፩ እናም አሁን፣ ሀያ አራቱን ሰሌዳዎች በተመለከተ፣ ሚስጥሮችንና፣ የጨለማው ስራ፣ እናም የእነርሱን ሚስጥራዊ ስራ፣ ወይም የጠፉት ሰዎች የሚስጥር ስራ ለዚህ ህዝብ ይገለጥ ዘንድ እንድትጠብቃቸው እናገራለሁ፤ አዎን፣ ግድያቸውን ሁሉና፣ ስርቆታቸውንና፣ ዝርፊያቸውንና፣ ክፋታቸውንና፣ እርኩሰታቸውን ሁሉ ለዚህ ህዝብ ይገልጡ ዘንድ፤ አዎን፣ እናም እነዚህን መተርጎሚያዎች አስቀምጥ።\n\n22 ፳፪ እነሆም፣ ጌታ ይህ ህዝብ በጨለማው መሥራት፣ አዎን፣ ሚስጥራዊ ግድያንና እርኩሰትን፣ ሲጀምር ተመለከተ፤ ስለዚህ ጌታ እንዲህ ይላል፥ ንስሃ የማይገቡ ከሆነ ከምድር ገፅ ይጠፋሉ።\n\n23 ፳፫ እናም ጌታ እንዲህ ይላል፥ ለአገልጋዬ ጋዜሌም፣ በጨለማ በብርሃን የሚያንፀባርቀውን ድንጋይ አዘጋጅለታለሁ፤ እኔን ላገለገሉኝም እገልፅላቸዋለሁ፣ የወንድሞቻቸውንም ስራ፣ አዎን፣ ሚስጥራዊ ስራቸውን፣ የጨለማ ስራቸውንና ክፋታቸውን፣ እናም እርኩሰታቸውን አሳያቸዋለሁ።\n\n24 ፳፬ እናም አሁን፣ ልጄ፣ እነዚህ ተርጓሚዎች ጌታ እንዲህ በማለት የተናገረውን ቃላት ይፈፀሙ ዘንድ ተዘጋጅተዋል፥\n\n25 ፳፭ ሚስጥራዊ ስራዎቻቸውን እና እርኩሰታቸውን ከጨለማው ወደ ብርሃኑ አመጣዋለሁ፤ እናም ንስሃ ካልገቡ ከምድረ ገፅ አጠፋቸዋለሁ፤ እናም ሁሉ ከዚህ በኋላ ምድሪቷን የራሳቸው ለሚያደርጉ ሀገሮች ሁሉ ሚስጥራቸውንና እርኩሰታቸውን ወደ ብርሃን አመጣለሁ።\n\n26 ፳፮ እናም አሁን፣ ልጄ፣ እነርሱ ንስሃ እንዳልገቡ እናያለን፤ ስለዚህም ጠፍተዋል፤ እናም እስከዚህ ድረስ የእግዚአብሔር ቃል ተፈፅሟል፤ አዎን ሚስጥራዊው እርኩሰታቸው ከጨለማው ወጥቷል እናም እኛ እንድናውቀው ተደርጓል።\n\n27 ፳፯ እናም እንግዲህ፣ ልጄ፣ መሃላዎቻቸውን፣ ቃል ኪዳናቸውንና፣ ሚስጢራዊ የሆነውን የእርኩሰታቸውን ስምምነት ሁሉ እንድትጠብቅ አዝሀለሁ፤ አዎን እናም ምልክቶቻቸውንና አስደናቂ ነገሮቻቸውን ሁሉ እንዳያውቋቸው ከእነዚህ ሰዎችም ትጠብቃለህ፤ አለበለዚያ በጨለማው ውስጥ እነርሱ ይወድቁ ይሆናል፣ እንዲሁም ሊጠፉ ይችላሉና።\n\n28 ፳፰ እነሆ የጨለማ ሠራተኞቹም በክፋት ሙሉ በሙሉ ባደጉ ጊዜ በእግዚአብሔር ኃይል መሰረት የጭለማ ስራን በሚሰሩት ላይ ሁሉ ጥፋት እንደሚመጣባቸው በምድሪቱ ላይ ሁሉ እርግማን አለ፤ ስለሆነም እነዚህ ሰዎች እንዳይጠፉ እመኛለሁ።\n\n29 ፳፱ ስለዚህ ከዚህ ህዝብ ይህንን የመሃላቸውንና የቃል ኪዳናቸውን ሚስጥራዊ እቅድ ትጠብቃለህ፣ እናም ክፋታቸውንና፣ ግድያቸውን፣ እንዲሁም እርኩሰታቸውን ብቻ ለእነርሱ እንዲታወቁ አድርግ፤ እናም እንደዚህ ዓይነቱን ኃጢያትና፣ እርኩሰት፣ እንዲሁም ግድያ እንዲጠሉ አስተምራቸው፤ እናም ደግሞ ይህ ህዝብ በክፋቱና በእርኩሰቱ፣ እንዲሁም በመግደሉ ምክንያት እንደጠፉ አስተምራቸው።\n\n30 ፴ እነሆም ስለኃጢአታቸው ለመናገር ከእነርሱ መካከል የመጡትን የጌታን ነቢያት በሙሉ ገደሉአቸው፤ እናም የተገደሉት ደም በገደሉአቸው ላይ ወደ ጌታ አምላካቸው ለበቀል ጮኸ፤ እናም የእግዚአብሔር ፍርድ በጨለማው ሰራተኞችና፣ በሚስጥራዊው ሴራዎች ላይ እንደዚህ መጣ።\n\n31 ፴፩ አዎን፣ እናም ሁሉም በክፋት ከማደጋቸው በፊት ንስሃ ካልገቡ በስተቀር፣ በጨለማው ሰራተኞች፣ እናም በሚስጥራዊው ሴራዎች ላይ ለጥፋትም እንኳን ምድሪቱ ለዘለዓለም ረገማት።\n\n32 ፴፪ እናም አሁን፣ ልጄ፣ የተናገርኩህን ቃላት አስታውስ፤ ሚስጥራዊ ዕቅድን ለህዝቡ በአደራ ለመስጠት አትመን፣ ነገር ግን በኃጢያት እና በክፋት ላይ ዘለዓለማዊ ጥላቻን አስተምራቸው።\n\n33 ፴፫ ንስሃን እናም በጌታ በኢየሱስ ክርስቶስ እምነትን ስበክላቸው፤ እራሳቸውን ዝቅ እንዲያደርጉና፣ የዋህ፣ እናም በልባቸው ትሁት እንዲሆኑ አስተምራቸው፤ ማንኛውንም የዲያብሎስ ፈተና በጌታ በኢየሱስ ክርስቶስ ባላቸው እምነት እንዲቋቋሙ አስተምራቸው።\n\n34 ፴፬ ለመልካም ስራ በጭራሽ እንዳይታክቱ፣ ነገር ግን የዋህ፣ እናም በልባቸው ትሁት እንዲሆኑ አስተምራቸው፤ ምክንያቱም እንደ እነዚህ ያሉት ለነፍሳቸው ዕረፍትን ያገኛሉና።\n\n35 ፴፭ ልጄ ሆይ፣ አስታውስ፣ እናም በጎልማሳነትህ ዘመን ጥበብን ተማር፤ አዎን፣ በወጣትነትህ የእግዚአብሔርን ትዕዛዛት መጠበቅን ተማር።\n\n36 ፴፮ አዎን፣ እናም ለድጋፍህ ሁሉ ወደ እግዚአብሔር ጩህ፤ አዎን፣ ስራህ ሁሉ ለጌታ ይሁን፣ እናም ወደ የትኛውም ሥፍራ ብትሄድ በጌታ ይሁን፤ አዎን፣ ሀሳብህ ሁሉ በጌታ የተመራ ይሁን፤ አዎን የልብህ ዝንባሌ ለዘለዓለም በጌታ ላይ ይሁን።\n\n37 ፴፯ በስራዎችህ ሁሉ ከጌታ ጋር ተማከር፣ እናም ለአንተ ጥቅም ይመራሃልና፤ አዎን፣ በምሽት በምትተኛበት ጊዜ በእንቅልፍህ ይጠብቅህ ዘንድ በጌታ ተኛ፤ እናም ጠዋት ከመኝታህ በምትነቃበት ጊዜ ልብህ ሁሉ እግዚአብሔርን በማመስገን ይሞላ፤ እናም እነዚህን ነገሮች የምታደርግ ከሆነ፣ በመጨረሻው ቀን ከፍ ትደረጋለህ።\n\n38 ፴፰ እናም አሁን ልጄ፣ አባቶቻችን ኳስ ወይንም ጠቋሚ ብለው ስለሚጠሩት፣ ወይም በትርጉም አቅጣጫን የሚጠቁም መሳሪያ የሆነው፣ አባቶቻችን ሊያሆና ብለው የሚጠሩትን በሚመለከት በመጠኑ የምናገረው አለኝ፤ እናም እርሱንም ጌታ አዘጋጅቶታል።\n\n39 ፴፱ እናም እነሆ፣ እንደዚህ አይነት አስደናቂ የእጅ ስራን ሊሰራ የሚችል ማንም ሰው የለም። እናም እነሆ፣ አባቶቻችን በምድረበዳው ውስጥ እንዲጓዙበት አቅጣጫን ለማሳየት ተዘጋጅቶ ነበር።\n\n40 ፵ እናም ይህም ይሰራ የነበረው በእግዚአብሔር ባላቸው እምነት መሰረት ነበር፤ ስለዚህ፣ እግዚአብሔር እንዝርቱ የሚሄዱበትን አቅጣጫ እንዲያመለክት እንደሚያደርገው ለማመን እምነት በነበራቸው መጠን፣ እነሆ ተከናውኖላቸዋል፤ ስለዚህ ይህ ተአምራት ነበራቸው፣ እናም ደግሞ ብዙ ከቀን ቀን በእግዚአብሔር ኃይል የነበሩ ሌሎች ታምራቶች ነበሯቸው።\n\n41 ፵፩ ይሁን እንጂ፣ እነዚያ ታምራቶች በትንሽ ነገር የተደረጉ ቢሆንም ድንቅ ስራዎችን አሳይተዋቸው ነበር። እነርሱ ሰነፍ ነበሩ፣ እናም እምነታቸውንና ትጋታቸውን መለማመድ ረሱ፣ እናም እነዚያ ድንቅ ስራዎች ቆሙና፣ በጉዞአቸውም ወደፊት አልቀጠሉም፤\n\n42 ፵፪ ስለዚህ፣ በምድረበዳው ውስጥ ቆዩ፣ እንዲሁም ቀጥታውን መንገድ አልተጓዙም፣ እናም በመተላለፋቸው ምክንያት በረሃብና በጥም ተሰቃዩ።\n\n43 ፵፫ እናም አሁን፣ ልጄ፣ እነዚህ የነገሮች ጥላ የሌላቸው አለመሆናቸውን እንድትገነዘብ እፈልጋለሁ፤ አባቶቻችን ለዚህ አቅጣጫ ጠቋሚ መሳሪያ ትኩረትን ላለመስጠት ሰነፍ በሆኑ ጊዜ (አሁን እነዚህ ነገሮች ጊዜያዊ ነበሩ) አልበለፀጉም፤ መንፈሳዊ ለሆኑትም ነገሮች ቢሆን እንዲሁ ነው።\n\n44 ፵፬ እነሆም አባቶቻችንም ወደ ቃል ኪዳን ምድር በቀጥተኛው መንገድ የሚያመራቸውን ኮምፓስ መከተሉ አይነት ወደ ዘለዓለማዊው ደስታ የሚያመራ ቀጥተኛው መንገድ የሆነውን የክርስቶስን ቃል መቀበልም ነው።\n\n45 ፵፭ እናም አሁን እንዲህ እላለሁ፣ ለዚህ ነገር ምሳሌ የለምን? በእርግጥ ይህ አመልካች ጎዳናውን ተከትሎ አባቶቻችንን ወደ ቃል ኪዳኑ ምድር እንዳመጣ፣ የክርስቶስንም ቃላት ከተከተልናቸው ከዚህ ከሀዘን ሸለቆ እጅግ ወደ ተሻለው የቃል ኪዳን ምድር ይወስደናል።\n\n46 ፵፮ ልጄ ሆይ፣ መንገዱ ቀላል በመሆኑ ሰነፍ አንሁን፤ ለአባቶቻችንም እንዲሁ ነበርና፣ ለእነርሱም የሚመለከቱት ከሆነ በህይወት ይቆዩ ዘንድ ለዚህ ተዘጋጅቶላቸው ነበርና፤ ለእኛም ቢሆን እንዲሁ ነው። መንገዱ ተዘጋጅቷል፣ እናም የምንመለከት ከሆነ ለዘለዓለም እንኖራለን።\n\n47 ፵፯ እናም አሁን፣ ልጄ፣ እነዚህን ቅዱስ ነገሮች ጠብቅ፤ አዎን፣ ወደ እግዚአብሔር ተመልከትና ኑር። ወደዚህ ህዝብ ሂድና፣ ቃሉን ተናገር፣ እናም ንቃ። ልጄ ደህና ሰንብት።\n\n", "alma 38": "አልማ ለልጁ ለሺብሎን የሰጠው ትዕዛዛት\n\nምዕራፍ ፴፰ አጠቃሎ የያዘ።\n\n[center][font_size=26]ምዕራፍ ፴፰[/font_size][/center]\n\n[i]ሺብሎን ለፅድቅነት ምክንያት ስደት ደረሰበት—ደህንነት የዓለም ህይወትና ብርሃን በሆነው በክርስቶስ ነው—ስሜቶቻችሁን በሙሉ ተቆጣጠሩ። በ፸፬ ም.ዓ. ገደማ።[/i]\n\n1 ፩ ልጄ፣ ቃሌን አድምጥ፣ ለሔለማን እንኳን እንደተናገርኩ ለአንተም ተናግሬአለሁ፣ የእግዚአብሔርን ትዕዛዛት እስከጠበቅህ ድረስ በምድሪቱ ላይ ትበለፅጋለህ፤ እናም የእግዚአብሔርን ትዕዛዛት እስካልጠበቅህ ድረስ ከፊቱ እንድትለይ ትደረጋለህ።\n\n2 ፪ እናም አሁን፣ ልጄ፣ ለእግዚአብሔር ባለህ ፅኑነት፣ እናም ታማኝነት፣ በአንተ ታላቅ ደስታ እንደሚኖረኝ አምናለሁ፤ በአምላክህ በወጣትነትህ ተስፋ መጣልህን በመጀመርህ፣ ትዕዛዛቱን በመጠበቅ እንደምትቀጥል ተስፋ አደርጋለሁ፤ ምክንያቱም እስከመጨረሻው የፀና የተባረከ ነውና።\n\n3 ፫ ልጄ፣ እኔ እንዲህ እልሀለሁ፥ በዞራማውያን መካከል በታማኝነትህ፣ እናም በትጋትህና፣ በፅናትህ እንዲሁም በታጋሽነትህ የተነሳ በአንተ ታላቅ ደስታን አግኝቻለሁ።\n\n4 ፬ አንተ ታስረህ እንደነበርህ አውቃለሁ፤ አዎን፣ እናም አንተ ለቃሉ ስትል በድንጋይ መወገርህን አውቃለሁ፤ ጌታም ካንተ ጋር በመሆኑ እነዚህን ነገሮች ሁሉ በትዕግስት ጸንተሀል፤ እናም አሁን ጌታ እንዳስለቀቀህ አንተም ታውቃለህ።\n\n5 ፭ እናም እንግዲህ ልጄ፣ ሺብሎን፣ እምነትህን በእግዚአብሔር ላይ እስካደረግህ ድረስ ከፈተናህና ከችግርህ፣ እናም ከስቃይህ እንደዚሁ እንደምትላቀቅና፣ በመጨረሻው ቀን ከፍ እንደምትደረግ እንድታስታውስ እፈልጋለሁ።\n\n6 ፮ እንግዲህ፣ ልጄ፣ እነዚህን ነገሮች በራሴ እንዳወቅኋቸው እንድታስብ አልፈልግም፤ ነገር ግን በውስጤ ያለው የእግዚአብሔር መንፈስ እነዚህን ነገሮች እንዳውቅ አደረገኝ፤ ምክንያቱም ከእግዚአብሔር ባልወለድ ኖሮ እነዚህን ነገሮች ባላወቅሁ ነበር።\n\n7 ፯ ነገር ግን እነሆ፣ ጌታ በታላቅ ምህረቱ በዚህ ህዝብ መካከል የጥፋት ስራን እንዳቆም እንዲነግረኝ መልአኩን ላከ፤ አዎን፣ እናም መልአኩን ፊት ለፊት ተመለከትኩትና፣ ተናገረኝ፣ ድምፁም እንደነጎድጓድ ነበር፣ እናም ምድሪቷን በሙሉ አንቀጠቀጣት።\n\n8 ፰ እናም እንዲህ ሆነ ለሶስት ቀንና ሌሊት ነፍሴ በመሪር ህመምና ስቃይ ውስጥ ነበረች፤ እናም ወደ ጌታ ኢየሱስ ክርስቶስ ለምህረት እስከምጮህ ድረስ ለኃጢአቴ ስርየትን በጭራሽ አላገኘሁም ነበር። ነገር ግን እነሆ፣ ወደ እርሱ ጮህኩና፣ ለነፍሴም ሰላምን አገኘሁ።\n\n9 ፱ እናም አሁን ልጄ፣ በክርስቶስ ብቻ ካልሆነ በቀር መዳን የሚቻልበት ሌላ መንገድ እንደሌለ፣ ከእኔ ትማር ዘንድ ጥበብንም እንድትማር ይህን ነግሬሀለሁ። እነሆ፣ እርሱ የዓለም ህይወትና ብርሃን ነው። እነሆ፣ እርሱ የእውነትና የፅድቅ ቃል ነው።\n\n10 ፲ እናም አሁን፣ ቃሉን ማስተማር እንደጀመርህ ደግሞም ማስተማርን እንድትቀጥል እፈልጋለሁ፤ እናም በሁሉም ነገር ትጉህና ራስህን የምትቆጣጠር እንድትሆን እፈልጋለሁ።\n\n11 ፲፩ አንተ በኩራት እንዳልተሞላህ አረጋግጥ፤ አዎን፣ በራስህ ጥበብም ሆነ በጉልበትህ እንደማትመካ አረጋግጥ።\n\n12 ፲፪ ደፋርነትን ተጠቀም፤ ነገር ግን ኃያልነትህን አትጠቀም፤ እናም ደግሞ በፍቅር ትሞላ ዘንድ ስሜትህን በሙሉ ተቆጣጠር፤ ከስራ ፈትነት ራስህን ቆጥብ።\n\n13 ፲፫ እንደ ዞራማውያን አትፀልይ፣ እነርሱ ሰዎች እንዲሰሙአቸው እንደሚፀልዩ እናም ለብልህነታቸው እንዲወደሱ እንደሚፈልጉ አይተሃቸዋልና።\n\n14 ፲፬ አምላክ ሆይ እኛ ከወንድሞቻችን የተሻልን ስለሆንን እናመሰግንሀለን አትበል፤ ነገር ግን ጌታ ሆይ ለከንቱነቴ ይቅር በለኝ፣ እናም ወንድሞቼንም በምህረትህ አስታውስ በል—አዎን፣ በሁሉም ጊዜ በእግዚአብሔር ፊት ከንቱነትህን አረጋግጥ።\n\n15 ፲፭ እናም ጌታ ነፍስህን ይባርክና፣ በመጨረሻው ቀን በሰላም እንድትቀመጥ በመንግስቱ ይቀበልህ። አሁን ልጄ ሂድ፣ እናም ለዚህ ህዝብ ቃሉን አስተምር። ንቃ። ልጄ ደህና ሁን።\n\n", "alma 39": "አልማ ለልጁ ቆሪያንቶን የሰጠው ትዕዛዛት።\n\nከምዕራፍ ፴፱ እስከ ፵፪ አጠቃሎ የያዘ።\n\n[center][font_size=26]ምዕራፍ ፴፱[/font_size][/center]\n\n[i]የፍትህወት ኃጢያት እርኩሰት ነው—የቆሪያንቶን ኃጢያት ዞራማውያንን ቃሉን ከመቀበል አገዳቸው—የክርስቶስ ቤዛነት በፊት የነበሩትን ታማኞች ለማዳን ወደኋላ ተመልሶ የሚሠራ ነው። በ፸፬ ም.ዓ. ገደማ።[/i]\n\n1 ፩ እናም እንግዲህ ልጄ፣ ለወንድምህ ከተናገርኩት የበለጠ ለአንተ በመጠኑ የምናገረው አለኝ፤ እነሆ፣ የወንድምህን ፅኑነት፣ ታማኝነት እናም የእግዚአብሔርን ትዕዛዛት በመጠበቅ ትጋቱን አልተመለከትህምን? እነሆ፣ ለአንተስ ጥሩ ምሳሌ አልሆነምን?\n\n2 ፪ አንተ ግን በዞራማውያን ሰዎች መካከል ወንድምህ እንዳደረገው ለቃላቴ ጆሮህን አልሰጠኸኝም። እንግዲህ ይህ እኔ ከአንተ የምቃረንበት ነው፤ አንተም በጉልበትህ እና በጥበብህ እየኮራህ ሄደህ ነበር።\n\n3 ፫ እንግዲህ ልጄ ይህ ብቻም አይደለም። ለእኔ የሚያሳዝነኝን አድርገሃል፤ ምክንያቱም አገልግሎቱን ጥለህ ሄደሃል፣ እናም በላማናውያን ምድር ዳርቻም ጋለሞታዋን ኢሳቤልን ተከትለህ ወደ ሲሮን ምድር ሄደሃል።\n\n4 ፬ አዎን፣ እርሷም የብዙዎቹን ልብ ሰርቃለች፤ ነገር ግን ልጄ ይህ ለአንተ የምታመካኝበት አይሆንም። በአደራ ለተሰጠህም ለአገልግሎቱ ታማኝ መሆን ነበረብህ።\n\n5 ፭ ልጄ እነዚህ ነገሮች በጌታ አመለካከት የረከሱ እንደሆኑ፤ አዎን፣ የንፁሃንን ደም ከማፍሰስ ወይንም መንፈስ ቅዱስን ከመካድ በቀር ከሌሎች ኃጢአቶች ሁሉ ይበልጥ አስከፊ መሆናቸውን አታውቅምን?\n\n6 ፮ እነሆም፣ በአንተ ውስጥ ስፍራ የነበረውን መንፈስ ቅዱስን የምትክድ ከሆነ፤ እናም እንደካድከው ካወቅህ፤ እነሆ፣ ይህ ይቅር የማይባል ኃጢያት ነው፤ አዎን፣ እናም ማንም ከእግዚአብሔር ብርሃንና እውቀት ተቃራኒ በመሆን የገደለ፤ ለእርሱም ይቅርታን ማግኘት ቀላል አይደለም፤ አዎን ልጄ እንዲህ እልሃለሁ፣ ለእንደዚህ ዓይነቱ ሰው ይህን ይቅርታን ማግኘት ቀላል አይደለም።\n\n7 ፯ እናም አሁን ልጄ፣ እንደዚህ አይነት በሆኑ ወንጀሎች ጥፋተኛ እንዳልሆንክ ምኞቴ ነበር። ለአንተ መልካም ባይሆን ኖሮ ነፍስህን ለማሰቃየት ስለወንጀልህ በመናገር አልቀጥልም።\n\n8 ፰ ነገር ግን እነሆ፣ ወንጀልህን ከእግዚአብሔር ለመደበቅ አትችልም፤ እናም ንስሃ ካልገባህ በመጨረሻው ቀን በአንተ ላይ ለምስክርነት ይቆማሉ።\n\n9 ፱ እንግዲህ ልጄ፣ ለኃጢያትህ ንስሃ መግባትና መተው፣ እናም በዓይንህ ምኞት ከእንግዲህ እንዳትጓዝ እፈልጋለሁ፤ ነገር ግን እነዚህን ነገሮች ሁሉ አስወግድ፤ ይህንን ካላደረግህ በምንም ዓይነት የእግዚአብሔርን መንግስት ልትወርስ አትችልምና። አቤቱ፣ አስታውስ፣ እናም በእራስህ ውሰደው፣ ከእነዚህም ነገሮች ራስህን አስወግድ።\n\n10 ፲ እናም በድርጊቶችህ ከታላላቅ ወንድሞችህ ጋር እንድትመካከር አዝሃለሁ፤ እነሆም አንተ ወጣት ነህና፣ በወንድሞችህ እንክብካቤን ያስፈልግሀል። እናም ምክራቸውን አድምጥ።\n\n11 ፲፩ በከንቱ ወይንም በማይረባ ነገር እንድትመራ አታድርግ፤ በኃጢአተኞች ጋለሞታዎች በድጋሚ ዲያብሎስ ልብህን እንዲያስተው አትፍቀድለት። እነሆ ልጄ ሆይ፣ በዞራማውያን ላይ እንዴት ያለ ታላቅ ክፋትን አምጥተሃል፤ የአንተን ፀባይ በተመለከቱ ጊዜም ቃሌን አላመኑትምና።\n\n12 ፲፪ እናም አሁን የጌታ መንፈስ እንዲህ ሲል ተናገረኝ፥ የብዙ ሰዎችን ልብ ወደጥፋት እንዳይመሩ ልጆችህን መልካም እንዲያደርጉ እዘዛቸው፤ ስለዚህ ልጄ፣ እግዚአብሔርን በመፍራት ከጥፋቶችህ እንድትቆጠብ አዝሃለሁ፤\n\n13 ፲፫ በሙሉ አዕምሮህ፣ ኃይልህ፣ እናም ጉልበትህ ወደ ጌታ እንድትመለስ፤ ከእንግዲህ የማንንም ልብ ወደ ክፋት እንዳትመራም፤ ነገር ግን ወደ እነርሱ እንድትመልሳቸው፣ እናም ጥፋትህንና የሰራኸውን ስህተት እንድትቀበል አዝሀለሁ።\n\n14 ፲፬ ሀብትን እንዲሁም የዚህን ዓለም ከንቱ ነገሮች አትፈልግ፤ እነሆም፣ ከአንተም ጋር ይዘሀቸው ለመሄድ አትችልም።\n\n15 ፲፭ እናም አሁን ልጄ፣ ስለክርስቶስ መምጣት በመጠኑ እነግርሃለሁ። እነሆ፣ እርሱ ነው በእርግጥ የዓለምን ኃጢያት ሊወስድ የሚመጣው፤ አዎን፣ ለዚህ ህዝብ የደህንነትን የምስራች ዜና ለማወጅ ይመጣል።\n\n16 ፲፮ እናም እንግዲህ ልጄ፣ ለዚህ አገልግሎት የተጠራኸው አዕምሮአቸውን ለማዘጋጀት፣ ወይም ደህንነት ይመጣለት ዘንድ፣ በሚመጣበት ጊዜም ቃሉን እንዲሰሙ የልጆቻቸውን አዕምሮ እንዲያዘጋጁ ለህዝቡ የምስራቹን ዜና እንድትናገር ነበር።\n\n17 ፲፯ እናም እንግዲህ በዚህ ጉዳይ ጭንቀትህን አቀልልሃለሁ። እነሆ፣ እነዚህ ነገሮች አስቀድመው ለምን እንዲታወቁ ተደረጉ ብለህ ትገረማለህ። እነሆ እንዲህ እልሃለሁ፤ በዚህን ጊዜ ያለው ነፍስ በክርስቶስ መምጫ ጊዜ እንደሚኖረው ነፍስ ለእግዚአብሔር ውድ የሆነ አይደለምን?\n\n18 ፲፰ የቤዛነት ዕቅድ ለዚህ ህዝብ እናም ለልጆቻቸው እንዲያውቁት መደረጉ አስፈላጊ አይደለምን?\n\n19 ፲፱ ጌታ መላዕክቱን ለልጆቻችን፣ ወይም እርሱ ከመጣበት ጊዜ በኋላ፣ እነዚህን የምስራቹን ዜና ያውጅ ዘንድ ለመናገር መላኩ፣ ወደ እኛም ለመላክ የሚቀለው አይደለምን?\n\n", "alma 40": "[center][font_size=26]ምዕራፍ ፵[/font_size][/center]\n\n[i]ክርስቶስ ለሰው ልጆች ሁሉ ትንሣኤ እንዲሆን አደረገ—ፃድቃን ሆነው የሞቱት ወደገነት ይሄዳሉ፣ እናም ኃጢአተኛ ሆነው የሞቱት እስከትንሳኤው ቀን ለመጠበቅ ወደ ድቅድቅ ጨለማ ይሄዳሉ—በትንሣኤ ሁሉም ነገር ወደ ተገቢው እናም ፍፁም ወደሆነው ቅርፅ ይመለሳል። በ፸፬ ም.ዓ. ገደማ።[/i]\n\n1 ፩ እንግዲህ ልጄ፣ ለአንተ በተጨማሪ የምለው ነገር ይህ ነው፤ ምክንያቱም አዕምሮህ ስለሙታን ትንሣኤ ተጨንቋልና።\n\n2 ፪ እነሆ፣ እንዲህ እልሃለሁ፣ ትንሣኤ የለም፣ ወይም በሌላ አነጋገር እንዲህ እላለሁ፣ ክርስቶስ ከመምጣቱ በኋላ ድረስ ይህ የሚሞተው ወደማይሞተው፣ ይህ የሚበሰብሰው ወደማይበሰብሰው አይለወጥም።\n\n3 ፫ እነሆ፣ እርሱ የሙታን ትንሣኤ እንዲሆን ያደርጋል። ነገር ግን እነሆ፣ ልጄ፣ ትንሳኤው ገና ነው። እንግዲህ፣ ሚስጥሩን እገልፅልሃለሁ፤ ይሁን እንጂ፣ እግዚአብሔር እራሱ ካልሆነ በቀር ማንም የማያውቃቸው ብዙ በአምላክ የተደበቁ ሚስጥሮች አሉ። ነገር ግን እግዚአብሔርን አውቀው ዘንድ በትጋት የጠየቅሁትን አንድ ነገር ለአንተ አሳይሃለሁ፤ እርሱም ትንሣኤን በተመለከተ ነው።\n\n4 ፬ እነሆ፣ ሁሉም ከሙታን እንዲነሱበት የተወሰነ ጊዜ አለ። እንግዲህ ይህ የምመጣበትን ጊዜ ማንም አያውቅም፤ ነገር ግን የተወሰነውን ጊዜ እግዚአብሔር ያውቃል።\n\n5 ፭ እንግዲህ የመጀመሪያዎቹም ሆኑ ሁለተኛዎቹ፣ እንዲሁም ሦስተኞቹ ከሞት የሚነሱበት ጊዜ መኖሩ ልዩነት የለውም፣ ምክንያቱም እግዚአብሔር እነዚህን ነገሮች ሁሉ ያውቃልና፤ እናም ይህ እንደሚሆን—ሁሉም ከሞት የሚነሱበት የተወሰነ ጊዜ እንዳለ ማወቅ ለእኔ ይበቃኛል።\n\n6 ፮ እንግዲህ በሞት እናም በትንሳኤ መካከል ጊዜ መኖሩ አስፈላጊ ነው።\n\n7 ፯ እናም እንግዲህ እንዲህ ብዬ እጠይቃለሁ፥ የሰው ነፍስ ከሞተበት ጊዜ ጀምሮ ለትንሣኤው እስከተወሰነበት ጊዜ ድረስ ምን ይሆናል?\n\n8 ፰ እንግዲህ ሰዎች እንዲነሱ የተወሰነላቸው ጊዜ ከአንዴ የበለጠ ቢሆን ምንም ልዩነት አያመጣም፤ ምክንያቱም ሁሉም በአንዴ አይሞቱምና፣ እናም ይህም ምንም አይደለም፤ በእግዚአብሔር ዘንድ ሁሉም እንደ አንድ ቀን ነው፤ እናም ጊዜ በሰዎች ብቻ ይለካል።\n\n9 ፱ ስለዚህ፣ ሰዎች ከሞት የሚነሱበት ቀን ተወስኗል፤ እናም በሞትና በትንሣኤ መካከል ጊዜ አለ። እናም እንግዲህ፣ ይህን ጊዜ በተመለከተም፣ የሰዎች ነፍስ ምን ይሆናል ብዬ ጌታን በትጋት የጠየቅሁት ይህን ነገር ነው፤ እናም የማውቀው ነገር ይህን ነው።\n\n10 ፲ እናም ሁሉም ከሞት የሚነሱበት ጊዜው ሲደርስ፤ እግዚአብሔር ለሰው ልጆች የተወሰነውን ጊዜ በሙሉ ማወቁንም ያውቃሉ።\n\n11 ፲፩ እንግዲህ፣ በሞትና በትንሣኤ መካከል የነፍስ ሁኔታን በተመለከተ—እነሆ፣ የሰዎች መንፈስ ሁሉ ከዚህ ሟች ከሆነው ሰውነታቸው እንደተለየ፣ አዎን፣ የሰዎች መንፈስ ሁሉ፣ መልካምም ይሁኑ መጥፎ፣ ህይወትን ወደ ሰጣቸው ወደ እግዚአብሔር እንደሚወሰድ በመልአኩ አማካኝነት እንዳውቀው ተደረገ።\n\n12 ፲፪ እናም እንዲህ ሆነ የፃድቃኖች መንፈስ፣ ከሁሉም ችግር፣ ውጣ ውረድና ሀዘን ወደሚያርፉበት፣ ገነት ተብላ ወደምትጠራው፣ የእረፍት ቦታ፣ የሰላም ቦታ ውስጥ ወደ ደስታ ሁኔታ ይገባሉ።\n\n13 ፲፫ እናም እንዲህ ሆነ የኃጢአተኞች መንፈስ፣ አዎን፣ ክፉዎች የሆኑትም—እነሆም፣ የጌታ መንፈስ ፈንታም ሆነ ድርሻ የላቸውም፤ እነሆም፣ ከመልካሙ ስራ ይልቅ መጥፎውን መርጠዋልና፤ ስለዚህ የዲያብሎስ መንፈስ በውስጣቸው ገብቷል፣ ቤታቸውንም የእርሱ አድርጎታል—እናም እነኚህ ወደ ድቅድቅ ጨለማ ይጣላሉ፤ በዚያም ልቅሶና ዋይታ እናም የጥርስ ማፏጨት ይኖራል፣ ይህም በክፋታቸው የተነሳ፣ በዲያብሎስ ፈቃድም በምርኮ ስለተመሩ ይሆናል።\n\n14 ፲፬ እንግዲህ ይህ የክፉዎች የነፍሳቸው ሁኔታ ነው፤ አዎን፣ በጨለማ ውስጥ እናም በእራሳቸው ላይ የእግዚአብሔር ሀይለኛ ንዴት ቁጣ በመጠበቅ አሰቃቂውና በአስፈሪውም በሆነ በእንደዚህም አይነት ሁኔታ ሲቆዩ፣ ፃድቃኖችም እስከትንሳኤው ድረስ በገነት ይቆያሉ።\n\n15 ፲፭ እንግዲህ፣ ከትንሳኤው በፊት እንደዚህ ዓይነቱን የነፍስ ደስታን እና መከራን የመጀመሪያው ትንሳኤ ነው በማለት የሚረዱት ጥቂት ሰዎች አሉ። አዎን፣ በተነገሩት ቃላት መሠረት የነፍስ ወይንም የመንፈስ መነሳትንና በደስታ ወይንም በችግር መሰየም ምናልባት ትንሳኤ ተብሎ ሊጠራ እንደሚችል እቀበለዋለሁ።\n\n16 ፲፮ እናም እነሆ፣ በድጋሚ በክርስቶስ ከሙታን መነሳት ድረስ የነበሩት፣ ወይንም ያሉት ወይንም የሚኖሩት ሁሉ ትንሣኤ፣ የፊተኛው ትንሳኤ እንዳለም ተነግሯል።\n\n17 ፲፯ አሁን፣ በዚህ ሁኔታ የተነገረው ይህ የመጀመሪያው ትንሳኤ፣ የነፍስ ትንሳኤ እንዲሁም የደስታቸው ወይም የሥቃያቸው ስያሜ ሊሆን እንደሚችል አልገመትንም። ይህ ትርጉሙ ይሆናል ብለህ መገመትም አትችልም።\n\n18 ፲፰ እነሆ፣ እንዲህ እልሃለሁ፣ አይደለም፤ ነገር ግን ይህ ከአዳም ጀምሮ እስከ ክርስቶስ ትንሣኤ ድረስ ለነበሩት የነፍስ እና የስጋ ውህደት ማለት ነው።\n\n19 ፲፱ እንግዲህ ቀድሞ የተነናግርኩባቸው ኃጥአንም ሆነ ፃድቃን ነፍሳቸው ከስጋቸው ጋር በአንድ ጊዜ ይዋሃዳል ብዬ አልናገርም፤ ሁሉም ይነሳሉ ማለቴ ብቻ በቂ ነው፤ ወይም በሌላ አነጋገር፣ ትንሣኤአቸው ከክርስቶስ ትንሳኤ በኋላ ከሞቱት በፊት ይሆናል።\n\n20 ፳ እንግዲህ፣ ልጄ፣ ትንሣኤያቸው በክርስቶስ ትንሣኤ ይመጣል አላልኩሁም፤ ነገር ግን እነሆ፣ በክርስቶስ ትንሣኤ እንዲሁም ወደ ሰማይ ባረገበት ጊዜ የፃድቃኖች ነፍስ ከስጋቸው ጋር መዋሃዱን አስተያየቴን እሰጣለሁ።\n\n21 ፳፩ ነገር ግን በትንሣኤውም ሆነ ከትንሣኤውም በኋላ እንደዚህ አልልም፤ ነገር ግን ይህንን ያህል እናገራለሁ፣ ሙታን እንደሚነሱ፣ ነፍስም ከስጋ ዳግም እስከሚገናኝ እንዲሁም በእግዚአብሔር በተወሰነላቸው ቀን እንደስራቸው በእግዚአብሔር ፊት በመቆም እስከሚፈረድባቸው ድረስ በሞትና በአካል ትንሳኤ መካከል ጊዜ፣ እናም ነፍስ በደስታ ወይም በስቃይ የሚገኝበት ጊዜ አለ።\n\n22 ፳፪ አዎን፣ ይህም በነቢያት አንደበት የተነገሩትን ነገሮች በሙሉ ዳግሞ መመለስን ይመጣል።\n\n23 ፳፫ ነፍስ ወደ ስጋ፣ ስጋም ወደ ነፍስ በዳግም ይመለሳል፤ አዎን፣ እናም ማንኛውም እጅና እግር እንዲሁም መገጣጠሚያ ወደ ቀድሞ ቦታው ይመለሳል፤ አዎን፣ የራስ ፀጉርም ቢሆን አይጠፋም፤ ነገር ግን ሁሉም ነገር ወደ ተገቢው እናም ትክክለኛ አቋሙ ይመለሳል።\n\n24 ፳፬ እናም እንግዲህ፣ ልጄ፣ ይህ በነቢያት አንደበት የተነገረው ዳግሞ መመለስ ነው—\n\n25 ፳፭ እና ከእዚያም ፃድቃኖች በእግዚአብሔር መንግስት ያበራሉ።\n\n26 ፳፮ ነገር ግን እነሆ፣ አሰቃቂው ሞት በኃጢአተኞች ላይ ይሆናል፤ ፅድቅ ለሆኑት ነገሮች ሞተዋልና፤ ምክንያቱም እነርሱ ንፁህ አይደሉምና፣ እናም ምንም እርኩስ ነገር የእግዚአብሔርን መንግስት ሊወርስ አይችልም፤ ነገር ግን መጥፎ የሆኑትን የስራቸውን ውጤት እንዲካፈሉ ይጣላሉ፣ እናም መራራውን አተላ ይጎነጫሉ።\n\n", "alma 41": "[center][font_size=26]ምዕራፍ ፵፩[/font_size][/center]\n\n[i]በትንሣኤ ሰዎች መጨረሻ ለሌለው ደስታ ወይንም መጨረሻ ለሌለው ስቃይ ይመጣሉ—ኃጢያት በጭራሽ ደስታ ሆኖ አያውቅም—ስጋ ለባሽ ሰዎች በዓለም ሳሉ ከእግዚአብሔር ጋር አይደሉም—ማንኛውም ሰው በትንሣኤው ወቅት፣ ሟች በነበረበት ጊዜ ያገኘውን ባህሪና ፀባይ እንደገና ይቀበላል። በ፸፬ ም.ዓ. ገደማ።[/i]\n\n1 ፩ እናም እንግዲህ ልጄ፣ ስለተነገሩት ዳግሞ መመለስ በተመለከተ በመጠኑ የምለው አለኝ፤ እነሆም፣ አንዳንድ ሰዎች የቅዱሳን መፃህፍትን ትርጉም ያጣምማሉ፣ እናም በዚህ ነገር ምክንያት እጅግ ተሳስተዋል። እናም አዕምሮህ ይህንን ነገር በተመለከተ ደግሞም እንደተጨነቀ አስተውላለሁ። ነገር ግን እነሆ፣ ላንተ እገልፅልሃለሁ።\n\n2 ፪ ልጄ እንዲህ እልሃለሁ፣ የዳግሞ መመለስ ዕቅድ በእግዚአብሔር ፍትህ መሰረት አስፈላጊ ነው፤ ምክንያቱም ሁሉም ነገሮች ወደ ተገቢው ስርዓት እንዲመለሱ አስፈላጊ ነው። እነሆ፣ በክርስቶስ ኃይል እና ትንሣኤ መሰረት የሰው ነፍስ ወደ ሰውነቱ መመለሱ፣ እናም ማንኛውም የሰውነት ክፍል ወደ ቀድሞው መመለሱ አስፈላጊና ፍትህ ነው።\n\n3 ፫ እናም በእግዚአብሔር ፍርድ ሰዎች እንደስራቸው እንዲፈረድባቸው አስፈላጊ ነው፤ እናም በዚህ ህይወት ስራቸው መልካም ከሆነና፣ የልባቸው ፍላጎት መልካም ከሆነ፣ በመጨረሻው ቀን ደግሞ መልካም ወደሆነው መመለስ አለባቸው።\n\n4 ፬ እናም ስራቸው መጥፎ ከሆነ፣ በእነርሱ ላይ ለመጥፎ ይመለሱባቸዋል። ስለዚህ፣ ሁሉም ነገር ወደ ተገቢው ስርዓት ይመለሳል፣ ማንኛውም ነገር ወደ ተፈጥሮአዊው አቋም ይመለሳል—ሟች የሆነው የማይሞት በመሆን፣ የሚበሰብሰው ወደ ማይበሰብሰው—የእግዚአብሔርን መንግስት ለመውረስ መጨረሻ ወደሌለው ደስታም ይነሳሉ—አለበለዚያም የዲያብሎስን መንግስት ለመውረስ መጨረሻ ወደሌለው ስቃይ ይነሳሉ፣ አንዱ በዚህኛውም፣ ሌላው በሌላኛው—\n\n5 ፭ አንደኛው ደስታን በመፈለግ ለደስታ ይነሳል፣ ወይም ለመልካም ፍላጎቱም መልካም ሆኖ ይነሳል፣ እናም ለመጥፎ ፍላጎቱ ሌለኛው መጥፎ ሆኖ ይነሳል፤ ቀኑን በሙሉ ክፉ ማድረግ በመፈለጉ ጨለማው በሚመጣበት ጊዜ ለክፋቱ ብድራቱን ይቀበላል።\n\n6 ፮ እናም በሌላ መልኩም እንዲሁ ነው። ለኃጢአቱ ንስሃን ከገባ፣ እናም እስከ ዘመኑ ፍፃሜም ድረስ ፅድቅን ከፈለገ እንዲህ በማድረጉ የጽድቅን ዋጋ ይቀበላል።\n\n7 ፯ በጌታ የሚድኑት እነኚህ ናቸውና፤ አዎን፣ እነዚህ መጨረሻ ከሌለው የጨለማው ምሽት የወጡት፣ የተለቀቁት ናቸው፤ እናም እንደዚህም ይጸናሉ ወይም ይወድቃሉ፤ እነሆም፣ መልካምም ይሁን መጥፎ ለማድረግ በራሳቸው ላይ ፈራጅ ይሆናሉ።\n\n8 ፰ እንግዲህ፣ የእግዚአብሔር አዋጅ የሚለወጡ አይደሉም፤ ስለዚህ፣ በጌታ መንገድ ለሚራመደው መንገዱ ተዘጋጅቷል፣ በዚህ የሚራመድም ይድናል።\n\n9 ፱ እናም አሁን እነሆ ልጄ፣ ከዚህ ጊዜ በፊት ኃጢያትን በመፈፀም እንዳደረከው፣ በእነዚህ ትምህርቶች በተመለከተ በአምላክህ ላይ አንድም እንኳን በደልን አታድርግ።\n\n10 ፲ ስለዳግሞ መመለስ በመነገሩ ከኃጢያት ወደ ደስታ እመለሳለሁ ብለህ አትገምት። እነሆ እንዲህ እልሃለሁ ክፋት በፍፁም ደስታ ሆኖ አያውቅም።\n\n11 ፲፩ እናም አሁን ልጄ፣ በተፈጥሮአዊው ሁኔታ ያሉ ሰዎች በሙሉ፣ ወይንም እኔ እንደምለው በስጋ ያሉት ሁሉ፣ በመራራ መርዝና፣ በክፋት ሰንሠለት ናቸው፤ በዓለም ያለ አምላክ ናቸው፣ እናም ከእግዚአብሔር ባህርይ ጋር ተቃርነዋል፤ ስለዚህ፣ ከደስታ ባህርይ ጋርም ተቃራኒ በሚሆን ሁኔታ ውስጥ ናቸው።\n\n12 ፲፪ እናም አሁን እነሆ፣ ዳግሞ መመለስ የሚለው ቃል ትርጉሙ ነገር ከተፈጥሮአዊው ሁኔታ ወስዶ እናም ተፈጥሮአዊ ወዳልሆነ ቦታ ማስቀመጥ፣ ወይንም ከተፈጥሮአዊው ተቃራኒ የሆነውን ቦታ ማስቀመጥ ነውን?\n\n13 ፲፫ ልጄ ሆይ፣ ሁኔታው ይህ አይደለም፣ ነገር ግን የዳግሞ መመለስ የቃል ትርጉም መጥፎን ለመጥፎ፣ ስጋን ለስጋ ወይንም ዲያብሎስን ለዲያብሎስ መልሶ ማምጣት ነው—መልካም ለሆነው መልካምን፣ ፃድቅ ለሆነው ፅድቅን፤ ፍትሃዊ ለሆነው ፍትህን፤ መሃሪ ለሆነው ምህረትን ማምጣት ነው።\n\n14 ፲፬ ስለዚህ ልጄ፣ ለወንድሞችህ መሃሪ ለመሆንህ እርግጠኛ ሁን፣ ለሰዎች ፍትሃዊ ሁን፣ በትክክል ፍረድ፣ እናም ያለማቋረጥ መልካምን ስራ፤ እናም ይህንን ሁሉ የምታደርግ ከሆነ ደመወዝህን ታገኛለህ፤ አዎን፣ ምህረት በድጋሚ ይመለስልሃል፤ በድጋሚም ፍትህ ይመለስልሃል፣ በድጋሚም ጻድቃዊ ፍርድ ይመለስልሃል፣ እናም በድጋሚ መልካም ደመወዝ ታገኛለህ።\n\n15 ፲፭ የምትልከው በድጋሚ ወዳንተው ይመጣል፣ እናም ዳግሞ ይመለሳልና፤ ስለዚህ ዳግሞ መመለስ የሚባለው ቃል ኃጢአተኛውን ሙሉ በሙሉ ይፈርድበታልም፣ በምንም ዓይነት አያፀድቀውም።\n\n", "alma 42": "[center][font_size=26]ምዕራፍ ፵፪[/font_size][/center]\n\n[i]ሟችነት ሰዎችን ንስሃ እንዲገቡ እናም እግዚአብሔርን እንዲያገለግሉ የሚያስችል የሙከራ ጊዜ ነው—የአዳም መውደቅ በሰው ዘር ሁሉ ላይ ጊዜያዊ እናም መንፈሳዊ ሞትን አመጣ—ቤዛነት በንስሃ አማካይነት ይመጣል—እግዚአብሔር እራሱ ለዓለም ኃጢያት ክፍያን ይከፍላል—ንሰሃ የሚገቡ ምህረትን ያገኛሉ—ሌሎች በሙሉ በእግዚአብሔር ፍትህ ስር ናቸው—ምህረት በኃጢያት ክፍያው አማካኝነት ይመጣል—እውነተኛ ንስሃ ገቢዎች ብቻ ይድናሉ። በ፸፬ ም.ዓ. ገደማ።[/i]\n\n1 ፩ እናም እንግዲህ ልጄ፣ ኃጢአተኞችን በመቅጣት የእግዚአብሔርን ፍትህ በተመለከተ፣ አንተ መረዳት የማትችለው አዕምሮህን የሚረብሽ ከዚህ የበለጠ በመጠኑ እንዳለ አስተውላለሁ፤ ኃጢአተኞች ወደ ሥቃይ መመደባቸው ፍትሃዊ አይደለም በማለት ገምተሃልና።\n\n2 ፪ እንግዲህ እነሆ ልጄ ይህንን ነገር ለአንተ እገልፅልሃለሁ። እነሆም፣ ጌታ እግዚአብሔር የመጀመሪያ ቤተሰቦቻችንን ከተወሰዱበት ስፍራ መሬቱን እንዲያርሱ ከዔድን ገነት ካስወጣቸው በኋላ—አዎን፣ ሰውን አስወጣ፣ እናም ጌታ እግዚአብሔር በዔድን ገነት በስተምስራቅ ጫፍ፣ ኪሩቤልን፣ እናም የምትገለባበጥ የነበልባል ሰይፍን፣ የህይወት ዛፍን ለመጠበቅ አስቀመጠ—\n\n3 ፫ እንግዲህ፣ ሰው መልካሙንና መጥፎውን በማወቅ እንደ አምላክ መሆኑን እናያለን፤ እናም እጁን በመዘርጋትና፣ ደግሞ ከህይወት ዛፍ በመውሰድ፣ እናም በመብላት ለዘለዓለም ለመኖር የሚችል እንዳይሆን፣ ፍሬውንም እንዳይካፈል፣ ጌታ እግዚአብሔር ኪሩቤልንና ነበልባል ሰይፉን አስቀመጠ—\n\n4 ፬ እናም ለሰዎች የንስሃ ጊዜ እንደተሰጠም እንመለከታለን፤ አዎን፣ የሙከራ ጊዜ፣ የንስሃ ጊዜና እግዚአብሔርን የሚያገለግሉበት ጊዜ ተሰጥቷል።\n\n5 ፭ እነሆም፣ አዳም እጁን በፍጥነት ቢዘረጋና ከህይወት ዛፍ ቢበላ፣ እርሱም እንደ እግዚአብሔር ቃልም መሠረት ለዘለአለም በኖረ፣ ለንስሃም ጊዜ ባልኖረው ነበር፣ አዎን፣ እናም ደግሞ የእግዚአብሔር ቃል ባልተፈፀመና ታላቁ የደህንነት ዕቅድም በከሸፈ ነበር።\n\n6 ፮ ነገር ግን እነሆ፣ ሰዎች እንዲሞቱ ተወስኗል—ስለዚህ ከህይወት ዛፍ እንደተለዩም ከምድር ገፅም እንዲሁ ይለያሉ—እናም ሰው ለዘለአለም የጠፋ ሆነ፤ አዎን የወደቀ ሆነ።\n\n7 ፯ እናም እንግዲህ፣ አንተም በዚህ የመጀመሪያ ወላጆቻችን ከጌታ ፊት ለጊዜውም ይሁን በመንፈስ መለየታቸውን ትመለከታለህ፤ እናም በራሳቸው ፈቃድም ስር የነበሩ መሆናቸውንም ተመልክተሃል።\n\n8 ፰ እንግዲህ እነሆ፣ ሰው ከዚህ ጊዜያዊ ሞት ደግሞ መዳኑ ትክክለኛ አልነበረም፣ ምክንያቱም ይህ ታላቁን የደስታ ዕቅድ ያጠፋዋልና።\n\n9 ፱ ስለዚህ፣ ነፍስ በጭራሽ ልትሞት ስለማትችል፣ እናም የአዳም ውድቀት በሰው ዘር ላይ ሁሉ ከጌታ ፊት እንዲለዩ ጊዜያዊውን ሞት፣ እናም መንፈሳዊውን ሞት በእነርሱ ላይ በማምጣቱ፣ የሰው ዘርም ከዚህ መንፈሳዊ ሞት ደግሞ ማዳኑ አስፈላጊ ነበር።\n\n10 ፲ ስለዚህ፣ እነርሱ በተፈጥሮአቸው ስጋዊ፣ ስሜታዊ፣ እናም ዲያብሎሳዊ በመሆናቸው፣ ይህ የሙከራ ጊዜ ለእነርሱ የዝግጅት ጊዜ ሆነ፤ እርሱም የመዘጋጃ ወቅት ሆነ።\n\n11 ፲፩ እናም አሁን ልጄ፣ ይህ የቤዛነት ዕቅድ ባይሆን ኖሮ፣ (እንዳልሆነ ቢገመት) እንደሞቱ ነፍሳቸው ከጌታ ፊት ስለምትለይ አሰቃቂ ሁኔታ ላይ እንደምትሆን አስታውስ።\n\n12 ፲፪ እናም እንግዲህ፣ ሰውም ባለመታዘዙ ምክንያት በራሱ ላይ ካመጣው ከወደቀበት ሁኔታ ደግሞ ለመመለስ ምንም መንገድ አልነበረም፤\n\n13 ፲፫ ስለዚህ፣ በፍትህ መሰረት፣ በዚህ በሙከራው ጊዜ፣ አዎን፣ በዝግጅቱ ወቅት፣ ሰዎች ንስሃ ካልገቡ በቀር የቤዛነት ዕቅድ ተግባራዊ ሊሆን አይችልም፤ በዚህ ሁኔታ ካልሆነ በቀር፣ ምህረት የፍትህን ስራ ካላጠፋው በቀር በስራ ላይ ሊውል አይችልም። እናም የፍትህ ስራ ሊጠፋ አይችልም፤ ከጠፋ ግን እግዚአብሔር አምላክ መሆኑን ያቆማል።\n\n14 ፲፬ እናም የሰው ዘር በሙሉ የወደቁ እንደነበሩና፣ በፍትህ እጅ ላይ፣ አዎን እነርሱን ለዘለአለም ከፊቱ ለመለየት በሚመድበው የእግዚአብሔር ፍትህ ላይም እንደነበሩ እንመለከታለን።\n\n15 ፲፭ እናም እንግዲህ፣ የምህረት ዕቅድ የኃጢያት ክፍያው ካልተከፈለ በቀር ሊመጣ አይችልም፤ ስለዚህ፣ የምህረትን ዕቅድ ለመፈፀም፣ የፍትህን ፍላጎት ለማርካት፣ እግዚአብሔርም ደግሞ ፍፁም፣ እውነተኛ አምላክ፣ እናም መሃሪ አምላክ ይሆን ዘንድ፣ እግዚአብሔር እራሱ ለዓለም ኃጥያቶች የኃጢያት ክፍያ ይሆናልና።\n\n16 ፲፮ እንግዲህ፣ የተመደበ ቅጣት ከተመደበው የደስታ አላማ ጋር ተቃራኒ የሆነ፣ እንደ ነፍስ ህይወት ዘለአለማዊ የነበረው ቅጣት ከሌለ በስተቀር ለሰዎች ንሰሃ ሊመጣ አይችልም፤ የደስታ አላማም እንደ ነፍስ ህይወት ዘለዓለማዊ ነበር።\n\n17 ፲፯ እንግዲህ፣ ሰው ኃጢያትን ካልፈፀመ በቀር እንዴት ንስሃ መግባት ይችላል? ህግ ከሌለስ እንዴት ኃጢያትን ሊያደርግ ይችላል? ህግስ ቅጣት ከሌለ በቀር እንዴት ሊኖር ይችላል?\n\n18 ፲፰ እንግዲህ፣ ለሰዎች የህሊና ፀፀትን ለማምጣት የተመደበ ቅጣት፣ እናም ትክክለኛ ህግም ነበር።\n\n19 ፲፱ እንግዲህ፣ ህግ ባይሰጥ ኖሮ—ሰው ከገደለ መሞት ነበረበት—ከገደለ መሞትን የሚፈራ ይሆናልን?\n\n20 ፳ እናም ደግሞ፣ ኃጢያትን የሚቃረን ህግም ባይሰጥ ኖሮ ሰዎች ኃጢያትን ለመፈፀም አይፈሩም ነበር።\n\n21 ፳፩ እናም ህግ ካልተሰጠ፣ ሰዎች ኃጢያትን ቢፈፅሙ፣ ፍትህ ወይም ምህረት ምን ማድረግ ይችሉበታል፣ በፍጥረት ላይ ምንም ጥያቄ አይኖራቸውምን?\n\n22 ፳፪ ነገር ግን ህጉ ተሰጥቷል፣ ቅጣቱም ተመድቧል፣ እናም ንስሃ ተፈቅዷል፤ ይህን ንስሃ መግባትን ምህረትን ትቀበላለች፤ አለበለዚያም ፍትህ ፍጡራንን ተጠያቂ ያደርጋልና ህግን ያስፈፅማል፣ እናም ህጉ ቅጣትን ያከናውናል፤ ባይሆን ኖሮ ግን የፍትህ ስራ ይጠፋ ነበር፣ እግዚአብሔርም አምላክ መሆኑን ባቆመ ነበር።\n\n23 ፳፫ ነገር ግን እግዚአብሔር አምላክ መሆኑን አያቆምም፣ እናም ምህረት ንስሃ በሚገቡት ላይ ይሆናል፣ ምህረትም በኃጢያት ክፍያው አማካኝነት ይመጣል፤ የኃጢያት ክፍያም የሙታን ትንሳኤን ያመጣል፤ እናም የሙታን ትንሳኤ ሰዎችን ወደ እግዚአብሔር ፊት መልሶ ያመጣል፤ እንደዚህ በፍትህና በህግ መሰረት በስራቸው ሊፈረድባቸው ዘንድ በእግዚአብሔር ፊት ደግመው ይመለሳሉ።\n\n24 ፳፬ እነሆም፣ ፍትህ የግድ ጥያቄውን ሁሉ ይጠቀማል፣ እናም ደግሞ ምህረት የራሷ የሆነውን በሙሉ የእራሷ ታደርጋለች፤ እናም በእውነት ንስሃ ከገባው በቀር ማንም አይድንም።\n\n25 ፳፭ ምህረት ፍትህን ይነጥቃል ብለህ ትገምታለህ? እኔ ግን እላለሁ፣ ቅንጣትም እንኳን ያህል ቢሆን አይሆንም። እንዲህ ከሆነ፣ እግዚአብሔር አምላክነቱን ያቆማል።\n\n26 ፳፮ እናም እግዚአብሔር ከዓለም መፈጠር ጀምሮ ያዘጋጀውን ታላቁንና ዘለአለማዊ ዓላማውን እንዲሆን እንደዚህም አድርጓል። በዚህ አይነት የሰዎች ቤዛነትና መዳን፣ እናም ደግሞ መጥፊያቸውና መከራቸው እንደዚህም መጣ።\n\n27 ፳፯ ስለዚህ ልጄ ሆይ፣ ማንም የሚመጣ ቢሆን ይምጣና ከህይወት ውኃ በነፃ ይካፈል፤ እና የማይመጣውም ግን እንዲመጣ አይገደድም፤ ነገር ግን በመጨረሻው ቀን እንደስራው በእራሱ ላይ በድጋሚ ይመለሳል።\n\n28 ፳፰ መጥፎ ማድረግን ከፈለገ፣ እናም በጊዜው ንስሃ ካልገባ፣ እነሆ፣ በእግዚአብሔር ደግሞ መመለስ መሰረት መጥፎው ነገር በእርሱ ላይ ይደረግበታል።\n\n29 ፳፱ እናም አሁን ልጄ፣ እነዚህ ነገሮች ከእንግዲህ እንዳያስቸግሩህ እፈልጋለሁ፤ እናም ኃጢያትህ ብቻ በዚያ ወደ ንስሃ በሚያመጣህ ጭንቀት ያስጨንቅህ።\n\n30 ፴ ልጄ ሆይ፣ ከእንግዲህ ወዲያ የእግዚአብሔርን ፍትህ እንድትክድ አልፈልግም። ለራስህም የእግዚአብሔርን ፍትህ በመካድ ለእያንዳንዱ ጥልቅ ነገር በኃጢያትህ ምክንያት ለመስጠት አትጣር፤ ነገር ግን የእግዚአብሔር ፍትህ፣ እንዲሁም ምህረቱ፣ እናም ፅናቱ በልብህ በሙላት ተፅዕኖ እንዲያደርግ ፍቀድ፤ እናም ይህ በትህትና ወደ ምድር ያምጣህ።\n\n31 ፴፩ እናም እንግዲህ ልጄ ሆይ፣ ለዚህ ህዝብ ቃሉን ለመስበክ በእግዚአብሔር ተጠርተሃል። እናም አሁን ልጄ፣ መንገድህን ተጓዝ፣ ታላቁ የምህረት ዕቅድም በእነርሱ ላይ ባለቤትነት እንዲኖረው ነፍሳትን ለንስሃ ታመጣ ዘንድ፣ ቃሉን በእውነትና በጥሞና አውጅ። እናም እግዚአብሔር እንደቃሌ ይሰጥህም ዘንድ ይሁን። አሜን።\n\n", "alma 43": "[center][font_size=26]ምዕራፍ ፵፫[/font_size][/center]\n\n[i]አልማ እና ልጆቹ ቃሉን ሰበኩ—ዞራማውያን እና ሌሎች ተቃዋሚ ኔፋውያን ላማናውያን ሆኑ—ላማናውያን በኔፋዉያን ላይ ለጦርነት መጡባቸው—ሞሮኒ ኔፋውያንን በሚከላከል ጥሩር አስታጠቃቸው—ጌታ ለአልማ የላማናውያንን የጦር ስልት አሳየው—ኔፋውያን፣ ቤቶቻቸውን፣ ነፃነታቸውን፣ ቤተሰቦቻቸውን እና ኃይማኖታቸውን ተከላከሉ—የሞሮኒ እና የሌሂ ሠራዊት ላማናውያንን ከበቡአቸው። በ፸፬ ም.ዓ. ገደማ።[/i]\n\n1 ፩ እናም አሁን እንዲህ ሆነ የአልማ ልጆች ቃሉን ለማወጅ በህዝቡ መካከል ሄዱ። እናም አልማ፣ እራሱ ደግሞ ማረፍ አልቻለምና፣ ደግሞ ወደፊት ተጓዘ።\n\n2 ፪ አሁን በትንቢቱ መንፈስና ራዕይ አማካኝነት ቃሉንና እውነትን ከመስበካቸው ውጪ ስለስብከታቸው ከዚህ የበለጠ ምንም የምንለው አይኖርም፤ እናም በተጠሩበት በቅዱሱ የእግዚአብሔር ሥርዓት መሠረት ሰበኩ።\n\n3 ፫ እናም አሁን በመሳፍንቱ አገዛዝ በአስራ ስምንተኛው የንግስ ዘመን በኔፋውያንና በላማናውያን መካከል ስለነበረው የጦርነት ታሪክ እመለሳለሁ።\n\n4 ፬ እነሆም፣ እንዲህ ሆነ ዞራማውያን ላማናውያን ሆኑ፤ ስለዚህ፣ በአስራ ስምንተኛው ዓመት መጀመሪያ ላይ የኔፋውያን ሕዝቦች ላማናውያን በእነርሱ ላይ ሲመጡ ተመለከቱ፤ ስለዚህ ለጦርነት ተዘጋጁ፤ አዎን፣ ወታደሮቻቸውንም በኢየርሾን ምድር በአንድ ላይ ሰበሰቡ።\n\n5 ፭ እናም እንዲህ ሆነ ላማናውያን ከሺህ ወታደሮቻቸው ጋር መጡ፤ እናም የዞራማውያን ምድር ወደሆነችው ወደ አንቲዮኑም ምድር መጡ፤ እናም ዜራሔምና ተብሎ የሚጠራው ሰውም መሪያቸው ነበር።\n\n6 ፮ እናም አሁን፣ አማሌቂውያን ከላማናውያን የበለጡ ኃጢአተኞችና የገዳይ ፀባይ ያላቸው በመሆናቸው፣ ስለዚህ፣ ዛራሄምናህ በላማናውያን ላይ ዋና ሻምበልን ሾመ፣ እናም ሻምበሎቹ በሙሉ አማሌቂውያንና ዞራማውያን ነበሩ።\n\n7 ፯ አሁን እርሱ ይህንን ያደረገው በኔፋውያን ላይ ያላቸውን ጥላቻ ይጠብቁት ዘንድ፣ እነርሱም የእርሱን ዕቅድ ይፈፅሙ ዘንድ በቁጥጥሩ ስራ ያደርጋቸው ዘንድ ነው።\n\n8 ፰ እነሆም፣ የእርሱ ዓላማ ላማናውያን በኔፋውያን ላይ በቁጣ እንዲነሳሱ ነበር፤ ይህንም ያደረገው በእነርሱም ላይ ታላቅ ኃይልን በግድ ይወስድ ዘንድ፣ እናም ደግሞ ኔፋውያንን በምርኮ ስር በማምጣት በእነርሱ ላይ ኃይል ያገኝ ዘንድ ነው።\n\n9 ፱ እናም አሁን የኔፋውያን ዓላማ ከጠላቶቻቸው እጅ ይጠብቋቸው ዘንድ ምድራቸውንና፣ ቤታቸውን፣ እንዲሁም ሚስቶቻቸውንና፣ ልጆቻቸውን ለመደገፍ ነበር፣ እናም ደግሞ እግዚአብሔርን እንደ ፍላጎቶቻቸው ያመልኩ ዘንድ፣ ልዩ መብቶቻቸውንና ጥቅሞቻቸውን፣ አዎን፣ እናም ደግሞ ነፃነታቸውን ይጠብቁ ዘንድ ነበር።\n\n10 ፲ በላማናውያን እጅ ቢወድቁ፣ ላማናውያን እውነተኛና ህያው የሆነውን አምላክ እግዚአብሔርን በእውነትና በመንፈስ የሚያመልከው ማንኛውም እንደሚያጠፉ ያውቃሉና።\n\n11 ፲፩ አዎን፣ እናም ደግሞ የአሞን ህዝብ ተብለው በሚጠሩት ወንድሞቻቸው በአንቲ-ኔፊ-ሌሂዎችን ህዝብ ላይ ላማናውያን የከፋ ጥላቻ እንዳላቸው ያውቃሉ—እናም እነርሱ የጦር መሳሪያን አያነሱም፣ አዎን፣ ቃል ኪዳንን ገብተዋል እና ይህንንም አያፈርሱም—ስለዚህ፣ እነርሱ በላማናውያን እጅ ከወደቁ ይጠፋሉ።\n\n12 ፲፪ እናም ኔፋውያን እነርሱ እንዲጠፉ አልፈለጉም፤ ስለዚህ የውርስ ምድርንም ሰጡአቸው።\n\n13 ፲፫ እናም የአሞን ህዝብ ለኔፊ ህዝብ ወታደሮቻቸውን ለመርዳት ካሉአቸው ነገር አብዛኛውን ሰጡአቸው፤ እናም ኔፋውያን ብቻ የላማንና ልሙኤል ዝርያ ቅንጅት የሆኑትን ላማናውያንና፣ የእስማኤል ልጆች የሆኑትን፣ እንዲሁም አማሌቂውያንና ዞራማውያን ከነበሩትና፣ እም ከኔፋውያን የተገነጠሉት በሙሉ፣ እናም ከኖህ ካህናት ዝርያ የሆኑትን እንዲቋቋሙ ተገደዱ።\n\n14 ፲፬ እንግዲህ የእነርሱ ዝርያዎችም ቁጥራቸው እንደኔፋውያን የበዛ ነበር፤ እናም ኔፋውያን ደም እስከማፍሰስ ድረስ ከወንድሞቻቸው ጋር እንዲጣሉ እንዲህ ይገደዱ ነበር።\n\n15 ፲፭ እናም እንዲህ ሆነ የላማናውያን ወታደሮች በአንቲዮኑም ምድር በአንድ ላይ እንደተሰበሰቡ፣ እነሆ፣ የኔፋውያን ሠራዊትም በኢየርሾን ምድር እነርሱን ለመገናኘት ተዘጋጅተው ነበር።\n\n16 ፲፮ እንግዲህ፣ የኔፋውያን መሪ፣ ወይንም በኔፋውያን ላይ ዋና ሻምበል በመሆን የተሾመው—ዋናው አዛዥ የኔፋውያንን ሠራዊት በሙሉ የሚያዛቸው—እናም ስሙ ሞሮኒ ነበር፤\n\n17 ፲፯ እናም ሞሮኒ በኔፋውያን ወታደሮች ላይ ሙሉ በሙሉ አዛዥና የጦርነቱ አመራር ሰጪ ሆነ። እናም እርሱ በኔፊ ወታደሮች ላይ ዋና ሻምበል ሆኖ በተሾመበት ጊዜ ሀያ አምስት ዓመቱ ነበር።\n\n18 ፲፰ እናም እንዲህ ሆነ በኢየርሾን ዳርቻ ከላማናውያን ጋር ተገናኘ፤ እናም ህዝቡ በጎራዴና፣ በሻሙላና በሁሉም ዓይነት የጦር መሳሪያዎች ታጠቁ።\n\n19 ፲፱ እናም የላማናውያን ወታደሮች የኔፊን ህዝብ ወይንም፣ ሞሮኒ ህዝቡን በደረት ኪስና በእጅ የሚያዝ ጋሻ እንዳዘጋጃቸው በተመለከቱ ጊዜ፤ አዎን፣ እናም ደግሞ እራሳቸውን ለመከላከል ጋሻና ደግሞ ወፍራም ልብስ ለብሰው ነበር—\n\n20 ፳ እንግዲህ የዜራሔምና ሠራዊት በእንደዚህ ዓይነት ነገር አልተዘጋጁም ነበር፤ እነርሱ ጎራዴ እናም ሻምላቸው፣ ቀስትና ወስፈንጥሮቻቸውና፣ ድንጋይና ወንጭፎቻቸው ብቻ ነበሩአቸው፤ በወገባቸው ላይ ከታጠቁት ቆዳ በስተቀር እርቃናቸውን ነበሩ፤ አዎን ከዞራማውያንና ከአማሌቂውያን በስተቀር ሁሉም እርቃናቸውን ነበሩ፤\n\n21 ፳፩ ነገር ግን በደረት ኪስም ሆነ በጋሻ አልታጠቁም ነበር—ስለዚህ፣ ምንም እንኳን ብዛታቸው ከኔፋውያን የበለጠ ቢሆንም ኔፋውያን ባሉአቸው የጦር መሳሪያዎች የተነሳ እጅግ ፈርተዋቸው ነበር።\n\n22 ፳፪ እነሆ፣ እንግዲህ እንዲህ ሆነ በኢየርሾን ዳርቻ በኔፋውያን ላይ ለመዋጋት አልደፈሩም፤ ስለዚህ ከአንቲዮኑም ምድር ወደ ምድረበዳው ሸሹ፣ እናም ወደ ማንቲ ምድር ይመጡና ምድሪቱንም ይወስዱ ዘንድ በሲዶም ወንዝ በኩል በምድረበዳው ጉዞአቸውን አደረጉ፤ ምክንያቱም የሞሮኒ ወታደሮች ወዴት እንደሚሄዱ ያውቃሉ ብለው አልገመቱም ነበር።\n\n23 ፳፫ ነገር ግን እንዲህ ሆነ፣ ወደ ምድረበዳው ወዲያው እንደሄዱ ሞሮኒ የጦር ሰፈራቸውን እንዲመለከቱ በምድረበዳው ሰላዮችን ላከ፤ እናም ሞሮኒ ደግሞ የአልማን ትንቢት በማወቁ፣ የኔፋውያን ወታደሮች እራሳቸውን ከላማናውያን ለመከላከል ወዴት መሄድ እንዳለባቸው ጌታን ለመጠየቅ በመፈለጉ ወደ አልማ ሰዎችን ላከ።\n\n24 ፳፬ እናም እንዲህ ሆነ የጌታ ቃል ወደ አልማ መጣና፣ ደካማ በሆነው ክፍል ህዝብን ለማጥቃት ይጀምሩ ዘንድ የላማናውያን ሠራዊት ወደ ማንቲ ምድር ለመምጣት በምድረበዳው በኩል እየተመሙ እንዳለ ለሞሮኒ መልዕክተኞች አልማ አስታወቀ። እናም መልዕክተኞቹ ሄዱና፣ መልዕክቱን ለሞሮኒ ተናገሩ።\n\n25 ፳፭ እንግዲህ ሞሮኒ፣ በማንኛውም መንገድ ላማናውያን መጥተው ከተማውን እንዳይወስዱ ዘንድ፣ ከወታደሮቹ የተወሰኑትን በኢየርሾን ምድር በመተው የቀሩትን ወታደሮቹን ወሰደ እናም ወደ ማንቲ ምድር ሄደ።\n\n26 ፳፮ እናም ሞሮኒ በዚያ ስፍራ ያሉት ሰዎች በሙሉ ምድራቸውንና ሀገራቸውን፣ መብታቸውን፣ እና ነፃነታቸውን ለመጠበቅ ከላማናውያን ጋር እንዲዋጉ በአንድ ላይ እንዲሰባሰቡ አደረገ፤ ስለዚህ ላማናውያን ለሚመጡበት ጊዜም ተዘጋጅተው ነበር።\n\n27 ፳፯ እናም እንዲህ ሆነ ሞሮኒ በምድረበዳው በሲዶም ወንዝ በስተምዕራብ በኩል በነበረው በሲዶም ወንዝ ዳርቻ አጠገብ ባለው ሸለቆ ወታደሮቹ እንዲደበቁ አደረገ።\n\n28 ፳፰ እናም ሞሮኒ የላማናውያን ወታደሮች የሚመጡበትን ጊዜ ያውቅ ዘንድ በዙሪያው ሰላዮችን አስቀመጠ።\n\n29 ፳፱ እናም እንግዲህ፣ ሞሮኒ የላማናውያንን ፍላጎት ስለሚያውቅ፣ ስለዚህ በምድሪቱም ላይ ለራሳቸው መንግስትን ያቋቁሙ ዘንድ ወንድሞቻቸውን ማጥፋት እናም በባርነት ስር ማድረግ ፍላጎታቸው ነበር፤\n\n30 ፴ እናም ደግሞ ምድራቸው፣ ነፃነታቸውን እና ቤተክርስቲያናቸውን መጠበቅ የኔፋውያን ፍላጎት ብቻ መሆኑን በማወቁ፣ ስለዚህ በስልት እነርሱን መከላከል ኃጢያት አይደለም በማለት አሰበ፤ ስለዚህ፣ በሰላዮቹ አማካኝነት ላማናውያን የትኛውን መንገድ እንደሚወስዱ አወቀ።\n\n31 ፴፩ ስለዚህ፣ ሞሮኒ ወታደሮቹን ከፈለ፣ እናም ግማሹን ወደ ሸለቆው ወሰደና፣ በስተምስራቅ፣ እናም በሪፕላ ኮረብታ በስተደቡብ ሸሸጋቸው፤\n\n32 ፴፪ እናም የቀሩትን በሲዶም ወንዝ በስተምዕራብ በኩል፣ እናም በማንቲ ምድር በታችኛው ዳርቻ በኩል ደበቃቸው።\n\n33 ፴፫ እናም እንደፍላጎቱ ወታደሮቹን ካስቀመጠ በኋላ፣ ላማናውያንን ለመገናኘት ተዘጋጅቶ ነበር።\n\n34 ፴፬ እናም እንዲህ ሆነ ላማናውያን ግማሾቹ የሞሮኒ ወታደሮች በተደበቁበት ስፍራ በኮረብታው በስተሰሜን በኩል መጡ።\n\n35 ፴፭ እናም ላማናውያን ሪፕላ ኮረብታን ሲያልፉና፣ ወደ ሸለቆው ሲመጡ፣ እናም የሲዶምን ወንዝ መሻገር እንደጀመሩ፣ ሌሂ በተባለው ሰው የተመሩት በስተደቡብ በኮረብታው የተሸሸጉት ወታደሮች ወደፊት መጓዝ ጀመሩ፤ እናም በስተምስራቅ ላማናውያንን ከበስተኋላቸው እንዲከቡአቸው አደረገ።\n\n36 ፴፮ እናም እንዲህ ሆነ ላማናውያን ኔፋውያን ከበስተኋላቸው እንደመጡባቸው በተመለከቱ ጊዜ፣ ወደ እነርሱ ተመለሱ፣ እናም ከሌሂ ሠራዊት ጋር መዋጋት ጀመሩ።\n\n37 ፴፯ እናም ሞትም በሁለቱም ወገን ተጀመረ፣ ነገር ግን በላማናውያን በኩል ይበልጡን አሰቃቂ ነበር፣ ምክንያቱም እርቃናቸው በእያንዳንዱ ምት የሞት ስራን በሚያመጡት በኔፋውያን ጎራዴ እናም ሻሙላ ከባድ ምት ተጋልጦ ነበር።\n\n38 ፴፰ በሌላ መልኩ፣ ኔፋውያን በደረት ኪሳቸው፣ እናም በእጅ በሚያዙት ጋሻዎቻቸው፣ እናም በራስ ቆባቸው የሰውነታቸውን አስፈላጊ ቦታዎች በመከላከላቸው ወይም ከላማናውያን ምት የሰውነታቸውን አስፈላጊ ቦታዎች በመከላከላቸው፣ አንዳንዴ ከኔፋውያን መካከል በላማናውያን ጎራዴዎችና ደም በመፍሰስ ምክንያት የሚወድቁ ነበሩ።\n\n39 ፴፱ እናም እንዲህ ሆነ፣ ላማናውያን በመካከላቸው በነበረው ታላቅ ጥፋት የተነሳ ወደ ሲዶም ወንዝ እስከሚሸሹም ድረስ ፈሩ።\n\n40 ፵ እና እነርሱም በሌሂና በሰዎች እየተሳደዱ ነበር፤ በሌሂም አማካኝነት ወደ ሲዶም ውኃ ተገፉና፣ የሲዶምን ውኃ ተሻገሩ። እናም ሌሂ እነርሱ የሲዶምን ወንዝ እንዳይሻገሩ ወታደሮቹን በወንዙ ዳርቻ እንዲቆዩ አደረገ።\n\n41 ፵፩ እናም እንዲህ ሆነ በሲዶም ወንዝ በሌላኛው በኩል ሞሮኒና ወታደሮቹ ላማናውያኖችን አገኙአቸው፣ እናም እነርሱን ማጥቃትና መግደል ጀመሩ።\n\n42 ፵፪ እናም ላማናውያን ከሞሮኒ ሠራዊት ፊት ወደማንቲ በድጋሚ ሸሹ፤ እናም በድጋሚ ከሞሮኒ ወታደሮች ጋር ተገናኙ።\n\n43 ፵፫ እንግዲህ በዚህ ሁኔታ ላማናውያን በኃይል ተዋጉ፤ አዎን ላማናውያን ከመጀመሪያው ጀምሮም እንኳን ቢሆን በታላቅ ብርታትና ድፍረት እንደዚህ ሲዋጉ በጭራሽ አይታወቅም ነበር።\n\n44 ፵፬ እናም ላማናውያን በዋና ሻምበሎቻቸውና መሪዎቻቸው በነበሩት በዞራማውያን እና አማሌቂውያን፣ እንዲሁም ዋና ሻለቃቸው በነበረውና፣ ዋና መሪና አዛዣቸው በሆነው ዛራሄምናህ ተቀስቅሰው ነበር፤ አዎን፣ እንደዘንዶ ተዋጉ፣ ብዙ ኔፋውያንም በእጃቸው ተገደሉ፤ አዎን፣ የራስ ቆባቸውን መትተው ሁለት ቦታ ከፈሉባቸው፣ እናም የደረት ኪሶቻቸውን በሱባቸው፣ ብዙዎችን እጆቻቸውንም ቆረጡባቸው፤ እናም ላማናውያኑ በኃያሉ ቁጣቸው እንደዚህ መቱአቸው።\n\n45 ፵፭ ይሁን እንጂ፣ ኔፋውያን የተነሳሱት በተሻለ ምክንያት ነበር፣ ምክንያቱም እነርሱ የሚዋጉት ለንግስናም ሆነ ለስልጣን ሳይሆን፣ ለሀገራቸውና ለነፃነታቸው፣ ለሚስቶቻቸውና ለልጆቻቸው እናም ላሉዋቸው ነገሮች ሁሉ፣ አዎን ለሚያመልኩበት ስርዓትና ለቤተክርስቲያናቸው ነበር።\n\n46 ፵፮ እናም ኔፋውያን ለአምላካቸው ይገባዋል ብለው የሚሰማቸውን ስራ ነበር የሰሩት፤ ምክንያቱም ጌታ ለእነርሱ እናም ደግሞ ለአባቶቻቸው እንዲህ ብሎአቸው ነበርና፥ ለመጀመሪያውም ሆነ ለሁለተኛው ጥፋት ተጠያቂዎች እስካልሆናችሁ ድረስ በጠላቶቻችሁ እጅ እንድትገደሉ አትፍቀዱ።\n\n47 ፵፯ እናም በድጋሚ ጌታ እንዲህ አለ፥ ቤተሰቦቻችሁን እስከደም ጠብታ መከላከል ትችላላችሁ። ስለዚህ ኔፋውያን እራሳቸውን፣ ቤተሰቦቻቸውንና ምድራቸውን፣ እናም ሀገራቸውንና፣ መብታቸውንና ኃይማኖታቸውን ለመጠበቅ ከላማናውያን ጋር ተዋጉ።\n\n48 ፵፰ እናም እንዲህ ሆነ የሞሮኒ ሰዎች የላማናውያንን ኃያልነትና ቁጣ በተመለከቱ ጊዜ፣ በመፍራትና በመሸማቀቅ በፊታቸው ለመሸሽ ሊጀመሩ ነበር። እናም ሞሮኒ የእነርሱን ፍላጎት ተረዳና ቃሉን ወደ እነርሱ ላከና፣ በእንደዚህ ዓይነቱ ሀሳብ ልባቸውን፣ አዎን፣ የምድራቸውን፣ የነፃነታቸውን፣ አዎን፣ ከባርነት ነፃ የመውጣታቸውን ሀሳብንም ቀሰቀሰ።\n\n49 ፵፱ እናም እንዲህ ሆነ ላማናውያንን ተመልሰው አጠቁና፣ ወደ ጌታ ወደ አምላካቸው ለነፃነታቸውና ከባርነት እንዲለቀቁ በአንድ ድምፅ ጮሁ።\n\n50 ፶ እናም ላማናውያንን በኃይል መቋቋማቸውን ጀመሩ፤ እናም በዚሁ ሰዓት ለነፃነታቸው ወደ ጌታ ጮሁ፣ ላማናውያንም ከፊታቸው መሸሽ ጀመሩ፤ እናም ወደ ሲዶም ውኃም ሸሹ።\n\n51 ፶፩ እንግዲህ፣ ላማናውያን በቁጥር ብዙ ነበሩ፤ አዎን፣ ከኔፋውያን በቁጥር እጥፍ ያህል ነበሩ፤ ይሁን እንጂ በሲዶም ወንዝ ዳርቻ በሸለቆው በአንድነት እስኪሰባሰቡ ተሰደዱ።\n\n52 ፶፪ ስለዚህ የሞሮኒ ወታደሮች ላማናውያንን ከሞላ ጎደል ከበቡአቸው፤ አዎን፣ በወንዙ በሁለቱም በኩል፣ እነሆ፣ በስተምስራቅም የሌሂ ሰዎች ነበሩና።\n\n53 ፶፫ ስለዚህ ዜራሔምና የሌሂን ሰዎች በሲዶም ወንዝ በስተምስራቅ፣ እናም የሞሮኒን ወታደሮች በሲዶም ወንዝ በስተምዕራብ፣ በኔፋውያን መከበባቸውን በተመለከቱ ጊዜ በፍርሃት ተውጠው ነበር።\n\n54 ፶፬ እንግዲህ፣ ሞሮኒ ፍርሃታቸውን በተመለከተ ጊዜ የደም መፍሰሱ እንዲቆም ህዝቡን አዘዘ።\n\n", "alma 44": "[center][font_size=26]ምዕራፍ ፵፬[/font_size][/center]\n\n[i]ሞሮኒ ላማናውያን ከኔፋውያን ጋር ሰላም እንዲፈጥሩ አለበለዚያም እንዲጠፉ ቃል ኪዳን እንዲገቡ አዘዘ—ዛራሄምናህ የቀረበውን ሀሳብ ተቃወመ፣ እናም ጦርነቱም ቀጠለ—የሞሮኒ ወታደሮች ላማናውያንን አሸነፉ። ከ፸፬–፸፫ ም.ዓ. ገደማ።[/i]\n\n1 ፩ እናም እንዲህ ሆነ እነርሱም አቆሙና እርምጃቸውን ፈቀቅ አሉላቸው። እናም ሞሮኒ ለዛራሄምናህ እንዲህ አለው፥ እነሆ ዛራሄምናህ፣ እኛ የደም ሰዎች መሆን አንፈልግም። እናንተ በእኛ እጅ ውስጥ መሆናችሁን ታውቃላችሁ፤ ይሁን እንጂ ልንገድላችሁ አንፈልግም።\n\n2 ፪ እነሆ፣ ለስልጣን ስንል ደማችሁን እናፈሰው ዘንድ ከእናንተ ጋር ለመዋጋት አልመጣንም፤ ወይም ማናችሁንም በባርነት ቀንበር ስር እንድናመጣችሁ አንፈልግም። ነገር ግን ይህ እናንተ በእኛ ላይ የመጣችሁበት ዋናው ምክንያት ነው፤ አዎን፣ እናም በኃይማኖታችን የተነሳም በእኛ ላይ ተቆጥታችኋል።\n\n3 ፫ ነገር ግን አሁን፣ ጌታ ከእኛ ጋር መሆኑን ተመልክታችኋል፤ እናም እናንተንም በእኛ እጅ ስር እንድትሆኑ ማድረጉን ተመልክታችኋል። እናም አሁን ይህ በኃይማኖታችንና በክርስቶስ ባለን እምነት መሆኑን እንድትገነዘቡ እፈልጋለሁ። እናም አሁን ይህንን እምነታችንን ማጥፋት እንደማትችሉ ትመለከታላችሁ።\n\n4 ፬ እንግዲህ ይህ እውነተኛ የሆነው የእግዚአብሔር እምነት መሆኑን ትመለከታላችሁ፣ አዎን በእግዚአብሔር በእርሱ፣ እናም በእምነታችንና፣ በኃይማኖታችን ታማኝ ሆነን እስከቆየን እንደሚረዳንና እንደሚጠብቀን እንዲሁም እንደሚያድነን ታያላችሁ፤ በመተላለፍ ካልወደቅን እናም እምነታችንን ካልካድን በቀር ጌታ እንድንጠፋ አይፈቅድም።\n\n5 ፭ እናም እንግዲህ፣ ዛራሄምናህ፣ በእምነታችን፣ በኃይማኖታችንና በአምልኮአችን ስርዓት፣ እናም በቤተክርስቲያናችንና ለሚስቶቻችን፣ ለልጆቻችንም በምናደርገው ቅዱስ ድጋፍ፣ ለምድራችንና ለሀገራችን ባለን የህልውና ነፃነት፣ በእናንተ ላይ ኃይል እንድናገኝ ክንዳችንን ባበረታው አዎን፣ እናም ደግሞ የእግዚአብሔርን ቅዱስ ቃል በመጠበቅ ደስታችንን ሁሉ በምናገኝበት፤ እናም ከሁሉም በላይ በእኛ ዘንድ ይበልጥ በተወደደው በኃያሉ አምላክ ስም አዝሃለሁ—\n\n6 ፮ አዎን እናም ይህ ብቻም አይደለም፤ ለህይወት ባላችሁ ፍላጎቶች ሁሉ እንዲህ ስል አዛችኋለሁ፤ የጦር መሳሪያዎቻችሁን ሁሉ ለእኛ አስረክቡን፣ እናም እኛ የእናንተን ደም አንፈልግም፣ ነገር ግን ተመልሳችሁ ከሄዳችሁና ለጦርነት በእኛ ላይ ዳግም ካልመጣችሁ ህይወታችሁን እናተርፍላችኋለን።\n\n7 ፯ እናም አሁን፣ ይህንን ካላደረጋችሁ፣ እነሆ በእጃችን ናችሁ፣ እናም ህዝቤን እናንተን እንዲያጠቁና፣ ከምድረ ገፅ እስከምትጠፉ በሰውነታችሁ በሞት ቁስል እንዲያቁስሏችሁ አዛለሁ፤ ከዚያም በዚህ ህዝብ ላይ ማን ኃይል እንደሚኖረው እንመለከታለን፤ አዎን፣ ወደባርነት የሚመጣው ማን እንደሆነም እንመለከታለን።\n\n8 ፰ እናም አሁን እንዲህ ሆነ ዛራሄምናህ ይህንን አነጋገር በሰማ ጊዜ መጣና፣ ጎራዴውንም፣ ሻምላውንም፣ እና ቀስቱን፣ ለሞሮኒ በእጁ ሰጠውና፣ እንዲህ ሲል ተናገረው፥ የጦር መሳሪያዎቻችን እነሆ፣ መሳሪያዎቹን በሙሉ እንሰጣችኋለን፣ ነገር ግን እኛም ሆንን ልጆቻችን ልናፈርሰው እንደምንችል ስለምናውቅ መሃላ ልንወስድ አንፈቅድም፤ ነገር ግን የጦር መሳሪያዎቻችንን ውሰዱ፣ እናም ወደ ምድረበዳው እንድንሄድ ዘንድ ፍቀዱልን፤ አለበለዚያ ግን ጎራዴዎቻችንን መልሰን እንይዛለንና እንጠፋለን ወይንም እናሸንፋለን።\n\n9 ፱ እነሆ፣ የእኛ የእናንተ እምነት አባል አይደለንም፤ እግዚአብሔርም በእናንተ እጅ እንድንወድቅ እንዳደረገን አናምንም፤ ነገር ግን ብልጠታችሁ ከጎራዴያችን እንደጠበቃችሁ እናምናለን። እነሆ፣ የደረት ኪሶቻችሁ እና ጋሻዎቻችሁ ጠብቀዋችኋል።\n\n10 ፲ እናም አሁን ዛራሄምናህ ንግግሩን እንደጨረሰ፣ ሞሮኒ የተቀበለውን ጎራዴና የጦር መሳሪያዎች ወደ ዛራሄምናህ በመመለስ እንዲህ ሲል ተናገረ፥ እነሆ፣ ጦርነቱን እንፈፅማለን።\n\n11 ፲፩ እንግዲህ የተናገርኳቸውን ቃላት መልሼ ልወስድ አልችልም፤ ስለዚህ ጌታ ህያው እንደሆነ፣ ለጦርነት በድጋሚ እንዳትመለሱ በመሃላው ካልሄዳችሁ በቀር አትሄዱም። እናም በእጃችን ስለሆናችሁ ደማችሁን በመሬት ላይ እናፈሰዋለን፣ ወይንም ያቀረብኳቸውን ሀሳቦች ትቀበላላችሁ።\n\n12 ፲፪ እናም እንግዲህ ሞሮኒ እነዚህን ቃላት በተናገረ ጊዜ፣ ዛራሄምናህ ጎራዴውን መልሶ ያዘና፣ በሞሮኒ ተቆጥቶ ነበር፣ ሞሮኒንም ይገድለው ዘንድ ወደ እርሱ ዘንድ ሮጠ፤ ነገር ግን ጎራዴውን ባነሳ ጊዜ፣ እነሆ፣ ከሞሮኒ ወታደሮች አንዱ መታውና በመሬት ላይ ወደቀና፣ በእጀታው ተሰበረ፤ እናም ደግሞ የዛራሄምናህን አናት መትቶ ገሸለጠውና በመሬት ላይ ወደቀ። እናም ዛራሄምናህ ከእነርሱ ፊት ወደ ወታደሮቹ መካከል ሸሸ።\n\n13 ፲፫ እናም እንዲህ ሆነ በአጠገቡ ቆሞ የነበረው፣ የዛራሄምናህን አናት የገሸለጠው፣ ቆቡን ከፀጉሩ ጋር ከመሬት ላይ አነሳውና፣ በጎራዴው ጫፍ ላይ አስቀመጠው፣ እናም ወደእነርሱም ከፍ አድርጎ በማሳየት በኃይል እንዲህ ሲል ጮኸ፥\n\n14 ፲፬ ይህ የአለቃችሁ ቆብ የሆነው በመሬት ላይ እንደወደቀ፣ የጦር መሳሪያዎቻችሁን ካልሰጣችሁን እናም በሰላም ለመሄድ ቃል ኪዳን ካልገባችሁ በቀር እንዲሁ በመሬት ላይ ትወድቃላችሁ።\n\n15 ፲፭ እንግዲህ ብዙዎች እነኚህን ቃላት በሰሙበት ጊዜ እናም በጎራዴው ላይ የነበረውን ቆብም በተመለከቱ ጊዜ በፍርሃት ተሞሉ፤ እናም ብዙዎች መጡና፣ የጦር መሳሪያዎቻቸውን በሞሮኒ እግር ስር ጣሉት፣ የሰላም ቃል ኪዳንን ገቡም። እናም ቃል ኪዳን የገቡት ሁሉ ወደ ምድረበዳው እንዲሄዱ ፈቀዱላቸው።\n\n16 ፲፮ እንግዲህ እንዲህ ሆነ ዛራሄምናህ እጅግ ተናደደ፣ እናም ቀሪዎቹ ወታደሮቹ ከኔፋውያን ጋር በኃይል እንዲጣሉ በቁጣ አነሳሳቸው።\n\n17 ፲፯ እናም እንግዲህ ሞሮኒ በላማናውያን ግትርነት የተነሳ ተቆጥቶ ነበር፤ ስለዚህ ህዝቡ እንዲወጉአቸውና እንዲገድላቸው አዘዘ። እናም እንዲህ ሆነ እነርሱን መግደል ጀመሩ፤ አዎን እናም ላማናውያን በጎራዴዎቻቸውና በኃይላቸው ተዋጉ።\n\n18 ፲፰ ነገር ግን እነሆ፣ የላማናውያን ባዶ ሰውነትና፣ ባዶ ራሶቻቸው ለኔፋውያን የሰሉ ጎራዴዎች ተጋልጠው ነበር፤ አዎን እነሆ ተበሳስተውና ተመትተው ነበር፣ አዎን፣ እናም በኔፋውያን ጎራዴዎችም ፊት በፍጥነት ይወድቁ ነበር፤ እናም የሞሮኒ ወታደር እንደተነበየም መወገድ ጀምረው ነበር።\n\n19 ፲፱ እንግዲህ ዛራሄምናህ፣ እነርሱ በሙሉ ሊጠፉ መቃረባቸውን በተመለከተ ጊዜ፣ ቀሪውን ህይወታቸውን የሚያተርፉት ከሆነ፣ በድጋሚ ለጦርነት ወደ እነርሱ በጭራሽ እንደማይመጡ፣ እርሱ እናም ደግሞ ህዝቡ ቃል ኪዳን እንደሚገቡ ለሞሮኒ በኃይል በመጮህ ቃል ገባ።\n\n20 ፳ እናም እንዲህ ሆነ ሞሮኒ የሞት ስራ በህዝቡ መካከል በድጋሚ እንዲቆም አደረገ። የጦር መሳሪያዎችንም ከላማናውያን ወሰደ፤ እናም ለሰላም ቃል ኪዳን ከእርሱ ጋር ከገቡ በኋላ ወደ ምድረበዳው እንዲሄዱ ተፈቅዶላቸው ነበር።\n\n21 ፳፩ እንግዲህ የሞቱባቸው ቁጥር ብዙ በመሆኑ ሊቆጠር አይችልም ነበር፤ አዎን በኔፋውያንም ሆነ በላማናውያን በኩል የሟቾቹ ቁጥር እጅግ ብዙ ነበር።\n\n22 ፳፪ እናም እንዲህ ሆነ የሞቱባቸውን ወደ ሲዶም ወንዝ ጣሉአቸው፤ እናም ተወስደውና በባህሩ ጥልቅ ውስጥ ተቀብረው ነበር።\n\n23 ፳፫ እናም የኔፋውያንም ሆኑ የሞሮኒ ሠራዊት ተመለሱ፣ እናም ወደ ቤታቸውና ወደ ምድራቸው መጡ።\n\n24 ፳፬ እናም በኔፋውያን ላይ አስራ ስምንተኛው ዓመት የመሣፍንት አገዛዝ በዚሁ ተፈፀመ። እናም በኔፊ ሰሌዳዎች ላይ የተፃፈው የአልማ ምዝገባም ተጠናቀቀ።\n\n", "alma 45": "ሔለማን በዘመኑ ባስቀመጠው በምዝገባው መሰረት በሔለማን ዘመን የኔፊ ህዝብ የጦርነታቸው እና የፀባቸው ታሪክ።\n\nከምዕራፍ ፵፭ እስከ ፷፪ አጠቃሎ የያዘ።\n\n[center][font_size=26]ምዕራፍ ፵፭[/font_size][/center]\n\n[i]ሔለማን የአልማን ቃላት አመነ—አልማ ስለኔፋውያን ጥፋት ተነበየ—እርሱም ምድሪቱን ባርኳታል፣ እናም ረግሟታል—አልማ ምናልባት እንደሙሴ በመንፈስ ተወስዷል—ፀብ በቤተክርስቲያኗ ውስጥ አደገ። በ፸፫ ም.ዓ. ገደማ።[/i]\n\n1 ፩ እነሆ፣ አሁን እንዲህ ሆነ የኔፊ ህዝብ ጌታ በድጋሚ ከጠላቶቻቸው እጅ እንዲወጡ ስላደረጋቸው እጅግ ተደሰቱ፤ ስለዚህ ለጌታ ለአምላካቸው ምስጋናን አቀረቡ፤ አዎን፣ እናም እጅግ ፆሙና፣ ፀለዩም፣ እግዚአብሔርን እጅግ ታላቅ በሆነ ደስታ አመለኩትም።\n\n2 ፪ እናም እንዲህ ሆነ በኔፊ ሕዝብ በመሣፍንቱ የአስራ ዘጠነኛው የንግስ ዘመን ላይ አልማ ወደ ልጁ ሔለማን መጣ እናም እንዲህ አለ፥ ስለተጠበቁት መዝገቦች በተመለከተ የተናገርኳቸውን ቃላት ታምናለህን?\n\n3 ፫ እናም ሔለማን እንዲህ ሲል ተናገረው፥ አዎን አምናለሁ።\n\n4 ፬ እናም አልማ በድጋሚ እንዲህ አለ፥ በሚመጣው በክርስቶስ ታምናለህን?\n\n5 ፭ እናም እርሱ እንዲህ አለ፥ አዎን፣ የተናገርካቸውን ቃላት በሙሉ አምናለሁ።\n\n6 ፮ እናም አልማ በድጋሚ እንዲህ አለው፥ ትዕዛዛቴን ትጠብቃለህን?\n\n7 ፯ እናም እርሱ እንዲህ አለ፥ አዎን፣ ትዕዛዛቶችህን በልቤ ሙሉ እጠብቃቸዋለሁ።\n\n8 ፰ ከዚያም አልማ እንዲህ አለው፥ አንተ የተባረክህ ነህ፤ እናም ጌታ በዚህች ምድር ላይ እንድትበለፅግ ያደርግሃል።\n\n9 ፱ ነገር ግን እነሆ፣ ለአንተ በመጠኑ የምተነብየው ነገር አለኝ፤ ነገር ግን ለአንተ የምተነብየውን ለሰዎች አታሳውቅ፤ አዎን፣ የምተነብይልህን ትንቢት እስከሚፈፀም ድረስ ማንም እንዲያውቀው አታድርግ፤ ስለዚህ የምነግርህን ቃላት ፃፍ።\n\n10 ፲ እናም ቃላቱ እነኚህ ናቸው፥ እነሆ፣ እነዚህ ህዝብ፣ ኔፋውያን፣ በውስጤ ባለው የራዕይ መንፈስ መሰረት፣ ኢየሱስ ክርስቶስ እራሱን ከገለፀላቸው ከአራት መቶ ዓመታት በኋላ እምነትን በማጣት እንደሚመነምኑ እመለከታለሁ።\n\n11 ፲፩ አዎን፣ እናም ከዚያም፣ የኔፊ ህዝብ እስከሚጠፉም ድረስ፣ ጦርነትና ቸነፈርን ይመለከታሉ፤ አዎን፣ በመሃከላቸው ረሃብ እና የደም መፋሰስ ይሆናል—\n\n12 ፲፪ አዎን፣ ይህም የሆነው እምነት በማጣት በመመንመናቸውና በጨለማው ስራና በአመንዝራነት፣ እናም በሁሉም ዓይነት ክፋቶች ላይ በመውደቃቸው ነው፤ አዎን፣ እንዲህ እልሃለሁ፣ በታላቁ ብርሃንና ዕውቀት ላይ ኃጢያትን በመፈፀማቸው፤ አዎን፣ ይህ ታላቅ ክፋት ከመምጣቱ በፊት አራተኛው ትውልድም ቢሆን አያልፍም እላችኋለሁ።\n\n13 ፲፫ እናም ያ ታላቁ ቀን ሲመጣ፣ እነሆ፣ አሁን ያሉት፣ ወይንም ከኔፊ ህዝብ ጋር አብረው የተቆጠሩት ወገኖች ከኔፊ ህዝብ ጋር የማይቆጠሩበት ጊዜ በፍጥነት ይመጣል።\n\n14 ፲፬ ነገር ግን ማንም የተረፈ፣ እናም በዚያን ታላቁና ከአስፈሪው ቀን ያልጠፋ፣ የጌታ ደቀ መዝሙር ተብለው ከሚጠሩት ጥቂቶች በስተቀር፣ ከላማናውያን ጋር አብሮ ይቆጠራልና፣ እንደ እነርሱም ይሆናሉ፤ እናም ላማናውያን እነርሱን እስከሚጠፉ ድረስም እንኳን ያሳድዷቸዋል። እናም እንግዲህ፣ በኃጢያትም የተነሳ ይህ ትንቢት ይፈፀማል።\n\n15 ፲፭ እናም አሁን እንዲህ ሆነ አልማ እነዚህን ነገሮች ለሔለማን ከተናገረ በኋላ፣ ባረከው፣ እናም ደግሞ ሌሎች ወንድ ልጆቹን ባረካቸው፤ ደግሞም ለፃድቃኖች ሲል ምድሪቱን ባረካት።\n\n16 ፲፮ እናም እንዲህ አለ፥ ጌታም እንዲህ ይላል—አዎን፣ ይህች ምድር ጥፋት ለሚያደርጉት ለሁሉም ሀገር፣ ነገድ፣ ቋንቋና ህዝብ በሙሉ ሲበስሉ እንዲጠፉ ዘንድ ምድሪቱ የተረገመች ትሁን፤ እናም እንደተናገርኩትም ይሆናል፤ ይህ ለምድሪቱ የእግዚአብሔር እርግማን እንዲሁም በረከት ነው፤ ምክንያቱም ጌታ ኃጢያትን በትንሹም ቢሆን ሊቀበለው አይቻለውምና።\n\n17 ፲፯ እናም እንግዲህ አልማ እነዚህን ቃላት በተናገረ ጊዜ ቤተክርስቲያኗን ባረካት፤ አዎን፣ ከዚህ ጊዜም ጀምሮ በእምነት በመፅናት የቆሙትን በሙሉ ባረካቸው።\n\n18 ፲፰ እናም አልማ ይህንን ባደረገ ጊዜ፣ ወደ ሜሌቅ ምድር እንደሚሄድ በማድረግ፣ ከዛራሔምላ ምድር ወጣ። እናም እንዲህ ሆነ ከዚህም በኋላ ከእርሱ ምንም አልተሰማም ነበር፤ ስለሞቱም ሆነ ቀብሩ ምንም አላወቅንም።\n\n19 ፲፱ እነሆ፣ እርሱ ፃድቅ ሰው መሆኑን ይህን እናውቃለን፤ እናም በመንፈስ መወሰዱን ወይንም በጌታ እጅ እንደሙሴ መቀበሩ በቤተክርስቲያን ይህ ንግግር ተሰራጨ። ነገር ግን እነሆ ቅዱሳት መጻሕፍት ጌታ ሙሴን ለራሱ ወሰደው ይላሉ፤ እናም አልማንም ደግሞ በመንፈስ ወደ እርሱ ወስዶታል ብለን እንገምታለን፤ ስለዚህ በዚህ የተነሳ ስለአልማ ሞትም ሆነ ቀብር ምንም አናውቅም።\n\n20 ፳ እናም አሁን እንዲህ ሆነ በኔፊ ህዝብ ላይ በመሣፍንቱ የአስራ ዘጠነኛ ንግስና መጀመሪያ ላይ ሔለማን በህዝቡ መካከል ቃሉን ለማወጅ ሄደ።\n\n21 ፳፩ እነሆም ህዝቡ ከላማናውያን ጋር በመዋጋቱና፣ ትንሽ ፀብና ርበሻ በህዝቡ መካከል በመኖሩ፣ የእግዚአብሔር ቃል በመካከላቸው መነገሩ አስፈላጊ እየሆነ፣ አዎን፣ እናም በቤተክርስቲያኗ ውስጥ ደንብ መቋቋሙ አስፈላጊ እየሆነ መጣ።\n\n22 ፳፪ ስለዚህ፣ ሔለማንና ወንድሞቹ በምድሪቱ ላይ፣ አዎን፣ በምድሪቱ ላይ ባሉት በኔፊ ሰዎች በተያዙት ከተሞች ሁሉ ቤተክርስቲያኗን በድጋሚ ለማቋቋም ሄዱ። እናም እንዲህ ሆነ በምድሪቱ ላይ ባሉት በቤተክርስቲያኖቹ በሙሉ ካህናትን እና መምህራንን ሾሙአቸው።\n\n23 ፳፫ እናም አሁን እንዲህ ሆነ ሔለማንና ወንድሞቹ በቤተክርስቲያኖቹ ላይ ካህናትንና መምህራንን ከሾሙ በኋላ በህዝቡ መካከል ፀብ ተነሳ፣ እናም የሔለማንና የወንድሞቹንም ቃላት አላዳመጡም።\n\n24 ፳፬ ነገር ግን በትዕቢት እያደጉ፣ እጅግ ሀብታሞችም በመሆናቸው በልባቸው ኩራት እየተሞሉ ሄዱ፤ ስለዚህ በራሳቸው ግምት ከፍ ብለው በልፅገዋል፤ እናም በእግዚአብሔር ፊት በቅንነት ለመራመድ የሔለማንንና የወንድሞቹን ቃላት አላዳመጡም።\n\n", "alma 46": "[center][font_size=26]ምዕራፍ ፵፮[/font_size][/center]\n\n[i]አማሊቅያ ንጉስ ለመሆን አሴረ—ሞሮኒ የነፃነት አርማን አነሳ—ሕዝቡንም እምነታቸውን እንዲከላከሉ አነሳሳቸው—እውነተኛ አማኞች ክርስቲያኖች ተብለው ተጠሩ—የዮሴፍ ቅሪቶች ይጠበቃሉ—አማሊቅያ እና የተገነጠሉት ወደ ኔፊ ምድር ሸሹ—የነፃነትን ጉዳይ የማይደግፉ እንዲሞቱ ተደረገ። ከ፸፫–፸፪ ም.ዓ. ገደማ።[/i]\n\n1 ፩ እናም እንዲህ ሆነ የሔለማንንና የወንድሞቹን ቃላት መስማት ያልፈለጉት ሁሉ በወንድሞቻቸው ላይ በአንድነት ተሰባሰቡባቸው።\n\n2 ፪ እናም አሁን እነሆ፣ እነርሱም እስከሚገድሉአቸው ድረስ እጅግ ተቆጥተው ነበር።\n\n3 ፫ አሁን በወንድሞቻቸው ላይ ተቆጥተው የነበሩት መሪ ትልቅና ጠንካራ ሰው ነበር፤ እናም ስሙ አማሊቅያ ተብሎ ይጠራ ነበር።\n\n4 ፬ እናም አማሊቅያ ንጉስ መሆንን ይፈልግ ነበር፤ እናም የተቆጡት ሰዎችም ደግሞ እርሱ ንጉሳቸው እንዲሆንላቸው ይፈልጉ ነበር፤ እናም ብዙዎቹ በምድሪቱ የበታች ዳኞች የነበሩ ናቸው፣ እነርሱም ስልጣንን ይፈልጉ ነበር።\n\n5 ፭ እናም እርሱን የሚረዱትና ንጉሳቸው እንዲሆን የሚያደርጉት ከሆነ በህዝቡ ላይ ገዢ አደርጋችኋለሁ ባላቸው በአማሊቅያ ሽንገላ ተመርተው ነበር።\n\n6 ፮ አዎን በቤተክርስቲያኗ ላይ ሊቀ ካህን ስለነበሩ፣ ምንም እንኳን ሔለማን እና ወንድሞቹ ቢሰብኩም፣ አዎን፣ በቤተክርስቲያኗ ላይ ታላቅ እንክብካቤን ቢያደርጉም፣ በአማሊቅያ ወደ መገንጠል ተመሩ።\n\n7 ፯ እናም በቤተክርስቲያኗ የአማሊቅያን የሽንገላ ቃላት ያመኑ ብዙዎች ነበሩ፤ ስለዚህ ከቤተክርስቲያኗም እንኳን ተገነጠሉ፤ እናም ምንም እንኳን በላማናውያን ላይ ታላቅ ድል ቢያገኙም፣ እና በጌታ እጅ በዳኑበት ደስታቸው እጅግ ታላቅ ቢሆንም፣ የኔፊ ህዝብ ሁኔታም እንደዚህ እጅግ የማያስተማምን እንዲሁም አደገኛ ነበር።\n\n8 ፰ ስለሆነም የሰው ልጆች ጌታ አምላካቸውን እንዴት በፍጥነት እንደሚዘነጉ፣ አዎን፣ ክፋትን ለመስራት፣ እናም በክፉ ሰዎችም ለመመራት እንዴት እንደሚፈጥኑ እንመለከታለን።\n\n9 ፱ አዎን፣ እናም አንድ ኃጢአተኛ ሰው በሰው ልጆች መካከል ለታላቅ ኃጢያት መንስኤ ሊሆን እንደሚችል ደግሞ እንመለከታለን።\n\n10 ፲ አዎን፣ አማሊቅያ የብልጠት ዕቅድ ያለው በመሆኑና፣ ብዙ የሸንጋይ ቃላት ያሉት ሰው በመሆኑ፣ የብዙ ሰዎችን ልብ ክፋት እንዲሰሩ፣ አዎን፣ እናም የእግዚአብሔርን ቤተክርስቲያንና፣ እግዚአብሔር የሰጣቸውን የነፃነት መሰረት፣ ወይም ለፃድቃን ሲል በምድር ገጽ ላይ እግዚአብሔር የላከውን በረከት ለማጥፋት እንደሚመራቸው እንመለከታለን።\n\n11 ፲፩ እናም አሁን እንዲህ ሆነ ሞሮኒ የኔፊ ሠራዊት ዋና ሻምበል የነበረው፣ ይህንን ተቃውሞ በሰማ ጊዜ በአማሊቅያ ላይ ተቆጥቶ ነበር።\n\n12 ፲፪ እናም እንዲህ ሆነ ኮቱን ቀደደና፣ ቁራጩን ወስዶ በላዩ ላይ አምላካችንን፣ ኃይማኖታችንን፣ እናም ነፃነታችንንና፣ ሰላማችንን፣ እናም ሚስቶቻችንንና፣ ልጆቻችንን ለማስታወስ በማለት ፃፈበትና በእንጨት ጫፍ ላይ አሰረው።\n\n13 ፲፫ እናም የራስ ቆቡንም፣ የደረት ኪሱንም፣ ጋሻውንም አሰረ፣ እናም በወገቡ ላይ ጥሩርን ታጠቀ፤ የተቀደደው ኮቱን ያደረገበትን እንጨትንም ወሰደ (እናም የነፃነት አርማ ብሎም ጠርቶታል) እናም በመሬት ላይ ሰገደና፣ የክርስቲያኖች ቡድን ምድሪቷን የራሳቸው እስካደረጉ ድረስ፣ የነፃነት በረከት በወንድሞቹ ላይ እንዲሆን ወደ አምላኩ በኃይል ፀለየ—\n\n14 ፲፬ እውነተኛ የክርስቶስ አማኞች የነበሩ፣ በእግዚአብሔር ቤተክርስቲያን አባል የነበሩ፣ የቤተክርስቲያኗ ባልሆኑትም እንዲህ ተብለው ይጠሩ ነበርና።\n\n15 ፲፭ እናም የቤተክርስቲያኗ የነበሩት ታማኞች ነበሩ፣ አዎን የክርስቶስ እውነተኛ አማኞች የነበሩት በሙሉ የክርስቶስን ስም፣ ወይንም በሚመጣው ክርስቶስ በማመናቸው ክርስቲያን ተብለው የሚጠሩበትን በደስታ ለብሰው ነበር።\n\n16 ፲፮ እናም ስለዚህ፣ በዚህ ጊዜ፣ ሞሮኒ የክርስቲያኖች ጉዳይና የምድሪቱ ነፃነትም ይበልጥ ሞገስን እንዲያገኝ ፀለየ።\n\n17 ፲፯ እናም እንዲህ ሆነ ነፍሱንም ለእግዚአብሔር ባፈሰሰ ጊዜ፣ በወደመው ምድር በስተደቡብ ያሉትን ክፍሎች በሙሉ፣ አዎን፣ እናም በአጠቃላይ በምድሪቱ በሰሜን፣ በደቡብም ክፍል ያለውን በሙሉ ስም ሰጣቸው—የተመረጠች ምድርና የነፃነት መሬት በማለት ሰየመ።\n\n18 ፲፰ እናም እንዲህ አለ፥ በእርግጥ እኛ የክርስቶስን ስም በመልበሳችን የተጠላን በራሳችን መተላለፍን እስከምናመጣ ድረስ እንድንዋረድ እንዲሁም እንድንጠፋ እግዚአብሔር አይፈቅድም።\n\n19 ፲፱ እናም ሞሮኒ እነዚህን ቃላት በተናገረ ጊዜ፣ የተቀደደውን ልብሱን ከፍ በማድረግ በተቀደደው በኩል የተፃፈውን ሰዎች ሁሉ ያዩለት ዘንድ በአየር ላይ አወዛወዘው፣ እናም ድምፁን ከፍ በማድረግም እንዲህ በማለት ጮኸ፥\n\n20 ፳ እነሆ፣ ማንም ይህንን አርማ በምድሪቱ ላይ የጠበቀ በጌታ ብርታት መጥቶ ከእኔ ጋር ይሁን፣ እናም ጌታ እግዚአብሔር እንዲባርካቸው መብታቸው፣ እናም ኃይማኖታቸውን እንደሚጠብቁ ቃል ኪዳኑ ይግቡ።\n\n21 ፳፩ እናም እንዲህ ሆነ ሞሮኒ እነዚህን ቃላት ባወጀ ጊዜ፣ እነሆ፣ ሰዎቹም ልብሶቻቸውን ለምልክት በመቅደድ ወይንም ጌታ አምላካቸውን እንደማይተዉም ቃል በመግባት፣ ወይም በሌላ አነጋገር የእግዚአብሔርን ትዕዛዛት የሚተላለፉ ወይንም በመተላለፍ የሚወድቁ ከሆነ እናም የክርስቶስን ስም ለመልበስ የሚያፍሩ ከሆነ እነርሱ ልብሳቸውን እንደቀደዱ ጌታም እነርሱን ይለያቸዋል በማለት የጦር መሳሪያዎቻቸውን በወገባቸው ላይ በመታጠቅ በአንድ ላይ በመሮጥ መጡ።\n\n22 ፳፪ እንግዲህ የገቡት ቃል ኪዳን ይህ ነበር፣ እናም ልብሳቸውንም በሞሮኒ እግር ስር በመጣል እንዲህ አሉ፥ በመተላለፍ የምንወድቅ ከሆነ በምድሪቱ በስተሰሜን እንደነበሩት ወንድሞቻችን እንደምንጠፋ ከአምላካችን ጋር ቃል ኪዳን ገብተናል፤ አዎን በመተላለፍ የምንወድቅ ከሆነ ልብሶቻችንን እንዲረገጡ በእግርህ ስር እንደጣልናቸው አምላካችንም እኛን በጠላቶቻችን እግር ስር እንድንወድቅ እንዲሁ ያድርገን።\n\n23 ፳፫ ሞሮኒ እንዲህ ሲል ተናገራቸው፥ እነሆ፣ እኛ የያዕቆብ ዘር ቅሪት ነን፣ አዎን፣ በወንድሞቹ ኮቱ የተቀዳደዱበት የዮሴፍ ዘር ቅሪት ነን፤ አዎን እናም አሁን እነሆ የእግዚአብሔርን ትዕዛዛት ለመጠበቅ እናስታውስ፣ አለበለዚያ ልብሶቻችን በወንድሞቻችን ይቀደዳሉ፣ እናም ወደ ወህኒ ቤት እንጣላለን፣ ወይንም እንሸጣለን፣ ወይንም እንገደላለን።\n\n24 ፳፬ አዎን፣ ነፃነታችንን እንደ ዮሴፍ ቅሪት እንጠብቅ፤ አዎን ከመሞቱ በፊት የነበሩትን የያዕቆብን ቃላት እናስታውስ፣ እነሆም፣ የዮሴፍ ኮት ቅሪት ክፍል የሆኑት እንደተጠበቁና እንዳልበሰበሱም ተመለከተ። እናም እንዲህ አለ—የልጄ ልብስ ቁራጭ እንደተጠበቁ ሁሉ የልጄ ዘር ቅሪቶች በእግዚአብሔር እጅ ይጠበቃሉ፣ እናም ወደ እርሱ ይወሰዳሉ፣ የዮሴፍ ዘር ቅሪቶች ግን እንደ ልብሱ ቁራጭ ቅሪቶች ይጠፋሉ።\n\n25 ፳፭ እናም እነሆ፣ ይህ ነፍሴን ያሳዝናታል፤ ይሁን እንጂ ወደ እግዚአብሔር በሚወሰዱ በእርሱ የዘር ክፍል ምክንያት ነፍሴ በልጄ ትደሰታለች።\n\n26 ፳፮ እንግዲህ እነሆ ይህ የያዕቆብ ቋንቋ ነበር።\n\n27 ፳፯ እናም እንግዲህ የዮሴፍ ዘር ቅሪት የሆኑት፣ እንደልብሱ የጠፉት፣ ከእኛ የተገነጠሉ መሆናቸውንስ ማን ያውቃል? አዎን፣ እናም በክርስቶስ እምነት ፈጥነን ካልቆምን እኛም እራሳችን እንዲሁ እንሆናለን።\n\n28 ፳፰ እናም አሁን እንዲህ ሆነ ሞሮኒ ይህንን በተናገረ ጊዜ ወደ ፊት ሄደ፤ እናም ደግሞ ተቃውሞ ባለበት ምድር ሁሉ መልዕክተኛን ላከና፣ አማሊቅያንና የተገነጠሉት አማሊቅያውያን ተብለው በሚጠሩት ላይ ይነሱባቸው ዘንድ ነፃነታቸውን ለመጠበቅ የሚፈልጉትን ሰዎች በሙሉ በአንድ ላይ እንዲሰበሰቡ አደረገ።\n\n29 ፳፱ እናም እንዲህ ሆነ የሞሮኒ ሰዎች ከአማሊቅያውያን በቁጥር ብዙ መሆናቸውን አማሊቅያ በተመለከተ ጊዜ፣ እናም ደግሞ ህዝቡ ስላደረጓቸው ጉዳዮች ፍትህነት በተመለከተ ጥርጣሬአቸውን ተመለከተ፣ ስለዚህ ዓላማውም አይሳካልኝም ብሎ በመፍራት ፈቃደኛ የሆኑትን ሰዎች ወሰደና፣ ወደ ኔፊ ምድር ሸሸ።\n\n30 ፴ እንግዲህ ሞሮኒም ከእንግዲህ ላማናውያን ከዚህ የበለጠ ብርታት ሊኖራቸው አይገባም ብሎ አሰበ፤ ስለዚህ የአምሊኪውያን ሰዎችን ለማቋረጥ፣ ወይም እነርሱን ለመውሰድና፣ ለመመለስ፣ እናም አማሊቅያን ለመግደል አሰበ፤ አዎን፣ ላማናውያንን በቁጣ በእነርሱ ላይ እንደሚያነሳሳና ከእነርሱ ጋር ለውጊያ እንዲመጡ እንደሚያደርግ አውቋልና፤ እናም አማሊቅያ አላማውን ለማግኘት እንዲህ እንደሚያደርግ ያውቅ ነበር።\n\n31 ፴፩ ስለዚህ ሞሮኒ በአንድ ላይ የሰበሰባቸውንና፣ ያስታጠቃቸውን፣ እናም ሰላምን ለመጠበቅ ቃል እንዲገቡ ያደረጋቸውን ወታደሮች መውሰድ አስፈላጊ ነው በማለት አሰበ፤ እናም እንዲህ ሆነ ወታደሮቹን ወሰደ፣ እናም በምድረበዳው ውስጥ የአማሊቅያን መንገድ ለመስበር ድንኳናቸውን በመያዝ ወደ ምድረበዳው ተንቀሳቀሱ።\n\n32 ፴፪ እናም እንዲህ ሆነ እንደ ፍላጎቱም አደረገና፣ ወደ ምድረበዳው ዘመተ፣ እናም የአማሊቅያን ሠራዊት እርምጃ አቋረጠ።\n\n33 ፴፫ እናም እንዲህ ሆነ አማሊቅያ ትንሽ ቁጥር ካላቸው ሰዎች ጋር ሸሸና፣ ቀሪዎቹ በሞሮኒ እጅ ገቡ፣ እናም ወደ ዛራሔምላ ምድር ተመልሰው ተወሰዱ።\n\n34 ፴፬ እንግዲህ፣ ሞሮኒ በዋናው ዳኛ የተሾመ፣ እናም በህዝቡ ድምፅ የተመረጠ ሰው በመሆኑ፣ ስለዚህ በኔፋውያን ሠራዊት መካከል በእነርሱ ላይ ስልጣኑን ለመጀመርና ለመመስረትና እንደፈቃዱ ስልጣን በእነርሱ ላይ ነበረው።\n\n35 ፴፭ እናም እንዲህ ሆነ ነፃ መንግስት ያስተዳድሩበት ዘንድ፣ የነፃነቱን መንስኤ ለመርዳት ወደ ቃል ኪዳኑ ያልገቡትን አማሊቅያውያን እንዲገደሉ አደረገ፤ እናም የነፃነቱን ቃል ኪዳን ክደው የነበሩት ጥቂት ብቻ ነበሩ።\n\n36 ፴፮ እናም ደግሞ እንዲህ ሆነ፣ ሞሮኒ በኔፋውያን በተያዙ ቦታ በምድሪቱ ሁሉ ባሉት ሰገነት ላይ የነፃነት ዓርማው እንዲሰቀል አደረገ፤ እናም ሞሮኒ የነፃነት ባንዲራን በኔፋውያን መካከል እንደዚህ ተከለው።\n\n37 ፴፯ እናም በድጋሚ በምድራቸው ላይ ሰላምን ማግኘት ጀመሩ፣ እናም እስከ አስራ ዘጠነኛው የመሣፍንት አገዛዝ መጨረሻ መቃረቢያ ድረስ ምድሪቱ በሰላም ተዳደረች።\n\n38 ፴፰ እናም ሔለማንና ሊቀ ካህናቱም ደግሞ በቤተክርስቲያኗ ስርዓትን አስከበሩ፤ አዎን ለአራት ዓመታት ያህል እንኳን ሰላም በዝቶላቸው እናም በቤተክርስቲያኗም ተደስተው ነበር።\n\n39 ፴፱ እናም እንዲህ ሆነ በፅናት ነፍሳቸው በጌታ በኢየሱስ ክርስቶስ እንደሚድን እያመኑ የሞቱም ብዙዎች ነበሩ፤ ስለዚህ ከዓለምም የወጡት በደስታ ነበር።\n\n40 ፵ እናም በዓመቱ በአንዳንድ ወቅት ውስጥም በምድሪቱ ተደጋጋሚ በነበረው ንዳድ ጥቂቶች ሞቱ—ነገር ግን ሰዎች በተፈጥሮው የአየር ፀባይ ቢገደዱም እግዚአብሔር የበሽታውን መንስኤ ለማስወገድ መልካም ተክሎችን እና ስሮችን በማዘጋጀቱ ብዙዎች በንዳዱ አልሞቱም—\n\n41 ፵፩ ነገር ግን ብዙዎች በእርጅናቸው ሞተዋል፤ እናም እኛ መገመት እንዳለብን ክርስቶስን በማመን የሞቱት በእርሱ ደስተኞች ናቸው።\n\n", "alma 47": "[center][font_size=26]ምዕራፍ ፵፯[/font_size][/center]\n\n[i]አማሊቅያ የላማናውያን ንጉስ ለመሆን ክህደትን፣ ግድያን፣ እናም ሴራን ተጠቀመ—ከኔፋውያን የተገነጠሉት ከላማናውያን የበለጡ ክፉዎች እና አስፈሪዎች ናቸው። በ፸፪ ም.ዓ. ገደማ።[/i]\n\n1 ፩ እንግዲህ እኛም በምዝገባችን ወደ አማሊቅያና ከእርሱ ጋር ወደ ምድረበዳው ስለሸሹት እንመለስ፤ እነሆም፣ ከእርሱ ጋር የሄዱትን ይዞ ሄደ፣ እናም ወደ ኔፊ ምድር በላማናውያን መካከል ሄደ፣ እናም የላማናውያን ንጉስ ከኔፋውያን ጋር በድጋሚ እንዲዋጉ እራሳቸውን በአንድ ላይ እንዲሰበስቡ አዋጁን በምድሪቱ ላይ እስከሚልክ ድረስ ላማናውያንን በኔፊ ህዝብ ላይ ለቁጣ እንዲነሳሱ አደረገ።\n\n2 ፪ እናም እንዲህ ሆነ አዋጁ በእነርሱ መካከል በደረሰ ጊዜ እጅግ ፈርተው ነበር፤ አዎን፣ ንጉሱን ለማስቀየምም ፈርተው ነበር፤ እናም ደግሞ ህይወታችንን እናጣለን በማለት ስለፈሩም ከኔፋውያን ጋር መዋጋትን አልደፈሩም። እናም እንዲህ ሆነ አልተቀበሉም ነበር፣ ወይም ከእነርሱም አብዛኛዎቹ የንጉሱን ትዕዛዛት አልተቀበሉም።\n\n3 ፫ እናም አሁን እንዲህ ሆነ ንጉሱ ታዛዥ ባለመሆናቸው ተቆጥቶ ነበር፤ ስለዚህ ለትዕዛዛቱ ታዛዥ የሆኑትን ሠራዊት መሪነትን ለአማሊቅያ ሰጠ፤ እናም እንዲሄድና የጦር መሳሪያዎቻቸውን እንዲይዙ እንዲያስገድዳቸው አዘዘው።\n\n4 ፬ እናም እነሆ ይህ የአማሊቅያ ፍላጎት ነበር፣ ክፉ ነገርን ለማድረግ የረቀቀ ሰው ነበር፣ ስለዚህ የላማናውያን ንጉስን ከዙፋኑ ለማውረድ በልቡ አቀደ።\n\n5 ፭ እናም አሁን ንጉሱን በሚወዱት ላማናውያን ክፍል ተቀባይነትን አገኘ፤ እናም ታዛዥ ባልሆኑትም ዘንድ ተቀባይነትን ለማግኘት ፈለገ፤ ስለዚህ ኦኒዳ ተብሎ ወደሚጠራው ስፍራም ሄደ፤ ምክንያቱም ላማናውያን በሙሉ ወደዚያ ስፍራ ሸሽተው ነበርና፤ ወታደሮቹ መምጣታቸውን በማወቃቸው፣ እናም እነርሱን እንደሚያጠፉአቸው ስለገመቱ የጦር መሳሪያዎቹ ወዳሉበት ስፍራ፣ ወደ ኦኒዳ ሸሹ።\n\n6 ፮ እናም ከኔፋውያን ጋር ለመዋጋት እንደማይገደዱ ቁርጥ ውሳኔን በአዕምሮአቸው ስለቀረፁ አንድን ሰው በራሳቸው ላይ ንጉሳቸው እናም መሪያቸው አድርገው ሾሙ።\n\n7 ፯ እናም እንዲህ ሆነ ለጦርነቱ ለመዘጋጀት አንቲጳስ ተብሎ በሚጠራው ተራራ ጫፍ እራሳቸውን በአንድ ላይ ሰበሰቡ።\n\n8 ፰ እንግዲህ እንደንጉሱ ትዕዛዝ መሰረት ከእነርሱ ጋር ለመዋጋት የአማሊቅያ አስተሳሰብ አልነበረም፣ ነገር ግን እነሆ፣ እራሱን የበላይ በማድረግ ያስቀምጥ ዘንድ፣ እናም ንጉሱንም ከዙፋኑ ያወርደው ዘንድ እናም መንግስቱንም ይወስድ ዘንድ በላማናውያን ወታደሮች መወደድ የእርሱ ፍላጎት ነበር።\n\n9 ፱ እናም እነሆ፣ የእርሱም ሠራዊት በአንቲጳስ ተራራ አጠገብ ባለው ሸለቆ ድንኳን እንዲጥሉ አደረገ።\n\n10 ፲ እናም እንዲህ ሆነ ምሽት በሆነም ጊዜ ወደ አንቲጳስ ተራራ ስሙም ሌሆንቲ ወደ ተባለው መሪያቸው ከእርሱ ጋር መነጋገር በመፈለጉ ወደ ተራራው ግርጌ ይመጣ ዘንድ በሚስጥር መልዕክተኛ ላከ።\n\n11 ፲፩ እናም እንዲህ ሆነ ሌሆንቲ መልዕክቱን በተቀበለ ጊዜ ወደ ተራራው ግርጌ መሄድ አልደፈረም ነበር። እናም እንዲህ ሆነ አማሊቅያ እንዲመጣለት ስለፈለገ ለሁለተኛ ጊዜ መልዕክተኛ ላከ። እናም እንዲህ ሆነ ሌሆንቲ ግን አልመጣለትም፤ እናም በድጋሚ ለሶስተኛ ጊዜ መልዕክተኛ ላከ።\n\n12 ፲፪ እናም እንዲህ ሆነ አማሊቅያ ሌሆንቲን ከተራራው ለማስወረድ አለመቻሉን ባወቀ ጊዜ፣ ወደ ሌሆንቲ የጦር ሰፈር በመጠጋት ወደ ተራራው ሄደ፤ እናም እንዲመጣ በመፈለጉ ሌሆንቲ ጠባቂዎቹን ከእርሱ ጋር ይዞ እንዲመጣ በድጋሚ ለአራተኛ ጊዜ መልዕክተኛን ላከ።\n\n13 ፲፫ እናም እንዲህ ሆነ ሌሆንቲ ከጠባቂዎቹ ጋር ወደ አማሊቅያ በመጣ ጊዜ፣ ሌሆንቲ አማሊቅያን በሠራዊቱ ላይ ሁለተኛ መሪ የሚያደርገው ከሆነ፣ ከወታደሮቹ ጋር በምሽት ጊዜ እንዲመጣና፣ በጦር ሰፈራቸው ያሉትን ንጉሱ ትዕዛዝ የሰጣቸውን ሰዎች እንዲከቡአቸው፣ እናም እነርሱንም በሌሆንቲን እጅ አሳልፎ ሊሰጣቸው ፈልጎ ነበር።\n\n14 ፲፬ እናም እንዲህ ሆነ ሌሆንቲ ከራሱ ሰዎች ጋር መጣና፣ የአማሊቅያን ሰዎች ከበቡአቸው፣ ስለዚህ ሌሊቱ ነግቶ ከመንቃታቸው በፊት በሌሆንቲ ወታደሮች ተከበው ነበር።\n\n15 ፲፭ እናም እንዲህ ሆነ መከበባቸውን በተመለከቱ ጊዜ እንዳይጠፉ ከወንድሞቻቸው ጋር እንዲቀላቀሉ ይፈቅድላቸው ዘንድ አማሊቅያን ለመኑት። እናም ይህ አማሊቅያ የሚፈልገው ነገር ነበር።\n\n16 ፲፮ እናም እንዲህ ሆነ የራሱን ሰዎች ከንጉሱ ትዕዛዝ ተቃራኒ በሆነ ሁኔታ አሳልፎ ሰጣቸው። እናም ንጉሱን ከዙፋኑ ለማውረድ ያቀደው ይፈፀም ዘንድ አማሊቅያ የፈለገው ይህንን ነበር።\n\n17 ፲፯ እንግዲህ ዋናው መሪያቸው ከተገደለ ሁለተኛውን ዋና መሪ አድርጎ መሾም በላማናውያን መካከል የነበረ ልምድ ነበር።\n\n18 ፲፰ እናም እንዲህ ሆነ አማሊቅያ ከአገልጋዮቹ አንዱ፣ ሌሆንቲ እንዲሞት ቀስ በቀስ መርዝ እንዲሰጠው አደረገ።\n\n19 ፲፱ እንግዲህ፣ ሌሆንቲ በሞተ ጊዜ፣ ላማናውያን አማሊቅያን መሪያቸው፣ እናም ዋና አዛዣቸው አድርገው ሾሙት።\n\n20 ፳ እናም እንዲህ ሆነ አማሊቅያ ከወታደሮቹ ጋር (ፍላጎቱ ስለተፈፀመለት) ወደ ኔፊ ምድር፣ ወደ ኔፊ ከተማ፣ ዋና ከተማ ወደሆነችው ተንቀሳቀሰ።\n\n21 ፳፩ እናም ንጉሱ አማሊቅያ ትዕዛዙን ፈፅሟልና አማሊቅያ በርካታ ሠራዊቶቹ ከኔፋውያን ጋር ለመዋጋት እንዲሄዱ በአንድ ላይ ሰብስቧቸዋል ብሎ በመገመቱ ከጠባቂዎቹ ጋር እርሱን ለመገናኘት ሄደ።\n\n22 ፳፪ ነገር ግን እነሆ፣ ንጉሱ እርሱን ለማግኘት በሄደ ጊዜ፣ አማሊቅያ አገልጋዮቹ ንጉሱን እንዲያገኙት እንዲሄዱ አደረገ። እናም እነርሱ ሄዱና፣ በንጉሱ ፊት በታላቅነቱ ያከበሩት ለመምሰል ሰገዱለት።\n\n23 ፳፫ እናም እንዲህ ሆነ ንጉሱ ከኔፋውያን በወሰዱት ወግ ለሠላም ተምሣሌት እንደሆነው እንደላማናውያን ወግ እነርሱን ለማንሳት እጁን ዘረጋ።\n\n24 ፳፬ እናም እንዲህ ሆነ ንጉሱ የመጀመሪያውን ከመሬት ባነሳው ጊዜ፣ እነሆ ንጉሱን በልቡ ላይ ወጋው፤ እናም እርሱም በመሬት ላይ ወደቀ።\n\n25 ፳፭ እንግዲህ የንጉሱ አገልጋዮች ሸሹ፣ እናም የአማሊቅያ አገልጋዮች እንዲህ ሲሉ ድምፃቸውን ከፍ አድርገው ጮኹ፥\n\n26 ፳፮ እነሆ፣ የንጉሱ አገልጋዮች ልቡን ወጉት፣ እናም እርሱ ወደቀ፣ እነርሱም ሸሹ፤ እነሆ፣ ኑና ተመልከቱ።\n\n27 ፳፯ እናም እንዲህ ሆነ አማሊቅያ ወታደሮቹ ወደ ፊት እንዲጓዙና፣ ንጉሱ ምን እንደሆነ እንዲመለከቱ አዘዘ፤ እናም ወደ ስፍራው በመጡበት ጊዜ ንጉሱ ደምቶ ከመሬት ላይ ወድቆ ሲያገኙት፣ አማሊቅያ የተቆጣ አስመስሎ እንዲህ አለ፥ ንጉሱን የሚወድ ቢኖር፣ እንዲሄድ ይደረግና፣ የንጉሱንም አገልጋዮች አሳዶ ይግደላቸው።\n\n28 ፳፰ እናም እንዲህ ሆነ ንጉሱን የሚወዱት በሙሉ፣ ይህንን ቃላት በሰሙ ጊዜ መጡ፣ እናም የንጉሱን አገልጋዮች ተከታተሉአቸው።\n\n29 ፳፱ እናም የንጉሱ አገልጋዮች ወታደሮቹ እንደተከታተሉአቸው በተመለከቱ ጊዜ በድጋሚ ፈርተው ነበር፣ እናም ወደ ምድረበዳው ሸሹና፣ ወደ ዛራሔምላ ምድር መጡና፣ ከአሞን ህዝብ ጋር ተቀላቀሉ።\n\n30 ፴ እናም የተከታተሉአቸው ወታደሮች በከንቱ ሁኔታ ከተከተሉአቸው በኋላ ተመለሱ፤ እናም አማሊቅያ እንደዚህ በማጭበርበር የህዝቡን ልብ አገኘ።\n\n31 ፴፩ እናም እንዲህ ሆነ በሚቀጥለው ቀንም ከሠራዊቱ ጋር ወደ ኔፊ ከተማ ገባ፣ እናም ከተማዋንም ተቆጣጠረ።\n\n32 ፴፪ እናም እንግዲህ እንዲህ ሆነ ንግስቲቱ ንጉሱ መገደሉን በሰማች ጊዜ—አማሊቅያ ለንግስቲቱ ንጉሱ በአገልጋዮቹ መገደሉን፣ እርሱም ከወታደሮቹ ጋር እንደተከተላቸው ነገር ግን ከንቱ እንደነበር፣ እናም እንዳመለጡአቸው መልዕክተኛ በመላክ አሳወቃት—\n\n33 ፴፫ ስለዚህ፣ ንግስቲቱ ይህንን መልዕክት በተቀበለች ጊዜ አማሊቅያ የከተማዋን ነዋሪዎች ህይወት እንዲያተርፍ እንደምትፈልግ ላከችበት፤ እናም ደግሞ እርሱ ወደ እርሷ እንዲመጣ ፈለገች፤ እናም ደግሞ የንጉሱን መሞት በተመለከተ ምስክሮችን ለመረጃ እንዲያመጣላት ፈለገች።\n\n34 ፴፬ እናም እንዲህ ሆነ አማሊቅያ ንጉሱን የገደለውንና፣ ከእርሱ ጋር የነበሩትን አገልጋዮች በሙሉ ወሰደና፣ ንግስቲቱ በተቀመጠችበት ስፍራ ሄዱ፤ እናም የንጉሱ በራሱ አገልጋዮች መገደሉን ሁሉም መሰከሩላት፤ እናም ደግሞ እንዲህ አሉ፥ እነርሱም ሸሽተዋል፤ ይህ እራሱ በእነርሱ ላይ ምስክር አይሆንምን? የንጉሱን ሞት በተመለከተም እንደዚህ ንግስቲቱን አሳመኗት።\n\n35 ፴፭ እናም እንዲህ ሆነ አማሊቅያ የንግስቲቱን ድጋፍ ፈለገ፤ እናም አገባትና፣ በማጭበርበሩና፣ በብልጥ አገልጋዮቹ እርዳታ ግዛቱን እንደዚህ አገኘ፤ አዎን፣ በምድሪቱ ላይ ሁሉ ባሉ በላማናውያንና፣ በልሙኤላውያን፣ እናም በእስማኤላውያንና፣ ከኔፊ ንግስና እስከቅርብ ጊዜ ድረስ ከኔፋውያን በተገነጠሉት ሁሉ መካከል ንጉስ መሆኑ ታወቀ።\n\n36 ፴፮ እንግዲህ እነዚህ ተገንጣዮች ከኔፋውያን አንድ ዓይነት ትምህርት እና መረጃ ነበራቸው፤ አዎን በዚሁ ዓይነት ሁኔታ ስለጌታ እውቀት ተምረው ነበር፤ ይሁን እንጂ ከመገንጠላቸው ብዙም ሳይቆይ፣ እንደ ላማናዊያን ባህል በመጠጣት፣ ለስንፍና፣ እናም ለሁሉም አይነትዝሙትነት ቦታ በመስጠት፣ አዎን፣ ጌታ አምላካቸውን ሙሉ በሙሉ ረሱት፣ ከላማናውያን የበለጠ ጠጣርና፣ ንስሃን የማይገቡ ስለመሆናቸው፤ እናም ኃጢአተኞችና፣ አስፈሪዎች ስለመሆናቸው ለመተረክ የሚያስገርም ነበር።\n\n", "alma 48": "[center][font_size=26]ምዕራፍ ፵፰[/font_size][/center]\n\n[i]አማሊቅያ ላማናውያንን በኔፋውያን ላይ አነሳሳ—ሞሮኒ የክርስቲያን ጉዳዮችን እንዲከላከሉ ህዝቡን አዘጋጀ—እርሱም በመብትና በነፃነት ተደሰተ እናም የእግዚአብሔር ኃያል ሰው ነው። በ፸፪ ም.ዓ. ገደማ።[/i]\n\n1 ፩ እናም እንዲህ ሆነ አማሊቅያ ግዛቱን እንዳገኘ የላማናውያንን የልብ ስሜት በኔፊ ህዝብ ላይ እንዲነሳሱ ቀሰቀሰ፤ አዎን፣ ሰዎች ኔፋውያንን በመቃወም ከሰገነታቸው ላይ በመሆን ለላማናውያን እንዲናገሩ ሾማቸው።\n\n2 ፪ እናም ወደ መሣፍንቱ የአስራ ዘጠነኛው የንግስ ዘመን መጨረሻ ላይ አማሊቅያ ልባቸው በኔፋውያን ላይ እንዲነሳሳ አደረገ፤ ዕቅዱን እስከዚህ ድረስ በመፈፀሙ፤ አዎን በላማናውያን ላይ ንጉስ ለመሆን እንደፈለገው በመደረጉ፣ በምድሪቱ ላይም ደግሞ፤ አዎን፣ እናም በኔፋውያንም ሆነ በላማናውያን ምድር ባሉት ሰዎች ሁሉ ላይ እንዲነግስ ፈለገ።\n\n3 ፫ ስለዚህ የላማናውያንን ልብ በማጠጠሩ፣ እናም አዕምሮአቸው እንዲታወር በማድረጉ፣ እናም ለቁጣ እነርሱን በማነሳሳቱ፣ ብዙ ወታደሮች ኔፋውያንን ለመዋጋት በአንድ ላይ እራሳቸውን እስከሚሰበስቡ ድረስ ዕቅዱን ፈፀመ።\n\n4 ፬ እርሱም ኔፋውያንን ለመግዛት፣ እናም እነርሱን ወደ ባርነት ለማምጣት የሰዎቹ ቁጥር ታላቅ በመሆኑ ታላቅ ውሳኔን አድርጎ ነበር።\n\n5 ፭ እናም የኔፋውያንን ብርታትና፣ የመጠለያ ቦታዎቻቸውን፣ እናም ደካማ የሆነውን የከተማቸውን ክፍል የሚያውቁ በመሆናቸው ዞራማውያንን ዋና ሻምበል በማድረግ ሾሞ ነበር፤ ስለዚህ እነርሱን በሠራዊቱ ላይ ዋና ሻምበል በማድረግ ሾመ።\n\n6 ፮ እናም እንዲህ ሆነ የጦር ሰፈራቸውን አነሱና፣ በምድረበዳው ውስጥ ወደ ዛራሔምላ ምድር ሄዱ።\n\n7 ፯ እንግዲህ እንዲህ ሆነ አማሊቅያ ስልጣንን በማምታታት፣ እና በማጭበርበር እያገኘ ባለበት ጊዜ፣ ሞሮኒ፣ በሌላ በኩል የሰዎችን አዕምሮ ለጌታ ለአምላካቸው ታማኝ እንዲሆኑ ያዘጋጅ ነበር።\n\n8 ፰ አዎን፣ የኔፋውያን ወታደሮችን አጠናከረ፣ እናም ትናንሽ ምሽጎችን፣ ወይንም የመጠለያ ስፍራዎችን እንዲሰሩ አደረገ፤ ወታደሮቹን ለመክበብ መሬቱ እንዲቆለል፣ እናም ደግሞ በድንጋይ ግድግዳም ዙሪያውን፣ ከተሞቻቸውንና የምድሪቱን ዳርቻ፣ አዎን፣ በምድሪቱ ዙሪያ ሁሉ ከበበ።\n\n9 ፱ እናም በደንብ ባልተዘጋጀው ምሽጋቸው ብዙ ቁጥር ያላቸውን ሰዎች አስቀምጦ ነበር፤ እናም በኔፋውያን የተያዙትን ምድር እንደዚህ አጠረና አጠናከረ።\n\n10 ፲ እናም በጌታ ይኖሩ ዘንድ፣ እናም በጠላቶቻቸው የክርስቲያኖች ጉዳይ ተብሎ የተጠራውን ይጠብቁ ዘንድ፣ ነፃነታቸውን፣ ምድራቸውን፣ ሚስቶቻቸውን፣ ልጆቻቸውንና ሰላማቸውን ለመደገፍ ተዘጋጅቶ ነበር።\n\n11 ፲፩ እናም ሞሮኒ ጠንካራና፣ ኃያል ሰው ነበር፤ እርሱም ፍፁም የሆነ ዕውቀት ያለው ሰው ነበር፤ አዎን በደም መፋሰስ የማይደሰት ሰው ነበር፤ ነፍሱም በሀገሩመብትና ነጻነት፣ እናም በወንድሞቹ ከመታሰርና ከባርነት መብትና ነጻነት ትደሰታለች፤\n\n12 ፲፪ አዎን፣ እግዚአብሔር በህዝቡ ላይ ብዛት ያላቸው ልዩ መብቶችን፣ እናም በረከቶችን በማድረጉ ለአምላክ ምስጋናን በማቅረብ ልቡ የተሞላ፤ ለህዝቡ ደህንነት እናም ጥበቃ ሲል እጅግ የሰራ ሰው ነው።\n\n13 ፲፫ አዎን፣ እናም እርሱ በክርስቶስ ፅኑ እምነት ያለው ሰው ነበር፤ እናም የህዝቡን መብት፣ ሀገሩንና ኃይማኖቱን፣ ደሙ እስከሚፈስ ድረስ እንኳን ለመጠበቅ መሃላ ምሎ ነበር።\n\n14 ፲፬ እንግዲህ አስፈላጊ ከሆነ ኔፋውያን ደማቸው እስከሚፈስም ድረስ እንኳን ከጠላቶቻቸው እራሳቸውን እንዲከላከሉ ተምረዋል፤ አዎን፣ እናም ደግሞ ህይወታቸውን ከመጠበቅ በቀር በጭራሽ እንዳያጠቁ፣ አዎን፣ እናም በጠላቶቻቸው ላይ ካልሆነ በቀር ጎራዴያቸውን እንዳያነሱ፣ ተምረዋል።\n\n15 ፲፭ እናም ይህ እምነታቸው ነበር፣ ይህንንም በማድረግ እግዚአብሔር በምድሪቱ ላይ ያበለፅጋቸዋል፣ ወይንም በሌላ አነጋገር የእግዚአብሔርን ትዕዛዛት በመጠበቅ ታማኞች እስከሆኑ ድረስ በምድሪቱ ላይ ያበለፅጋቸዋል፤ አዎን፣ እንዲሸሹ፣ አለበለዚያም በሚመጣባቸው አደጋ መሰረት ለጦርነት እንዲዘጋጁ ያስጠነቅቃቸዋል፤\n\n16 ፲፮ እናም ደግሞ፣ እግዚአብሔርም ከጠላቶቻቸው ለመከላከል ወዴት እንደሚሄዱ እንዲያውቁ ያደርጋቸዋል፣ ይህንንም በማድረግ፣ ጌታ ያድናቸዋል፤ ይህም የሞሮኒ እምነት ነበር፣ እናም በደም መፋሰስ ሳይሆን በመልካም ስራ ሕዝቡን ለመጠበቅ፤ አዎን፣ የእግዚአብሔርን ትዕዛዛት በመጠበቅ፣ አዎን፣ እናም ክፋትን በመቋቋም ልቡም በዚያ ተመካች።\n\n17 ፲፯ አዎን፣ እውነት፣ እውነት እላችኋለሁ፤ ሰዎች ሁሉ እንደ ሞሮኒ ከሆኑና ከነበሩ፣ እናም የሚሆኑ ከሆነ፣ እነሆ፣ የሲኦል ኃይል እራሱ ለዘለዓለም ይናወጥ ነበር፤ አዎን፣ ዲያብሎስም በሰው ልጆች ልብ ላይ ስልጣን በጭራሽ ባልኖረውም ነበር።\n\n18 ፲፰ እነሆ እርሱም የሞዛያ ልጅ እንደነበረው እንደ አሞን ዓይነት ነበር፤ አዎን፣ እናም እንደሌሎቹ የሞዛያ ልጆች ነበር፤ አዎን፣ እናም ደግሞ የእግዚአብሔር ሰዎች እንደነበሩት እንደ አልማና ልጆቹ ነበር።\n\n19 ፲፱ እናም እነሆ፣ ሔለማንና ወንድሞቹ ለህዝቡ ከሞሮኒ ያነሰን አገልግሎት የሰጡ አልነበሩም፤ ምክንያቱም እነርሱ የእግዚአብሔርን ቃል ሰብከዋል፣ እናም ቃላቸውን የሰሙአቸውን ሰዎች በሙሉ ለንስሃ አጥምቀዋቸዋል።\n\n20 ፳ እናም እነርሱ ሄዱና፣ ህዝቡ በቃላቸው የተነሳ በጌታ የተመረጡ እስከሚሆኑ ድረስ እራሳቸውን ዝቅ አደረጉ፣ እናም አዎን ለአራት ዓመታትም ያህል በራሳቸው መካከል ከጦርነትና ከፀብ ነፃ ሆኑ።\n\n21 ፳፩ ነገር ግን፣ እንደተናገርኩት፣ በአስራ ዘጠነኛው ዓመት መጨረሻ፣ አዎን፣ በመካከላቸው ሰላም ቢሆንም እንኳን፣ ሳይፈልጉ ከወንድሞቻቸው ከላማናውያን ጋር እንዲጣሉ ተገደዱ።\n\n22 ፳፪ አዎን፣ እናም በአጠቃላይ ፈቃደኞች ባይሆኑም እንኳን፣ ከላማናውያን ጋር ለብዙ ዓመታት ጦርነትን በጭራሽ አላቆሙም ነበር።\n\n23 ፳፫ እንግዲህ በደም መፋሰሱ ደስተኞች ባለመሆናቸው በላማናውያን ላይ ጦርነት በማስነሳታቸው አዝነው ነበር፤ አዎን፣ እናም ይህ ብቻም አልነበረም—ብዙ ወንድሞቻቸውንም ከዚህ ዓለም ወደ ዘለአለማዊው ዓለም ከአምላካቸው ጋር ለመገናኘት ሳይዘጋጁ እንዲላኩ መንስኤ በመሆናቸው አዝነው ነበር።\n\n24 ፳፬ ይሁን እንጂ፣ በአንድ ወቅት ወንድሞቻቸው በነበሩት፣ አዎን፣ እናም ከቤተክርስቲያናቸው በተገነጠሉትና፣ ትተዋቸው በሄዱት፣ እናም ከላማናውያን ጋር በመሆን ሊያጠፋቸው በሄዱት አረመኔ ሰዎች ጭካኔ ሚስቶቻቸውና፣ ልጆቻቸው እንዲጨፈጨፉና እንዲያጠፏቸው ዘንድ ህይወታቸውን ለመስጠት ለመፍቀድ አልቻሉም።\n\n25 ፳፭ አዎን፣ የእግዚአብሔርን ትዕዛዛት የጠበቀ እስካለ ድረስ ወንድሞቻቸው በኔፋውያን ደም ደስታን እንዲያገኙ ለመመልከት አይቻላቸውም፤ ምክንያቱም የእግዚአብሔር ቃል ኪዳን እንደነበረው፣ ትዕዛዛቱን ከጠበቁ በምድሪቱ ላይ ይበለፅጋሉ።\n\n", "alma 49": "[center][font_size=26]ምዕራፍ ፵፱[/font_size][/center]\n\n[i]ወራሪ ላማናውያን የአሞኒሀንና የኖህን የምሽግ ከተማዎች ለመያዝ አልቻሉም—አማሊቅያ እግዚአብሔርን ረገመ፣ እናም የሞሮኒን ደም ለመጠጣት ማለ—ሔለማንና ወንድሞቹ ቤተክርስቲያኗን ማጠናከር ቀጠሉ። በ፸፪ ም.ዓ. ገደማ።[/i]\n\n1 ፩ እናም አሁን እንዲህ ሆነ በአስራ ዘጠነኛው ዓመት አስራ አንደኛ ወር፣ በወሩ አስረኛ ቀን፣ የላማናውያን ወታደሮች ወደ አሞኒሀ ምድር እንደቀረቡ ታዩ።\n\n2 ፪ እናም እነሆ፣ ከተማዋ በድጋሚ ተገንብታ ነበር፣ ሞሮኒም በከተማዋ ዳርቻ ሠራዊቱን አስፍሯል፣ እናም በዙሪያቸው ከላማናውያን ጦርና ድንጋይ የሚጋርዳቸውን አፈር ቆልለዋል፤ እነሆም፣ በድንጋይና በጦር ይዋጉ ነበርና።\n\n3 ፫ እነሆ የአሞኒሀ ከተማ ድጋሚ ተሰርታ ነበር ብያለሁ። እንዲህ እላችኋለሁ፤ አዎን፣ ግማሹ ክፍል በድጋሚ ተሰርቶ ነበር፤ እናም ላማናውያን ከህዝቡ ክፋት የተነሳ አንዴ አጥፍተውት ስለነበር በድጋሚ በቀላሉ የሚያዝ ነው በማለት ገምተው ነበር።\n\n4 ፬ ነገር ግን እነሆ፣ ቁጣቸው ምን ያህል ታላቅ ነበር፤ እነሆም፣ ኔፋውያን በዙሪያቸው ያለውን ተረተር ቆፍረው ቆለሉ፣ ይህም ትልቅ በመሆኑ ላማናውያን በዚህ ላይ ጥቃትን ይፈፅሙ ዘንድ ድንጋይ እናም ጦር ለመወርወር አልቻሉም፣ መግቢያቸው በኩል ካልሆነም በቀር በእነርሱ ላይ ለመምጣትም አልቻሉም ነበር።\n\n5 ፭ እንግዲህ በዚህ ጊዜ የላማናውያን ዋና ሻምበል፣ ኔፋውያን የስፍራቸውን ደህንነት ለማዘጋጀት ባደረጉት ጥበብ እጅግ ተደንቆ ነበር።\n\n6 ፮ እንግዲህ የላማናውያን መሪዎች በቁጥር ብዙ በመሆናቸው፣ አዎን ከዚህ ቀደም እንዳደረጉት በእነርሱ ላይ ለመምጣት እድሉን ለመጠቀም እንችላለን ብለው ገምተው ነበር፤ አዎን፣ እናም ደግሞ በጋሻዎችና፣ በደረት ኪሶቻቸው እራሳቸውን አዘጋጅተው ነበር፤ እናም ደግሞ ከቆዳ በተሰሩ ልብሶች፣ አዎን፣ እርቃናቸውን በሚሸፍኑላቸው ወፍራም ልብሶች፣ እራሳቸውን አዘጋጅተው ነበር።\n\n7 ፯ እናም እንደዚህ በመዘጋጀታቸውም በቀላሉ ወንድሞቻቸውን እንደሚያሸንፉና በባርነት ቀንበር ስር እንደሚያደርጉ፣ ወይም እንደፍላጎታቸውም እንደሚገድሉአቸውና እንደሚጨፈጭፏቸው ገምተዋል።\n\n8 ፰ ነገር ግን እነሆ፣ በከፍተኛ ሁኔታ እስከሚገርማቸው ድረስ በሌሂ ልጆች መካከል ታይቶ በማይታወቅ ሁኔታ ተዘጋጅተው ነበር። እንግዲህ በሞሮኒ ትዕዛዝም መሰረት ለጦርነቱ በላማናውያን ላይ ተዘጋጅተው ነበር።\n\n9 ፱ እናም እንዲህ ሆነ ላማናውያን፣ ወይንም አማሊቅያውያን በአንደዚህ ዓይነቱ የጦርነት ዝግጅት እጅግ ተገርመው ነበር።\n\n10 ፲ እንግዲህ ንጉስ አማሊቅያ ከኔፊ ምድር ከሠራዊቱ ፊት የሚመጣ ቢሆን ኖሮ፣ ምናልባት ላማናውያን የኔፋውያንን አሞኒሀ ከተማ እንዲያጠቁ ያደርግ ነበር፣ እነሆ እርሱ ለህዝቡ ደም ምንም ደንታ የለውምና።\n\n11 ፲፩ ነገር ግን እነሆ፣ አማሊቅያ እራሱ ወደ ጦርነቱ አልመጣም። እናም እነሆ፣ ዋናው ሻምበሉ በአሞኒሀ ከተማ ኔፋውያንን ለማጥቃት አልደፈረም፤ ሞሮኒ በኔፋውያን የሚደረጉትን ጉዳዮች በመቀየሩ፣ ላማናውያን በአፈገፈጉበት ስፍራ ተቆጥተውና በእነርሱ ላይ ለመምጣት አልቻሉም ነበር።\n\n12 ፲፪ ስለዚህ ላማናውያን ወደ ምድረበዳው አፈገፈጉ፣ እናም የጦር ስፍራቸውን ወሰዱና፣ በሁለተኛ ደረጃ ኔፋውያንን ለማጥቃት የሚመች ጥሩ ስፍራ ብለው ወደ ገመቱት የኖህ ምድር ቀጠሉ።\n\n13 ፲፫ ላማናውያን ሞሮኒ ም ሆነ፣ የደህንነት ምሽግ በምድሪቱ ሁሉ ባሉት እያንዳንዱ ከተማ ዙሪያ መመሸጉን አላወቁም ነበር፤ ስለዚህ፣ በቆራጥ ውሳኔ ወደ ኖህ ምድር ዘመቱ፤ አዎን፣ የላማናውያን ዋና ሻምበል መጣ፣ እናም የከተማዋን ህዝብ ለማጥፋት መሃላ አደረገ።\n\n14 ፲፬ ነገር ግን እነሆ፣ በሚገርማቸው ሁኔታ፣ የኖህ ከተማ፣ ደካማ ስፍራ የነበረችው፣ አሁን፣ በሞሮኒ አማካኝነት፣ ጠንካራ ሆነች፣ አዎን፣ ከአሞኒሀም ከተማ እንኳን በመብለጥ ጠንካራ ሆነች።\n\n15 ፲፭ እናም እንግዲህ፣ እነሆ፣ ይህ በሞሮኒ የነበረ ብልህ ሁኔታ ነበር፤ ምክንያቱም እነርሱ በአሞኒሀ ከተማ ይፈራሉ፤ እናም እስከአሁን የኖህ ከተማ የምድሪቱ ደካማው ክፍል በመሆኑ፣ ስለዚህ በዚያ ስፍራ ለመዋጋት ይሄዳሉ ብሎ ገምቶ ነበር፣ ይህም ነገር የሆነው ሞሮኒ እንደተመኘው ነበር።\n\n16 ፲፮ እናም እነሆ፣ ሞሮኒ ሌሂን በከተማዋ ላይ ዋና ሻምበል በማድረግ ሾሞት ነበር፤ እናም በሲዶም ወንዝ በስተምስራቅ ባለው ሸለቆም ከላማናውያን ጋር የተዋጋው ይኸው ሌሂ ነበር።\n\n17 ፲፯ እናም እንግዲህ እነሆ እንዲህ ሆነ፣ ሌሂ ከተማዋን ማስተዳደሩን ላማናውያን ባወቁ ጊዜ በድጋሚ ተቆጡ፣ ምክንያቱም ሌሂን እጅግ ይፈሩት ነበር፤ ይሁን እንጂ ዋናው ሻምበላቸው ከተማዋን ለማጥቃት መሃላ ምሎ ነበር፤ ስለዚህ፣ እነርሱም ሠራዊታቸውን አምጥተው ነበር።\n\n18 ፲፰ እንግዲህ እነሆ፣ ላማናውያን የተገነባው ግንብ ረጅም በመሆኑ፣ እናም በዙሪያው የተቆፈረው ኩሬ ጥልቅ በመሆኑ በመግቢያው በኩል ካልሆነ በቀር ወደ ደህንነታቸው ምሽግ በሌላ መንገድ መግባት አልቻሉም።\n\n19 ፲፱ እናም ኔፋውያን ወደ ምሽጉ ላይ ድንጋይና ቀስቶቻቸውን በመጣል በማንኛውም መንገድ ለመውጣት የሚሞክሩ ሰዎችን ሁሉ ለማጥፋት ተዘጋጅተው ነበር።\n\n20 ፳ ስለዚህም፣ አዎን፣ ጠንካራ ሰዎቻቸውም፣ በጎራዴዎቻቸው እናም በወንጭፎቻቸው፣ በመግቢያው በኩል ወደ ደህንነት ቦታቸው ለመምጣት የሚሞክሩትን ሁሉ ለመምታት ተዘጋጅተው ነበር፤ እናም ከላማናውያን እራሳቸውን ለመከላከል እንደዚህ ተዘጋጅተው ነበር።\n\n21 ፳፩ እናም እንዲህ ሆነ የላማናውያን ሻምበሎች ወታደሮቻቸውን መግቢያው በር ድረስ አምጥተዋቸው ነበር፣ እናም ወደ ደህንነት ስፍራቸውን ለመግባት ከኔፋውያን ጋር መጣላት ጀመሩ፤ ነገር ግን እነሆ፣ በኃይል እስከሚገደሉም ድረስ በተደጋገመ ጊዜ ወደኋላ እንዲሸሹ ተደርገዋል።\n\n22 ፳፪ እንግዲህ በመግቢያው በኩል በኔፋውያን ላይ ድል መቀዳጀት አለመቻላቸውን ባወቁ ጊዜ፣ ወደሰራዊታቸው መድረስ ይችሉ ዘንድ ለመዋጋትም እኩል እድል እንዲያገኙ ምሽጎቻቸውን ቆፈሩት፤ ነገር ግን እነሆ፣ በዚህ ሙከራቸው በላያቸው ላይ በተወረወረባቸው ድንጋይና የጦር ቀስት ተደመሰሱ፤ እናም አፈሩን በመግፋት ጉድጓዱን ከመሙላት ይልቅ በተወሰነ ደረጃ በቆሰሉና በሞቱ ሰዎች ጉድጓዱን ሞሉት።\n\n23 ፳፫ ኔፋውያን በጠላቶቻቸው ላይ ሁሉ እንዲህ ሀይል ነበራቸው፤ እናም ላማናውያን ዋና ሻምበሎቻቸው በሙሉ እስከሚገደሉ ድረስ ኔፋውያንን ለማጥፋት ሞከሩ፤ አዎን፣ እናም ከአንድ ሺህ የሚበልጡ ላማናውያን ተገደሉ፤ በሌላ መልኩ፣ ከኔፋውያን አንድም ነፍስ እንኳን አልጠፋም ነበር።\n\n24 ፳፬ በመግቢያው በኩል ለላማናውያን ቀስቶች የተጋለጡ ሀምሳ የሚጠጉ ሰዎች ቆስለው ነበር፤ ነገር ግን በጋሻዎቻቸው፣ እናም በደረት ኪሶቻቸውና፣ በቆቦቻቸው ተከልለው ስለነበር፣ ቁስሎቻቸው ሁሉ በእግሮቻቸው ላይ ነበር፣ ብዙዎቹም በጣም ቆስለው ነበር።\n\n25 ፳፭ እናም እንዲህ ሆነ፣ ዋና ሻምበሎቻቸው በሙሉ መገደላቸውን ላማናውያን በተመለከቱ ጊዜ ሁሉም ወደ ምድረበዳው ሸሹ። እናም እንዲህ ሆነ፣ በትውልዱ ኔፋውያን ለሆነው አማሊቅያ ንጉሳቸው ስለታላቁ ሽንፈታቸው ለመናገር ወደ ኔፊ ምድር ተመለሱ።\n\n26 ፳፮ እናም እንዲህ ሆነ እርሱም በኔፋውያን ላይ ፍላጎቱን ባለማግኘቱ በህዝቡ እጅግ ተቆጥቶ ነበር፤ እርሱም በባርነት ቀንበር ስር እንዲሆኑ አላደረጋቸውም ነበር።\n\n27 ፳፯ አዎን፣ እጅግ ተቆጥቶ ነበር፣ እናም እግዚአብሔርንና፣ ደግሞ ሞሮኒን ረገመ፣ ደሙንም እጠጣለሁ ብሎ መሃላ ፈፅሞ ነበር፤ እናም ይህም የሆነው ለህዝቡ ደህንነት ሲል ሞሮኒ የእግዚአብሔርን ትዕዛዛት በመጠበቁ ነበር።\n\n28 ፳፰ እናም እንዲህ ሆነ በሌላ መልኩ የኔፊ ህዝብ ወደር በሌለው ኃይሉ ከጠላቶቻቸው እጅ ስላስለቀቃቸው ጌታ አምላካቸውን አመሰገኑ።\n\n29 ፳፱ እናም በኔፊ ህዝብ ላይ የመሣፍንቱ የአስራ ዘጠነኛው የንግስ ዘመን ተፈፀመ።\n\n30 ፴ አዎን፣ እናም በሔለማንና፣ በሺብሎን፣ እናም በቆሪያንቶንና፣ በአሞን እንዲሁም በወንድሞቹ፣ አዎን፣ እናም በንስሀ በመጠመቅና ከህዝቡ መካከል እንዲሰብኩ በተላኩት በቅዱሱ የእግዚአብሔር ስርዓት በተሾሙት ሁሉ የታወጁትን የእግዚአብሔር ቃላት በትህትና ስላዳመጡ በህዝብ መካከል የማያቋርጥ ሰላም፣ እናም በቤተክርስቲያኗ እጅግ ታላቅ ብልፅግና ነበር።\n\n", "alma 50": "[center][font_size=26]ምዕራፍ ፶[/font_size][/center]\n\n[i]ሞሮኒ ለኔፋውያን ምድር ምሽግ አደረገ—ኔፋውያን ብዙ አዳዲስ ከተሞችን ሰሩ—በኔፋውያን ላይ በክፋታቸውና በእርኩሰታቸው ዘመን ጦርነትና ጥፋት አረፈባቸው—ሞሪያንተንና ተቃዋሚዎቹ በቴአንኩም ተሸነፉ—ኔፋአያህ ሞተ፣ እናም ልጁ ፓሆራን የፍርድ ወንበሩን ያዘ። ከ፸፪–፷፯ ም.ዓ. ገደማ።[/i]\n\n1 ፩ እናም አሁን እንዲህ ሆነ ሞሮኒ ለጦርነት መዘጋጀቱንም ሆነ ህዝቡን ከላማናውያን መከላከሉን አላቆመም፤ በመሣፍንቱ ሀያኛ ዓመት የንግስና ዘመን መጀመሪያ ወታደሮቹ እንዲጀምሩ በማድረጉ፣ በኔፋውያን የተያዙትን ምድር ሁሉ የተቆለለውን አፈር በከተማው ዙሪያ መቆፈር እንዲጀምሩ አደረገ።\n\n2 ፪ እናም በተቆለለው አፈር በጫፉ ላይ ግንድ እንዲሆን አደረገ፤ አዎን፣ በከተማው ዙሪያ በሰው ቁመት የተሰራ የእንጨት አጥር እንዲሆን አደረገ።\n\n3 ፫ ከእንጨት በተሰራው ላይ በግንዱ ዙሪያ ሹል እንጨት እንዲሰራ አደረገ፤ እናም የሾለው እንጨት ጠንካራና ከፍ ያለ ነበር።\n\n4 ፬ እናም በሹል እንጨት የተሰሩትን እንዲከልሉ ምሶሶ እንዲቆም አደረገ፤ እናም የላማናውያን ድንጋይና ቀስቶች የሞሮኒን ወታደሮች መምታት እንዳይችሉ በማማዎቹ ላይ የጥበቃ ስፍራ እንዲሆን አደረገ።\n\n5 ፭ እናም ማማው እንደ ፍላጎታቸውና ብርታታቸው፣ በከተማዋ ግንብ ለመጠጋት የሞከሩትን ለመግደል ከላይ ሆነው ድንጋይ ለመወርወር እንዲችሉ ሆኖ ነበር የተዘጋጀው።\n\n6 ፮ በምድሪቱ ሁሉ ባሉት ከተሞች ዙሪያ ሞሮኒ ጠላቶችን ለመከላከል ጠንካራ ምሽግ እንደዚህ አዘጋጅቶ ነበር።\n\n7 ፯ እናም እንዲህ ሆነ ሞሮኒ ወታደሮቹ በምድረበዳው ወደ ምስራቅ እንዲሄዱ አደረገ፤ አዎን፣ እናም በራሳቸው ምድር በስተምስራቅ በምድረበዳው የነበሩትን ላማናውያን ሁሉ በዛራሔምላ ምድር በስተደቡብ ወደነበረው ወደራሳቸው ምድር አስወጡአቸው።\n\n8 ፰ እናም የኔፊ ምድር ከምስራቅ ባህር እስከ ምዕራብ ባህር ድረስ በቀጥተኛ መንገድ የተቋቋመ ነበር።\n\n9 ፱ እናም እንዲህ ሆነ ሞሮኒ ላማናውያንን በስተሰሜን ከነበረው ርስታቸው ሁሉ በምስራቅ በኩል ከምድረበዳው ባስወጣቸው ጊዜ፣ በዛራሔምላ ምድር የሚኖሩ ነዋሪዎችንና በምድሪቱ ዙሪያ ያሉትን በስተምስራቅ በምድረበዳው እስከ ባህሩ ዳርቻ ድረስም እንኳን እንዲጓዙ እናም ምድሪቱን እንዲወርሱ አደረገ።\n\n10 ፲ እናም ደግሞ በስተደቡብ በራሳቸው ምድር ዳርቻ ሠራዊቱን አስቀመጠና፣ ከጠላቶቻቸው እጅ ወታደሮቹንና ህዝቡን ይጠብቅ ዘንድ ምሽግ እንዲሰሩ አደረገ።\n\n11 ፲፩ እናም በምድረበዳው በምስራቅ እናም ደግሞ በስተምዕራብ በኩል የላማናውያን ጠንካራ ምሽጎችን አጠፋ፣ አዎን፣ በኔፋውያንና በላማናውያን መካከል፣ በዛራሔምላ ምድርና በኔፊ ምድር መካከል፣ ከባህሩ ከምዕራብ ጀምሮ እስከሲዶም ወንዝ ጫፍ መሸገ—ኔፋውያን በሰሜን በኩል ያለውን መሬት በሙሉ፣ አዎን፣ እንደፍላጎታቸውም ከለጋስ ምድር በስተሰሜን በኩል ያለውን ምድር በሙሉ ያዙ።\n\n12 ፲፪ ሞሮኒ በየቀኑ በቁጥር ከሚጨምሩት ሠራዊቶቹ ጋር፣ ስራው ለእነርሱ የጥበቃ ማረጋገጫ በመሆኑ፣ ላማናውያንን ከራሳቸው ምድር በምድራቸውም ባሉት ሀብቶቻቸው ላይ ስልጣን እንዳይኖራቸው ጉልበታቸውን፣ እናም ስልጣናቸውን ለማጥፋት ፈለገ።\n\n13 ፲፫ እናም እንዲህ ሆነ ኔፋውያን የከተማዋን መሰረት ጀመሩና፣ የከተማዋንም ስም ሞሮኒ ብለው ጠሯት፤ እናም ይህ በባህሩ በስተምስራቅ በኩል ነበር፤ እናም በላማናውያን ይዞታ ሥር በሆነው በደቡብ ዳርቻ ነበር።\n\n14 ፲፬ እናም ደግሞ የአሮንንና የሞሮኒን ወሰን የሚያገናኘውን በሞሮኒና በአሮን ከተማ መካከል የከተማ መሰረትን ጀመሩ፤ እናም የከተማዋን ወይም የምድሪቱን ስም ኒፋአያህ ብለው ጠሯት።\n\n15 ፲፭ እናም ደግሞ በዚያው ዓመት በስተሰሜን በኩል ብዙ ከተሞችን መስራት ጀመሩ፣ አንድ በተለየ ሁኔታ የሰሩትን ሌሂ ብለው ጠሩት፣ ይህም በባህሩ ሰርጥ ዳርቻ በስተሰሜን በኩል ነበር።\n\n16 ፲፮ እናም ሀያኛው ዓመት እንደዚህ ተፈፀመ።\n\n17 ፲፯ እናም በመሣፍንቱ ሀያ አንደኛ ዓመት መጀመሪያ የንግስና ዘመን ላይ የኔፊ ህዝብ በእንደዚህ ዓይነት ብልጽግና ላይ ነበር።\n\n18 ፲፰ እናም እጅግ በለፀጉ፣ እናም እጅግም ሀብታም ሆኑ፣ አዎን፣ እናም በምድሪቱ ላይ ተባዙና በረቱ።\n\n19 ፲፱ እናም ጌታ ለሰው ልጆች ያደረገውን ቃል በሙሉ ለመፈፀም እንዴት መሀሪና ፍትሀዊ እንደሆነ እንመለከታለን፤ አዎን፣ ለሌሂ በዚህ ጊዜም እንኳን ቢሆን፣ እንዲህ ብሎ የተናገራቸው ቃላት የተረጋገጡ መሆናቸውን ለመመልከት እንችላለን፥\n\n20 ፳ አንተ እና ልጆችህ የተባረካችሁ ናችሁ፤ እናም እነርሱ የተባረኩ ይሆናሉ፣ ትዕዛዛቴንም እስከጠበቁ ድረስ በምድሪቱ ላይ ይበለፅጋሉ። ነገር ግን ትዕዛዛቴን እስካልጠበቁ ድረስ ከጌታ ፊት እንደሚለዩ አስታውሱ።\n\n21 ፳፩ እናም እነዚህ ቃል ኪዳኖች ለኔፊ ህዝብ እውነትነታቸው እንደሚረጋገጥ እናያለን፤ ይህ በመካከላቸው የነበረው ፀብና ጥል፤ አዎን፣ ግድያቸውና፣ ዝርፊያቸው፣ ጣኦት አምላኪነታቸውና፣ እርኩሰታቸው በእነርሱም ላይ ጦርነትና ጥፋትን አምጥቶባቸው ነበርና።\n\n22 ፳፪ እናም በሺህ የሚቆጠሩ ኃጢአተኞች ወንድሞቻቸው በባርነት በተመደቡ፣ ወይም በጎራዴ በጠፉ፣ ወይም እምነት አጥተው በመነመኑ፣ እናም ከላማናውያን ጋር በተቀላቀሉ ጊዜ የጌታን ትዕዛዛት በመጠበቅ ታማኝ የነበሩት እነዚያ በሁሉም ጊዜ ድነዋል።\n\n23 ፳፫ ነገር ግን እነሆ እንደሞሮኒ ጊዜ አዎን፣ በመሣፍንቱ በሀያ አንደኛ የንግስና ዘመን በዚህ ጊዜም እንኳን፣ ከኔፊ ጊዜ ጀምሮ በኔፊ ሰዎች መካከል በጭራሽ እንዲህ ያለ ደስታ አልነበረም።\n\n24 ፳፬ እናም እንዲህ ሆነ የመሣፍንቱ ሀያ ሁለተኛ የንግስና ዘመንም እንዲህ በሰላም ተፈፀመ፤ አዎን፣ እናም ደግሞ ሀያ ሶስተኛው ዓመት።\n\n25 ፳፭ እናም እንዲህ ሆነ በመሣፍንቱ ሀያ አራተኛ የንግስና ዘመን መጀመሪያ ላይ፣ በሌሂ ምድር ዳርቻ ላይ ተገጣጥመው በነበሩት የሌሂን ምድር እና የሞሪያንተንን ምድር በተመለከተ በኔፊ ህዝብ መካከል በተፈጠረው ፀብ ባይሆን ኖሮ በኔፊ ህዝብ መካከል ሰላም በሆነ ነበር፤ ሁለቱም በባህሩ ሰርጥ ዳርቻ ነበሩ።\n\n26 ፳፮ እነሆም፣ የሞሪያንተንን ምድር የራሳቸው ያደረጉት ሰዎች ከሌሂ ምድር ትንሹን ክፍል ይገባናል ብለው ነበር፤ ስለዚህ የሞሪያንተን ህዝብ በወንድሞቻቸው ላይ ጦር እስኪያነሱ ድረስ በመካከላቸው የጋለ መጣላት ተጀምሮ ነበር፣ እናም በጎራዴዎቻቸው እነርሱን ለመግደል ቆርጠው ነበር።\n\n27 ፳፯ ነገር ግን እነሆ፣ የሌሂን ምድር የያዙት ሰዎች ወደ ሞሮኒ የጦር ሰፈር ሸሹ፣ እናም እርዳታን ለማግኘት ለእርሱ አቤት አሉ፤ እነሆ አልተሳሳቱም ነበርና።\n\n28 ፳፰ እናም እንዲህ ሆነ፣ ሞሪያንተን ተብሎ በሚጠራው ሰው የተመሩት የሞሪያንተን ህዝብ፣ የሌሂ ህዝብ ወደ ሞሮኒ የጦር ሰፈር መሸሻቸውን ባወቁ ጊዜ፣ የሞሮኒ ወታደሮች በእነርሱ ላይ እንደሚመጡ እናም እንዳያጠፉአቸው እጅግ ፈርተው ነበር።\n\n29 ፳፱ ስለዚህ፣ ሞሪያንተን ወደሰሜን በትልቅ ውኃ ወደተሸፈነው ስፍራ እንዲሸሹ እናም በስተሰሜን በኩል ያለውን መሬት እንዲይዙ ልባቸውን አነሳሳ።\n\n30 ፴ እናም እነሆ፣ ይህንን ዕቅድ (ለሃዘን ምክንያት ይሆን የነበረውን) እንዲፈፀም ማድረግ ይችሉ ነበር፣ ነገር ግን እነሆ፣ ሞሪያንተን ስሜታዊ ስለነበር፣ እነሆም በአንዲት ገረዱ ተቆጣ፣ እናም ክፉኛ መታት።\n\n31 ፴፩ እናም እንዲህ ሆነ እርሷ ሸሸችና፣ ወደ ሞሮኒ የጦር ሰፈር መጣች፣ እናም የሆነውን ሁሉ በተመለከተና፣ ደግሞ ወደ ሰሜን ለመሸሽ ያላቸውን ሙከራ ለሞሮኒ ነገረችው።\n\n32 ፴፪ እንግዲህ በለጋስ ወይም በሞሮኒ የነበሩ ሠዎች የሞሪያንተንን ቃል በመስማት እናም ከህዝቡም ጋር ይቀላቀላሉ፣ እናም ከኔፋውያን ጋር የከፋ ሁኔታን ሊያስከትል የሚችል የምድር ክፍሎችን ያገኛሉ፣ አዎን፣ ውጤቱም ለነፃነታቸው ውድቀት መንስኤ ሊሆን የሚችል ነው ብለው ፈርተው ነበር።\n\n33 ፴፫ ስለዚህ ሞሮኒ፣ ከጦር ሰፈራቸው፣ የሞሪያንተንን ሰዎች እርምጃ ለማቋረጥ፣ ወደ ሰሜን ክፍል እንዳይሸሹም ለማቆም ወታደር ላከ።\n\n34 ፴፬ እናም እንዲህ ሆነ ወደ ወደመው ምድር ወሰን እስከሚመጡ ድረስ አላቋረጧቸውም ነበር፤ እናም በምድሪቱ ሰሜን በኩል በቀጭኑ የባህሩ ማለፊያ በኩል አዎን፣ በባህሩ በኩል በስተምዕራብና በስተምስራቅ በኩል እርምጃቸውን አቋረጡ።\n\n35 ፴፭ እናም እንዲህ ሆነ በሞሮኒ የተላኩት ሠራዊቶች፣ ቴአንኩም ተብሎ በሚጠራ ሰው የተመሩት፣ የሞሪያንተንን ህዝብ አገኙ፤ እናም የሞሪያንተንም ህዝብ ግትር ነበር፣ በእርሱ (በኃጢአተኛና በሸንጋይ ቃላቱ በመቀስቀሳቸው የተነሳ) ጦርነቱም በመካከላቸው ሆነ፣ በዚያም ቴአንኩም ሞሪያንተንን ገደለውና፣ ወታደሮቹን አሸነፈ፣ እናም በምርኮም ወሰዱአቸውና፣ ወደ ሞሮኒ የጦር ሰፈር ተመለሱ። እናም በዚሁ የመሣፍንቱ ሀያ አራተኛው የንግስና ዘመን በኔፊ ህዝብ ላይ ተፈፀመ።\n\n36 ፴፮ እናም የሞሪያንተንን ህዝብ እንደዚህ ነበር የተመለሱት። እናም ሰላሙን ለመጠበቅ ቃል ኪዳን ከገቡ በኋላ ወደ ሞሪያንተን ምድር ተመለሱና፣ በእነርሱና በሌሂ ህዝብ መካከል አንድነት ሆነ፤ እናም ደግሞ የሌሂ ህዝብ ወደራሳቸው ምድር ተመለሱ።\n\n37 ፴፯ እናም እንዲህ ሆነ የኔፊ ህዝብ ሰላምን መልሰው በመሰረቱበት በዚሁ ዓመት፣ በእግዚአብሔር ፊት ፍፁም ትክክል በሆነ ሁኔታ የፍርድ ወንበሩን ቦታ ይዞ የነበረው ሁለተኛው ዋና ዳኛም ኒፋአያህ ሞተ።\n\n38 ፴፰ ይሁን እንጂ፣ እናም በአልማና በአባቱ ከሁሉም ነገር በላይ ቅዱስ ተደርገው የተገመቱትን መዝገቦች ከአልማ አልቀበልም ብሎ ነበር፤ ስለዚህ አልማ እነዚህን ነገሮች ለልጁ ሔለማን ሰጠው።\n\n39 ፴፱ እነሆ፣ እንዲህ ሆነ የኒፋአያህ ልጅ በአባቱ ቦታ የፍርድ ወንበሩን እንዲይዝ ተመደበ፤ አዎን በትክክል እንዲፈርድና፣ ሰላምንና፣ የህዝቡን ነፃነት እንዲጠብቅ፣ እናም ጌታ አምላካቸውን ለማምለክ ቅዱስ የሆነውን ልዩ መብታቸውን እንዲፈቅድላቸው፣ አዎን፣ በጊዜው ሁሉ እግዚአብሔርን ምክንያት እንዲደግፍና እንዲከላከል፣ እናም ኃጢአተኞችን እንደወንጀላቸው ወደ ፍርድ ለማምጣት፣ በመሀላና፣ በቅዱስ ስርዓት ዋና ዳኛ በመሆንና፣ በህዝቡ ላይ ገዢ ሆኖ ተሹሞ ነበር።\n\n40 ፵ እንግዲህ እነሆ፣ ስሙም ፓሆራን ተብሎ ይጠራ ነበር። እናም ፓሆራን የአባቱን ወንበር ያዘና፣ በሀያ አራተኛ ዓመት መጨረሻም በኔፊ ህዝብ ላይ የንግስናውን ዘመን ጀመረ።\n\n", "alma 51": "[center][font_size=26]ምዕራፍ ፶፩[/font_size][/center]\n\n[i]የንጉሱ የሆኑትን ሰዎች ህጉን ለመለወጥ እናም ንጉሥን ለመምረጥ ፈለጉ—ፓሆራን እናም የነበረውን መንግስት የሚደግፉት በህዝቡ ድምፅ ተደግፈው ነበር—ሞሮኒ የንጉሱ የሆኑትን ሰዎች ሀገራቸውን እንዲከላከሉ አለበለዚያም እንዲገደሉ አስገደዳቸው—አማሊቅያ እናም ላማናውያን ብዙ የተመሸጉ ከተማዎችን ያዙ—ቴአንኩም የላማናውያንን ወረራ መለሰ እናም አማሊቅያን በድንኳኑ ውስጥ ገደለው። ከ፷፯–፷፮ ም.ዓ. ገደማ።[/i]\n\n1 ፩ እናም እንግዲህ እንዲህ ሆነ በኔፊ ህዝብ ላይ በመሣፍንቱ ሀያ አምስተኛ ዓመት የንግስና ዘመን መሬታቸውን በተመለከተ በሌሂና በሞሪያንተን ህዝብ መካከል ሰላምን መሰረቱ፣ እናም ሀያ አምስተኛውን ዓመት በሰላም ጀመሩ፤\n\n2 ፪ ይሁን እንጂ፣ የኔፊ ህዝብ በምድሪቱ በሙሉ ለረጅም ጊዜ ሰላምን ማቆየት አልቻሉም፣ ምክንያቱም ዋናውን ዳኛ ፓሆራንን በተመለከተ በህዝቡ መካከል ፀብ ተጀመረ፤ እነሆ፣ ከህዝቡ የተወሰነው ክፍል በህጉ ጥቂት ነጥቦች እንዲለወጡ ፈልገው ነበርና።\n\n3 ፫ ነገር ግን እነሆ፣ ፓሆራን ህጉን አልለወጠም፣ እንዲለወጥም አልፈቀደም ነበር፤ ስለዚህ፣ የህጉን መለወጥ በተመለከተ ከአቤቱታቸው ጋር ድምፃቸውን የላኩትንም አላዳመጣቸውም ነበር።\n\n4 ፬ ስለዚህ፣ ህጉ እንዲለወጥ የፈለጉት በእርሱ ተቆጥተው ነበር፤ እናም በምድሪቱ ላይ ከእንግዲህ ዋና ዳኛ እንዲሆን አልፈለጉም፤ ስለዚህ ይህንን በተመለከተ የጋለ ፀብ ተነሳ፣ ነገር ግን እስከ ደም መፋሰስ አልነበረም።\n\n5 ፭ እናም እንዲህ ሆነ ፓሆራን ከፍርድ ወንበር ዙፋን እንዲወርድ ፈልገው የነበሩት የንጉሱ ሰዎች ተብለው ይጠሩ ነበር፤ ምክንያቱም ህጉ ነፃ መንግስቱን በመጣል እናም ምድሪቱም በንጉስ እንዲገዛ ፈልገው ነበር።\n\n6 ፮ እናም ፓሆራን በምድሪቱ ላይ ዋና ዳኛ ሆኖ እንዲቀር የሚፈልጉ ለራሳቸው ነፃ ሰዎች የሚለውን ስም ወስደው ነበር፤ እናም እንደዚህ በመካከላቸው ክፍፍል ነበር፣ ምክንያቱም ነፃ ሰዎቹ መብታቸውንና፣ በነፃው መንግስት የኃይማኖታቸውን ነፃነት ለመጠበቅ መሀላ እንዲሁም ቃል ኪዳን ገብተው ነበርና።\n\n7 ፯ እናም እንዲህ ሆነ እንዲህ ዓይነቱ ፀብ በህዝቡ ድጋፍ መልስ አግኝቶ ነበር። እናም እንዲህ ሆነ የህዝቡ ድምፅ የነፃ ሰዎችን ደገፈና፣ ፓሆራን የፍርድ ወንበር ያዘ፣ ይህም በፓሆራን ወንድሞች እናም በነፃነት ሰዎች መካከል ታላቅ ደስታን ፈጠረ፤ ደግሞም ብዙዎቹ የነፃነት ሰዎች ንጉሳዊ የሆነውን ስርዓት እንዳይቃወሙ፣ ነገር ግን የነፃነቱን መንስኤ እንዲከላከሉ ተገደው ነበር።\n\n8 ፰ እንግዲህ ንጉሶቹን ይደግፉ የነበሩት፣ በትውልድ ታላቅ ስፍራ የነበራቸው፤ እናም ንጉስ ለመሆንም የፈለጉ ነበሩ፤ እናም ኃይልንና ስልጣንን በህዝቡ ላይ በሚፈልጉትም ይደገፉ ነበር።\n\n9 ፱ ነገር ግን እነሆ፣ ይህ በኔፊ ህዝብ መካከል እንደዚህ ዓይነቱ ፀብ ወሳኝ የሆነበት ጊዜ ነበር፤ ምክንያቱም እነሆ፣ አማሊቅያ የላማናውያን ሰዎችን ልብ በኔፊ ህዝብ ላይ በድጋሚ አነሳስቶ ነበር፤ እናም ከምድሪቱ ከሁሉም ክፍል ወታደሮችን በአንድ ላይ ሰበሰበና፣ አስታጠቃቸው፣ እናም በሙሉ ትጋቱ ለጦርነት አዘጋጃቸው፤ ምክንያቱም የሞሮኒን ደም ለመጠጣት ምሎ ነበርና።\n\n10 ፲ ነገር ግን እነሆ፣ እርሱ የገባው ቃል ኪዳን የተጣደፈ መሆኑን እንመለከታለን፤ ይሁን እንጂ እራሱን እና ወታደሮቹን ከኔፋውያን ጋር ለመዋጋት አዘጋጀ።\n\n11 ፲፩ አሁን የእርሱ ወታደሮች ከዚህ ቀደም እንደነበሩት ታላቅ አልነበሩም፣ ምክንያቱም ብዙ ሺዎች በኔፋውያን ተገድለው ነበርና፤ ነገር ግን ታላቅ ውድቀት ቢደርስባቸውም፣ አማሊቅያ ወደ ዛራሔምላ ምድር ለመምጣት የማይፈራ እስከሚሆን ድረስ፣ በሚያስገርም ሁኔታ ብዙ ወታደሮችን በአንድነት ሰብስቦ ነበር።\n\n12 ፲፪ አዎን፣ አማሊቅያም ቢሆን ራሱ ላማናውያንን በመምራት መጥቶ ነበር። እናም ይህም የነበረው በመሣፍንቱ የሀያ አምስተኛ ዓመት የንግስና ዘመን ነበር፤ እናም በዚሁ ጊዜ ነበር ኔፋውያን ዋና ዳኛ የነበረውን ፓሆራንን በተመለከተ ለፀባቸው መፍትሔ መፈለግ የጀመሩት።\n\n13 ፲፫ እናም እንዲህ ሆነ የንጉሱ ሰዎች ተብለው የሚጠሩት ሰዎች ላማናውያን ከእነርሱ ጋር ለመዋጋት መምጣታቸውን በሰሙ ጊዜ በልባቸው ተደስተው ነበር፤ እናም በዋናው ዳኛና፣ ደግሞ በነፃነቱ ሰዎች፣ እጅግ በመቆጣታቸው የጦር መሳሪያቸውን ለማንሳት አልፈቀዱም፣ ሀገራቸውንም ለመከላከል የጦር መሳሪያዎችን አላነሱም ነበር።\n\n14 ፲፬ እናም እንዲህ ሆነ ሞሮኒ ይህንን፣ እናም ደግሞ በምድሪቱ ዳርቻ ላማናውያን መምጣታቸውን በተመለከተ ጊዜ፣ እነርሱን ለመጠበቅ በታላቅ ትጋት ከእርሱ ጋር አብረው የሰሩት ሰዎች ግትር በመሆናቸው እጅግ ተቆጥቶ ነበር፤ አዎን፣ በእጅግ ተቆጥቶ ነበር፤ ነፍሱም በእነርሱ ላይ በቁጣ ተሞልታ ነበር።\n\n15 ፲፭ እናም እንዲህ ሆነ ሞሮኒ ወደ ምድሪቱ ገዢ እንዲያነበው የፈለገውን፣ እናም ሀገራቸውን ለመከላከል የሚቃወሙትን እንዲያስገድድ፣ አለበለዚያም እንዲገድላቸው ለእርሱ (ለሞሮኒ) ስልጣንን እንዲሰጠው ከህዝቡ ድጋፍ ጋር አቤቱታውን ላከ።\n\n16 ፲፮ በህዝቡ መካከል እንደዚህ ዓይነቱን ፀብና ተቃውሞ ማቆም የእርሱ የመጀመሪያው ጥንቃቄ ነበር፤ እነሆ ይህ ከዚህ ቀደም የጥፋታቸው ሁሉ መንስኤ ስለነበር ነው። እናም እንዲህ ሆነ በህዝቡም ድምፅ የተነሳ ይህ ተፈቅዶ ነበር።\n\n17 ፲፯ እናም እንዲህ ሆነ ሞሮኒ የንጉሱን ሰዎች፣ ትምክህታቸውንና፣ ክብራቸውን እንዲያጠፉ፣ እናም እንዲገድሉአቸው፣ አለበለዚያም የጦር መሳሪያዎቻቸውን እንዲወስዱና፣ ነፃነታቸውን እንዲደግፉ እንዲያደርጉ ወታደሮቹን አዘዛቸው።\n\n18 ፲፰ እናም እንዲህ ሆነ ሠራዊቱ በሰዎቹ ላይ ዘመቱ፤ እናም እነርሱ ትምክህታቸውንና ክብራቸውን እንደዚህ ያህል ገፈፉባቸው፣ ከሞሮኒ ሰዎች ጋር ለመዋጋት የጦር መሳሪያዎቻቸውን ሲያነሱ በጎራዴዎቻቸው ድባቅ ተመቱና ተገደሉ።\n\n19 ፲፱ እናም እንዲህ ሆነ ከተቃዋሚዎቹ አራት ሺህ የሚሆኑት በጎራዴው ተመትተው ነበር፤ እናም በጦርነቱ ያልተገደሉት መሪዎቻቸውን በዚህን ጊዜ እነርሱን ለፍርድ ለማቅረብ ጊዜ ባለመኖሩ ተወስደውና ወደ ወህኒ ቤቱ ተጣሉ።\n\n20 ፳ እናም ከተቃዋሚዎቹ የተቀሩት፣ በጎራዴ ተመትተው ከተገደሉት ይልቅ፣ የነፃነት አርማን ደገፉ፣ እናም በምሶሶዎቻቸው ላይና፣ በከተሞቻቸው ላይ የነፃነት አርማቸውን እንዲሰቅሉና፣ ሀገራቸውን ለመከላከል የጦር መሳሪያዎቻቸውን እንዲያነሱ ተገደዱ።\n\n21 ፳፩ እናም የንጉሱ ሰዎች ተብለው በመጠራት ዳግም እንዳይታወቁ ሞሮኒ የንጉሱ ሰዎች የሆኑትን ፍፃሜ አደረገ፤ እናም የልዑልነት ደም አለን በሚሉት ትምክህተኛና ግትር ሰዎች ላይ እንደዚህ መጨረሻቸውን አደረገ፤ ነገር ግን እንደ ወንድሞቻቸው እራሳቸውን ትሁት ማድረግና፣ ከባርነት ለመላቀቅ በጀግንነት እንዲዋጉ አደረጋቸው።\n\n22 ፳፪ እነሆ፣ እንዲህ ሆነ ሞሮኒ በህዝቡ መካከል ጦርነቱ፣ እናም ፀቡ እንዲቆምና፣ ህዝቡ ለሰላምና ለስልጣኔ ባስገደደ፣ እናም ከላማናውያን ጋር ለመዋጋት እንዲዘጋጁ ህጎችን ባዘጋጀ ጊዜ፣ እነሆ፣ ላማናውያን በባህሩ ዳርቻ ወደሞሮኒ ምድር መጥተው ነበር።\n\n23 ፳፫ እናም እንዲህ ሆነ ኔፋውያን በሞሮኒ ከተማ በበቂ ሁኔታ ጠንካሮች አልነበሩም፤ ስለዚህ አማሊቅያ ብዙዎችን ኔፋውያን በመግደል፣ እንዲሸሹ አደረገ። እናም እንዲህ ሆነ አማሊቅያ ከተማዋን፣ አዎን፣ ምሽጋቸውን በሙሉ ያዘ።\n\n24 ፳፬ እናም ከሞሮኒ ከተማ የሸሹት ወደ ኒፋአያህ ከተማ መጡ፤ እናም ደግሞ የሌሂ ከተማ ሰዎች እራሳቸውን በአንድ ላይ ሰበሰቡና፣ ዝግጅት አደረጉና፣ ላማናውያንን በጦርነት ለመቀበል እራሳቸውን አዘጋጅተው ነበር።\n\n25 ፳፭ ነገር ግን እንዲህ ሆነ አማሊቅያ ላማናውያን በኒፋአያህ ከተማ ለመዋጋት እንዲሄዱ አልፈቀደላቸውም፣ ነገር ግን በባህሩ ዳርቻ እንዲቆዩ አደረገ፣ ሰዎችንም በሁሉም ከተማ በማድረግ ከተሞቹን እንዲከላከሉ እናም እንዲጠብቁ ተዋቸው።\n\n26 ፳፮ እናም የኒፋአያህን ከተማና፣ የሌሂን ከተማ፣ የሞሪያንተንንም ከተማ፣ የኦምነርን ከተማ፣ እናም የጊድን ከተማ፣ እንዲሁም የሙሌቅን ከተማ፣ ሁሉንም በባህሩ ዳርቻ በስተምስራቅ የሚገኙትን ከተሞች መያዙን ቀጠለ።\n\n27 ፳፯ እናም በአማሊቅያ ጮሌነት ላማናውያን ቁጥር ስፍር በሌላቸው ሠራዊቶቻቸው፣ በሞሮኒ ምሽግ የተመሸጉትን ብዙ ከተሞችን አገኙ፤ እነዚህም በሙሉ ለላማናውያን ጠንካራ ስፍራዎችን ሰጣቸው።\n\n28 ፳፰ እናም እንዲህ ሆነ ላማናውያን፣ ኔፋውያንን ከፊታቸው በማባረርና ብዙዎችን በመግደል ወደለጋስ ምድር ወሰን ዘመቱ።\n\n29 ፳፱ ነገር ግን እንዲህ ሆነ ሞሪያንተንን የገደለውን፣ እናም ህዝቡንም ከመሸሽ ካቆማቸው ከቴአንኩም ጋር ተገናኙ።\n\n30 ፴ እናም እንዲህ ሆነ፣ ከበርካታ ወታደሮቹ ጋር፣ የለጋስን ምድር፣ እናም ደግሞ በስተሰሜን በኩል ያለውን መሬት ለመውሰድ ወደፊት የተጓዘውን አማሊቅያንም ደግሞ አቆመው።\n\n31 ፴፩ ነገር ግን እነሆ በቴአንኩም እናም በእርሱ ሰዎች በመመለሱ፣ እነርሱም ታላቅ ጦረኞች በመሆናቸው ቁጣን አገኘ፤ ማንኛውም የቴአንኩም ሰው የሆነ ላማናውያንን በብርታት እንዲሁም በጦር ስልት ስለሚበልጠው፣ ስለዚህም በላማናውያን ላይ የበላይነትን አገኙ።\n\n32 ፴፪ እናም እንዲህ ሆነ እነርሱም ጨለማ እስከሚሆን ድረስ አስፈራሩአቸውና ገደሉአቸው። እናም እንዲህ ሆነ ቴአንኩምና፣ ሰዎቻቸው በለጋስ ምድር ዳርቻ ድንኳናቸውን ተከሉ፤ አማሊቅያም በባህሩ ዳር በኩል ባለው የባህር ዳርቻ በኩል ድንኳኑን ተከለና፣ በዚህም ሁኔታ ነበር የተባረሩት።\n\n33 ፴፫ እናም እንዲህ ሆነ ምሽት በሆነም ጊዜ፣ ቴአንኩምና አገልጋዩ በቀስታ በምሽት ወጡ፣ ወደ አማሊቅያ የጦር ሰፈርም ሄዱ፤ እናም እነሆ፣ በስራቸውና በቀኑ ሙቀት የተነሳ እጅግ በመድከማቸው እንቅልፍ ጥሏቸው ነበር።\n\n34 ፴፬ እናም እንዲህ ሆነ ቴአንኩም በቀስታ በድብቅ በመሆን ወደ ንጉሱ ድንኳን ገባና፣ በጦር ልቡን ወጋው፣ እናም እርሱም የንጉሱ አገልጋዮች እንዳይነቁ ሞቱን በፍጥነት አደረገው።\n\n35 ፴፭ እናም ቴአንኩም በድጋሚ በሚስጥር ወደራሱ የጦር ሰፈር ተመለሰ፣ እናም እነሆ፣ ሰዎቹም ተኝተው ነበር፣ እርሱም ቀሰቀሳቸውና፣ ያደረጋቸውን ነገሮች በሙሉ ነገራቸው።\n\n36 ፴፮ እናም ላማናውያን ነቅተው በእነርሱ ላይ ይመጣሉ ብሎ በመፍራቱ ወታደሮቹ እንዲዘጋጁ አደረገ።\n\n37 ፴፯ እናም በኔፊ ህዝብ ላይ የመሣፍንቱ የሀያ አምስተኛ የንግስ ዘመን እንደዚህ ተፈፀመ፤ እናም የአማሊቅያ ዘመንም እንዲህ ተፈፀመ።\n\n", "alma 52": "[center][font_size=26]ምዕራፍ ፶፪[/font_size][/center]\n\n[i]አሞሮን የላማናውያን ንጉስ በመሆን አማሊቅያን ተካው—ሞሮኒ፣ ቴአንኩም፣ እናም ሌሂ ከላማናውያን ጋር ባደረጉት ጦርነት ኔፋውያንን በድል አድራጊነት መሩአቸው—የሙሌቅ ከተማ በድጋሚ ተወሰደች፣ እናም ዞራማዊው ያዕቆብ ተገደለ። ከ፷፮–፷፬ ም.ዓ. ገደማ።[/i]\n\n1 ፩ እናም አሁን፣ እንዲህ ሆነ በኔፊ ህዝብ ላይ በመሣፍንቱ ሀያ ስድስተኛ የንግስ ዘመን፣ እነሆ፣ በመጀመሪያው ወር በጠዋት ላማናውያን ሲነቁ፣ እነሆ፣ አማሊቅያ በራሱ ድንኳን ውስጥ ሞቶ አገኙት፤ እናም ደግሞ በዚያን ቀን ቴአንኩም ከእነርሱ ጋር ለመዋጋት ዝግጁ መሆኑን ተመለከቱ።\n\n2 ፪ እናም እንግዲህ፣ ላማናውያን ይህንን በተመለከቱ ጊዜ ፈርተው ነበር፤ እናም ወደ ሰሜን ክፍል ለመዝመት ከነበራቸው ዕቅድ አንፃር ዕቅዳቸውን ተዉት፤ ከወታደሮቻቸው ጋርም ወደ ሙሌቅ ከተማ አፈገፈጉና፣ በምሽጋቸውም ጥበቃን ፈለጉ።\n\n3 ፫ እናም እንዲህ ሆነ የአማሊቅያ ወንድም በህዝቡ ላይ ንጉስ ሆኖ ተሾመ፤ እናም ስሙ አሞሮን ይባል ነበር፤ የአማሊቅያ ወንድም ንጉስ አሞሮን በአማሊቅያ ምትክ እንዲነግስ ተሹሞ ነበር።\n\n4 ፬ እናም እንዲህ ሆነ አሞሮን በደም መፋሰስ የተወሰዱትን ከተሞች ህዝቡ እንዲቆጣጠር አዘዘ፣ የትኞቹንም ከተሞች ብዙ ደም ያለማፋሰስ አልወሰዱም ነበር።\n\n5 ፭ እናም እንግዲህ፣ ቴአንኩም ላማናውያን የወሰዷቸውን ከተሞችና የያዟቸውን ቦታዎች ለመቆጣጠር ቆራጥ ውሳኔ አድርገው እንደነበር ተመለከተ፤ እናም ደግሞ ቴአንኩም በቁጥር እጅግ ብዙ መሆናቸውን በተመለከተ ጊዜ ላማናውያንን በምሽጋቸው ውስጥ እንዳሉ ለማጥቃት መሞከሩ አስፈላጊ አለመሆኑን አሰበ።\n\n6 ፮ ነገር ግን የእርሱ የሆኑትን ሰዎች ለጦርነት ያዘጋጀ በማስመሰል በዙሪያው እንዲሆኑ አደረገ፤ አዎን፣ እናም በኔፋውያን ከተሞች ዙሪያ ግንብ ገነባ፣ እናም ጠንካራ ስፍራን አዘጋጀ፣ ይህንንም ያደረገው በእርግጥ እራሱን ከእነርሱ ለመከላከል ነበር።\n\n7 ፯ እናም እንዲህ ሆነ ሞሮኒ ወታደሮቹን ለማጠናከር ብዙ ቁጥር ያላቸውን ሰዎች እስከሚልክ ድረስ ለጦርነት መዘጋጀቱን ቀጠለ።\n\n8 ፰ እናም ደግሞ ወደ እርሱ እጅ የገቡትን እስረኞችን በሙሉ እንዲጠብቁ ሞሮኒ መመሪያዎችን ላከ፤ ላማናውያን ብዙ እስረኞችን በመውሰዳቸው፣ ለወሰዱአቸው ማስለቀቂያ ይሆኑ ዘንድ የላማናውያን የሆኑትን እስረኞች እንዲጠብቁ ማድረግ ነበረበት።\n\n9 ፱ እናም ደግሞ የለጋስን ምድር እንዲመሽጋት፣ እናም ላማናውያን ሥፍራዎቹን በመያዝ በሁሉም አቅጣጫ ለማጥቃት ኃይልን እንዳያገኙባቸው፣ ወደሰሜኑ በኩል የሚወስደውን ቀጭኑን ጎዳና እንዲከላከል ትእዛዛትን ላከበት።\n\n10 ፲ እናም ደግሞ ሞሮኒ ያለበትን ምድር በመከላከል ታማኝ እንዲሆን በመፈለጉና፣ በዚያች ምድር ላማናውያንን በሁሉም አጋጣሚ በስልጣኑ እስካለ ድረስ ለማጥቃትና፣ በተገኘው ሥልት ወይንም በሌላ መንገድ ከእጃቸው የወጡትን ከተሞች ዳግም ለመያዝ እድልን እንዲፈልግ፣ እናም ደግሞ በላማናውያን እጅ ያልወደቁትን በዙሪያው ያሉትን ከተሞች ምሽግ እንዲጠናክር ፈልጎት ነበር።\n\n11 ፲፩ እናም ደግሞ እንዲህ አለው፥ ወደ አንተ እመጣ ነበር፣ ነገር ግን እነሆ፣ ላማናውያን በባህሩ በስተምዕራብ በኩል ባለው ምድር ዳርቻ እየመጡብን ነው፤ እናም እነሆ፣ በእነርሱ ላይ እዘምታለሁ፣ ስለዚህ ወዳንተ ልመጣ አልችልም።\n\n12 ፲፪ እንግዲህ፣ ንጉሱ (አሞሮን) ከዛራሔምላ ምድር ወጣ፣ እናም ለንግስቲቱ የወንድሙን መሞት ነገራት፣ እናም ብዙ ሰዎችን በአንድነት ሰበሰበና፣ በባህሩ በስተምዕራብ ዳርቻም በኩል በኔፋውያን ላይ ዘመቱ።\n\n13 ፲፫ እናም ኔፋውያንን ለማጥቃትና ከባህሩ በስተምዕራብ ካለው ዳርቻም ኃይላቸውን እንዲያስወጡ ሞክሮ ነበር፤ እርሱ የወሰዳቸውን ከተሞች እንዲወርሱ የተዋቸውን በባህሩ በምስራቅ ዳርቻ በኩል ደግሞ ኔፋውያንን እንዲያጠቁአቸው፣ እናም እንደ ኃይላቸው፣ በሰራዊቶቻቸው ጉልበት መሰረት የእነርሱን ምድሮች እንዲወስዱም አዝዞአቸው ነበር።\n\n14 ፲፬ እናም በኔፊ ህዝብ ላይ በመሣፍንቱ ሀያ ስድስተኛ ዓመት ንገሳ መጨረሻ ላይ ኔፋውያን በእንዲህ ያለ አደገኛ ሁኔታ ላይ ነበሩ።\n\n15 ፲፭ ነገር ግን እነሆ፣ በመሣፍንቱ ሀያ ሰባተኛ ዓመት የንግስ ዘመን ቴአንኩም በሞሮኒ ትዕዛዝ፣ መርኒም የምድሪቱን ደቡብ፣ እና ምዕራብ ዳርቻዎች ለመጠበቅ ወታደሮችን በአቋቋመው፣ እናም ቴአንኩም ከህዝቡ ጋር የተቀማውን ከተሞች በድጋሚ ለማስመለስ ዘመቻውን ወደለጋስ ምድር አድርጎ ነበር፤\n\n16 ፲፮ እናም እንዲህ ሆነ ቴአንኩም በሙሌቅ ከተማ ላይ ጥቃትን ለማድረግ፣ እናም የሚቻል ከሆነ በድጋሚ ለመውሰድ ትዕዛዝ ተቀበለ።\n\n17 ፲፯ እናም እንዲህ ሆነ ቴአንኩም በሙሌቅ ከተማ ላይ ጥቃት ለማድረስ ተዘጋጀ፣ እናም በላማናውያን ላይ ከወታደሮቹ ጋር ለመዝመት ዝግጅት አደረገ፤ ነገር ግን በምሽጋቸው በነበሩበት ጊዜ እነርሱን ማሸነፍ የማይቻል መሆኑን ተመልክቶ ነበር፤ ስለዚህ ለወታደሮቹ ተጨማሪ ኃይልን ያገኝ ዘንድ የሞሮኒን መምጣት ለመጠበቅ ዕቅዱን ተወና፣ ወደለጋስ ከተማ በድጋሚ ተመለሰ።\n\n18 ፲፰ እናም እንዲህ ሆነ በኔፊ ህዝብ ላይ በመሣፍንቱ ሀያ ሰባተኛ ዓመት የንግስ ዘመን መጨረሻ ላይ ሞሮኒ ከሠራዊቱ ጋር በለጋስ ምድር ደረሰ።\n\n19 ፲፱ እናም በሀያ ስምንተኛው ዓመት መጀመሪያ፣ ሞሮኒና ቴአንኩም እናም በርካታ ዋና ሻምበሎች ስለጦርነቱ—ላማናውያን ከእነርሱ ጋር እንዲዋጉ ለማስወጣት፤ ወይም ኔፋውያን በጥቂት ዘዴዎች ላማናውያንን ከጠንካራው ምሽጋቸው እንዲያስወጡአቸው በድጋሚም በእነርሱ ላይ ኃይልን ያገኙ ዘንድ፣ እናም በድጋሚ የሙሌቅን ከተማ ለመውሰድ ምን ማድረግ እንዳለባቸው ተማከሩ።\n\n20 ፳ እናም እንዲህ ሆነ የሙሌቅን ከተማ ወደሚጠብቁት የላማናውያን ሠራዊት መሪ ወደሆነው፣ ያዕቆብ ተብሎ ወደሚጠራው፣ ከሠራዊቱ ጋር በሁለቱ ከተሞች መካከል ባለው ባዶ ስፍራ እንዲገናኙ እንደሚፈልጉ መልዕክተኛ ላኩ። ነገር ግን እነሆ፣ ዞራማዊ የነበረው፣ ያዕቆብ፣ በገላጣው ስፍራ ከእነርሱ ጋር ለመገናኘት ከሠራዊቱ ጋር አልመጣም።\n\n21 ፳፩ እናም እንዲህ ሆነ በገላጣው ስፍራ ሞሮኒ እነርሱን እንደሚያገኛቸው ተስፋ ስላልነበረው፣ ስለዚህ፣ ላማናውያንን ከጠንካራው ምሽጋቸው ያወጣቸው ዘንድ አንድን ዕቅድ አዘጋጀ።\n\n22 ፳፪ ስለዚህ ቴአንኩም ጥቂት ቁጥር ያላቸውን ሰዎች እንዲወስድ፣ እናም በባህሩ ዳርቻ አጠገብ እንዲዘምቱ አደረገ፤ እናም ሞሮኒና፣ ወታደሮቹ በምሽት በሙሌቅ ከተማ በስተምዕራብ በኩል ወደ ምድረበዳው ሄዱ፤ እናም በሚቀጥለው ቀን፣ የላማናውያን ጠባቂዎች ቴአንኩምን ባገኙት ጊዜ፣ ሮጡ፣ እናም ለመሪያቸው ለያዕቆብ ነገሩት።\n\n23 ፳፫ እናም እንዲህ ሆነ የላማናውያን ወታደሮች በቴአንኩም ላይ ዘመቱ፤ እናም በቁጥርም የቴአንኩም ሰዎችን በቁጥር ትንሽ ስለነበሩ እናሸንፋቸዋለን ብለው ገመቱ። እናም ቴአንኩም የላማናውያን ወታደሮች በእርሱ ላይ መምጣታቸውን በተመለከተ ጊዜ፣ በሰሜን በኩል በባህሩ ዳርቻ ማፈግፈግ ጀመረ።\n\n24 ፳፬ እናም እንዲህ ሆነ ላማናውያን እርሱ መሸሹን በተመለከቱ ጊዜ፣ ድፍረትን አገኙና በወኔ ተከታተሉአቸው። እናም በከንቱ የተከተሉአቸውን ላማናውያን ቴአንኩም ባሳደዷቸው ጊዜ፣ እነሆ፣ ሞሮኒ ከእርሱም ጋር የነበሩት ሰራዊቶቹን እንዲዘምቱና ከተማዋን እንዲይዙ አዘዛቸው።\n\n25 ፳፭ እናም እንደዚህም አደረጉና፣ ከተማዋን ለመከላከል የቀሩትን፣ አዎን፣ ሁሉንም የጦር መሳሪያዎቻቸውን ያላስረከቡትን በሙሉ ገደሉአቸው።\n\n26 ፳፮ እናም ቴአንኩምን አሳደውት ከሚመለሱት ላማናውያን ጋር ለመገናኘት ከሚቀሩት ወታደሮች ጋር እየዘመተ እያላ፣ የሞሮኒ ሰራዊት ክፍል እንደዚህ የሙሌቅን ከተማ ያዙ።\n\n27 ፳፯ እናም እንዲህ ሆነ ላማናውያን በለጋስ ምድር አጠገብ እስከሚመጡ ድረስ ቴአንኩምን ተከተሉት፣ እናም ከሌሂና ለጋስ ከተማን እንዲጠብቁ ከተተዉት ጥቂት ወታደሮች ጋር ተገናኙ።\n\n28 ፳፰ እናም አሁን እነሆ የላማናውያን የጦር አዛዥ ሌሂ ከወታደሮቹ ጋር ወደ እነርሱ መምጣታቸውን በተመለከተ ጊዜ፣ ሌሂ በእነርሱ ላይ ከመድረሱ በፊት የሙሌቅን ከተማ ለመያዝ አንችልም ብለው በመፍራታቸው በድንጋጤ ሸሹ፤ እነርሱም በጉዞአቸውም የተነሳ ደክመው ነበር፣ እናም የሌሂ ሰዎች ግን አልደከሙም ነበር።\n\n29 ፳፱ እንግዲህ ላማናውያን ሞሮኒ ከወታደሮቹ ጋር ከበስተጀርባቸው እንደሆነ አላወቁም ነበር፣ እናም ሁሉም የፈሩት ሌሂንና የእርሱን ህዝቦች ነበር።\n\n30 ፴ እንግዲህ ሌሂ ላማናውያንን ሞሮኒንና ወታደሮቹን እስከሚያገኙ ሊይዛቸው አልፈለገም ነበር።\n\n31 ፴፩ እናም እንዲህ ሆነ ላማናውያን እርቀው ከማፈግፈጋቸው በፊት በኔፋውያን፣ በአንድ በኩል በሞሮኒ፣ እናም በሌላ በኩል በሌሂ ሰዎች ተከበው ነበር፤ ሁሉም ነቃ ያሉና በጥንካሬ የተሞሉ ነበሩ፤ ነገር ግን ላማናውያን ብዙ ስለተጓዙም ደክመው ነበር።\n\n32 ፴፪ እናም ሞሮኒ እነርሱ የጦር መሳሪያዎቻቸውን እስከሚያስረክቡ ድረስ ህዝቡ እንዲያጠቃቸው አዘዘ።\n\n33 ፴፫ እናም እንዲህ ሆነ፣ ያዕቆብ፣ መሪያቸው በመሆኑ፣ እንዲሁም ዞራማዊ በመሆኑ፣ እናም የማይሸነፍ መንፈስ ስለነበረው፣ ላማናውያን በኃይል ከሞሮኒ ጋር እንዲዋጉ መራቸው።\n\n34 ፴፬ ሞሮኒ ላማናውያን በሚጓዙበት አቅጣጫ ስለነበረ፣ ስለዚህም ያዕቆብ እነርሱን ለመግደል፣ እናም መንገዱን ወደ ሙሌቅ ከተማ ለመቁረጥ ወስኖ ነበር። ነገር ግን እነሆ፣ ሞሮኒና ህዝቡ እጅግ ኃይለኞች ነበሩ፤ ስለዚህ ከላማናውያን ፊት አላፈገፈጉም ነበር።\n\n35 ፴፭ እናም እንዲህ ሆነ ከሁለቱም በኩል እጅግ በኃይል ተዋጉ፤ እናም በሁለቱም በኩል ብዙዎች ሞቱ፤ አዎን እናም ሞሮኒ ቆስሎ ነበር፣ ያዕቆብም ተገድሎ ነበር።\n\n36 ፴፮ እናም ሌሂ በኃይል ከጠንካራዎቹ ህዝቦቹ ጋር ከጀርባቸው በሀይል አጥቅቷቸው፣ ላማናውያንም የጦር መሳሪያዎቻቸውን አስረከቡ፤ እናም የተቀሩት እጅግ ግራ በመጋባታቸው ወዴት መሄድም፣ ሆነ እንዴት መዋጋት እንዳለባቸው አያውቁም ነበር።\n\n37 ፴፯ እንግዲህ ሞሮኒ ግራ መጋባታቸውን በተመለከተ ጊዜ፣ እንዲህ አላቸው፤ የጦር መሳሪያዎቻችሁን ወደዚህ ስፍራ የምታመጡ፣ እናም የምታስረክቡ ከሆነ፣ እነሆ ደማችሁን ማፍሰሳችንን እናቆማለን።\n\n38 ፴፰ እናም እንዲህ ሆነ ላማናውያን ይህንን ንግግር በሰሙ ጊዜ፣ ዋና አዛዦቻቸው፣ ከሞት የተረፉት ሁሉ፣ ወደፊት በመምጣት በሞሮኒ እግር ስር የጦር መሳሪያዎቻቸውን ጣሉት፣ እናም ደግሞ ህዝቦቻቸውን በሙሉ እንደዚሁ እንዲያደርጉ አዘዙአቸው።\n\n39 ፴፱ ነገር ግን እነሆ፣ የጦር መሳሪያዎቻቸውን ያልጣሉ ብዙዎች ነበሩ፤ እናም ጎራዴዎቻቸውን ያልሰጡ ተወሰዱና፣ ታሰሩ፣ እናም የጦር መሳሪያዎቻቸውንም ተቀሙና፣ ከወንድሞቻቸው ጋር ወደ ለጋስ ምድር ለመሄድ ተገደዱ።\n\n40 ፵ እናም አሁን የተወሰዱት እስረኞች ከተገደሉት፣ አዎን፣ ከሁለቱም በኩል ከተገደሉት በቁጥር ይበልጡ ነበር።\n\n", "alma 53": "[center][font_size=26]ምዕራፍ ፶፫[/font_size][/center]\n\n[i]የላማናውያን እስረኞች የለጋስን ምድር እንዲመሽጓት ጥቅም ላይ ውለዋል—በኔፋውያን መካከል የነበረው አለመስማማት ላማናውያን እንዲያሸንፉ አደረገ—ሔለማን በሁለት ሺህ የአሞን ህዝብ ብላቴና ወንዶች ላይ ባለስልጣል ሆነ። ከ፷፬–፷፫ ም.ዓ. ገደማ።[/i]\n\n1 ፩ እናም እንዲህ ሆነ ኔፋውያን በላማናውያን እስረኞች ላይ ጠባቂዎችን አስቀመጡ፣ እናም እነርሱ እንዲሄዱና፣ የእራሳቸውን ሙታን፣ አዎን፣ እናም ደግሞ የተገደሉትን ኔፋውያንን እንዲቀብሩ አስገደዱአቸው፤ ሞሮኒም እነርሱ ስራቸውን በሚሰሩበት ጊዜ እንዲጠብቁአቸው ሰዎችን አስቀመጠ።\n\n2 ፪ እናም ሞሮኒ ከሌሂ ጋር ወደ ሙሌቅ ከተማ ሄደና፣ የከተማዋን ስልጣን ወሰደና ለሌሂ ሰጠው። እናም እነሆ፣ ይህ፣ ሌሂም፣ ከሞሮኒ ጋር በጦርነቱ በአብዛኛው ክፍል የነበረ ነው፤ እናም ሌሂ እንደ ሞሮኒ ዓይነት ሰው ነበር፣ ሁለቱም ለየራሳቸው በሚያደርጉት ጥበቃ ተደሰቱ፤ አዎን፣ እርስ በእርስም ይዋደዱ ነበር፤ ደግሞም በኔፊ ህዝብ ሁሉ ይወደዱ ነበር።\n\n3 ፫ እናም እንዲህ ሆነ ላማናውያን ከእነርሱ ወገን የሞቱትን፣ እናም ደግሞ ከኔፋውያን የሞቱትን ቀብረው ከጨረሱ በኋላ፤ ወደ ለጋስም ምድር ተመልሰው እንዲሄዱ ተደረጉ፤ እናም ቴአንኩም፣ በሞሮኒ ትዕዛዛት፣ እነርሱ ጉድጓዶችን በምድሪቱ ዙሪያ እንዲሁም በለጋስ ከተማ በመቆፈር ስራ እንዲጀምሩ አደረገ።\n\n4 ፬ እናም ለከተማዋ ቅርብ በሆነው ወንዝ ዳርቻ በጉድጓዱ በኩል ከእንጨት አጥር እንዲሰሩ አደረገ፤ እናም በእንጨት በተሰራው አጥር ላይም ከጉድጓዱ አፈር በማውጣት አስቀመጡ፤ እናም እንደዚህ ላማናውያንን ለጋስን ምድርና ዙሪያውን በጠንካራ እንጨት አጥርና አፈር ትልቅ ከፍታም እንዲኖረው እስከሚያደርጉ ድረስ እንዲሰሩ አደረጓቸው።\n\n5 ፭ እናም ይህች ከተማም ከዚህም በኋላ እጅግ ጠንካራ ምሽግ ሆነች፤ በዚህችም ከተማ፣ አዎን፣ በራሳቸው እጅ እንዲሰሩ በአደረጉአቸው ግንብ ውስጥ የላማናውያን እስረኞችን ጠበቁ። እንግዲህ ላማናውያን እስረኞች በሚሰሩበት ወቅት መጠበቅ ቀላል በመሆኑ ሞሮኒ ላማናውያንን እንዲያሰራቸው ተገዶ ነበር፣ እናም በላማናውያን ላይ ጥቃት በሚያደርግ ጊዜ ጦሩ በሙሉ ከእርሱ ጋር እንዲሆኑ ፈልጎ ነበር።\n\n6 ፮ እናም እንግዲህ ሞሮኒ ታላቅ ከሆኑት የላማናውያን ሠራዊቶች በአንዱ ላይ ድልን ተቀዳጅቶ ነበር፤ እናም በኔፊ ምድር የላማናውያን ጠንካራ ምሽግ የነበረውን የሙሌቅን ከተማ አግኝቷል፤ እናም እስረኞችን ለመጠበቅም ደግሞ ጠንካራ ምሽግ እንደዚህ ሰርቷል።\n\n7 ፯ እናም እንዲህ ሆነ በዚያን ዓመት ከላማናውያን ጋር ጦርነትን አልሞከረም ነበር፤ ነገር ግን የራሱን ሰዎች ለጦርነት እንዲዘጋጁ፤ አዎን፣ እናም ከላማናውያንም ለመጠበቅ ምሽግን እንዲሰሩ፤ አዎን፣ እናም ደግሞ ሴቶቻቸውና ልጆቻቸውን ከረሃብና ከስቃይ እንዲወጡና፣ ለወታደሮቻቸው ምግብ እንዲያገኙ አስደርጓል።\n\n8 ፰ እናም እንግዲህ እንዲህ ሆነ በባህሩ በስተምዕራብ በደቡብ በኩል ሞሮኒ በሌለበት፣ በኔፋውያን መካከል በነበረው አለመስማማት በመካከላቸው መለያየት እንዲፈጠር በመደረጉ፣ አዎን፣ በዚያች ምድር ክፍል የነበሩትን ከተሞች እስከሚያገኙ ድረስ የላማናውያን ወታደሮች በኔፋውያን ላይ ጥቂት ብልጫን አገኙ።\n\n9 ፱ እናም በመካከላቸው በነበረው ክፋት የተነሳ፤ አዎን፣ በነበረው መለያየትና ሴራ እጅግ አደገኛ በሆነ ሁኔታ ነበሩ።\n\n10 ፲ እናም አሁን እነሆ፣ በመጀመሪያ ላማናውያን ስለነበሩት የአሞን ሰዎች የምናገረው አንድ ነገር አለኝ፤ ነገር ግን በአሞንና በወንድሞቹ፣ ወይንም በእግዚአብሔር ቃልና ኃይል፣ ወደ ጌታ ተለውጠዋል፤ እናም ወደ ዛራሔምላ ምድር ተወስደዋል፣ እና በኔፋውያን ከዚያን ጊዜ ጀምሮ ተጠብቀዋል።\n\n11 ፲፩ እናም በመሃላቸው ምክንያት በወንድሞቻቸው ላይ የጦር መሳሪያዎቻቸውን ከመውሰድ ተቆጥበዋል፤ ከዚህ በኋላ በጭራሽ ደም ላለማፍሰስ መሃላን ሰጥተው ነበር፤ እናም በመሀላቸው ምክንያት ይጠፉም ነበር፤ አዎን፣ አሞንና ወንድሞቹ ለህዝቡ ሩህሩህና ታላቅ ፍቅር ባይኖራቸው ኖሮ እራሳቸውን በወንድሞቻቸው እጅ እንዲወድቁ ባደረጉነበር።\n\n12 ፲፪ እናም በዚህ የተነሳ ወደ ዛራሔምላ ምድር ተወስደው ነበር፣ እናም በኔፋውያን ያለማቋረጥ ተጠበቁ።\n\n13 ፲፫ ነገር ግን እንዲህ ሆነ አደጋውንና፣ ስቃዩን፣ እናም ለእነርሱ ሲሉ ኔፋውያን የደረሰባቸውን መከራ በተመለከቱ ጊዜ አዘኑ፣ እናም ሀገራቸውን ለመከላከል የጦር መሳሪያዎቻቸውን በማንሳት ለመዋጋት ፈለጉ።\n\n14 ፲፬ ነገር ግን እነሆ፣ የጦር መሳሪያዎቻቸውን ለማንሳት ሲሉም፣ በሔለማንና ወንድሞቹ ማግባባት ተሸነፉ፣ ምክንያቱም የገቡትን መሃላ ለማፍረስ ተቃርበው ነበርና።\n\n15 ፲፭ እናም ሔለማን ይህንን በማድረጋቸው ነፍሳቸውን ያጣሉ ብሎ ፈርቶ ነበር፤ ስለዚህ ወደዚህ ቃል ኪዳን የገቡ ሁሉ በዚህ ጊዜ በአደገኛው ሁኔታ ላይ ያሉትን የወንድሞቻቸውን ስቃይ እንዲመለከቱ ተገድደው ነበር።\n\n16 ፲፮ ነገር ግን እነሆ፣ እንዲህ ሆነ እነርሱ ከጠላቶቻቸው ለመከላከል የጦር መሳሪያዎቻቸውን ላለማንሳት ወደቃል ኪዳኑ ያልገቡ ብዙ ወንድ ልጆች ነበሯቸው፣ ስለዚህ በዚህ ጊዜ የጦር መሳሪያዎቻቸውን ለማንሳት የሚችሉ ሁሉ እራሳቸውን ሰብስበው፣ እናም እራሳቸውን ኔፋውያን ብለው ጠሩ።\n\n17 ፲፯ እናም ለኔፋውያን ነፃነት ለመዋጋት ቃል ኪዳን ገቡ፤ አዎን፣ ህይወታቸውን እስከማጣት ድረስ ሀገራቸውን ለመከላከል፤ አዎን፣ ነፃነታቸውን አሳልፈው በጭራሽ እንደማይሰጡ፣ ነገር ግን በሁሉም ሁኔታዎች ኔፋውያንን እናም እራሳቸውን ከባርነት ለመከላከል እንደሚዋጉ ቃል ገብተዋል።\n\n18 ፲፰ እናም እነሆ፣ ሁለት ሺህ የሚሆኑ ወጣት ወንዶች ቃል ኪዳን ገብተዋል፣ እናም ሀገራቸውን ለመከላከል የጦር መሳሪያዎቻቸውን አነሱ።\n\n19 ፲፱ እናም አሁን እነሆ፣ ከዚህ በፊት ኔፋውያንን ፈፅሞ ጉዳት ያልነበሩ ቢሆኑም በዚህ ጊዜ ደግሞ ታላቅ ረዳት ሆኑላቸው፤ ምክንያቱም የጦር መሳሪያዎቻቸውን ወስደዋል፣ እናም ሔለማን መሪያቸው እንዲሆንም ፈልገዋል።\n\n20 ፳ እናም ሁሉም ወጣት ወንዶች ነበሩና፣ በድፍረትም፣ እናም ደግሞ በብርታትና በእንቅስቃሴአቸው በጣም ጀግኖች ነበሩ፤ ነገር ግን እነሆ ይህ ብቻም አልነበረም—በሁሉም ጊዜ በተሰጣቸው በማንኛውም ነገር ታማኝ ሰዎች ነበሩ።\n\n21 ፳፩ አዎን የእውነት እና የጥሞና ሰዎች ነበሩ፣ ምክንያቱም የእግዚአብሔርን ትዕዛዛት እንዲጠብቁና በፊቱም በቅንነት እንደሚራመዱ ተምረዋልና።\n\n22 ፳፪ እናም አሁን እንዲህ ሆነ ሔለማን በምድሪቱ በደቡብ በባህሩ በምዕራብ በኩል ግንባር ያሉትን ሰዎች ለመርዳት ከሁለት ሺህዎቹን ብላቴና ሠራዊት በመምራት ዘመተ።\n\n23 ፳፫ እናም በኔፊ ህዝብ ላይ የመሣፍንቱ ሀያ ስምንተኛ የንግስና ዘመን ተፈፀመ።\n\n", "alma 54": "[center][font_size=26]ምዕራፍ ፶፬[/font_size][/center]\n\n[i]አሞሮን እና ሞሮኒ እስረኞቻቸውን ለመለዋወጥ ተደራደሩ—ላማናውያን እንዲወጡ እናም የሞት ጥቃታቸውን እንዲያቆሙ ሞሮኒ ጠየቀ—አሞሮን ኔፋውያን የጦር መሳሪያቸውን እንዲጥሉ፣ እናም በላማናውያን ስር እንዲሆኑ ጠየቀ። በ፷፫ ም.ዓ. ገደማ።[/i]\n\n1 ፩ እናም አሁን እንዲህ ሆነ በመሣፍንቱ ሀያ ዘጠነኛ ዓመት የንግስ ዘመን ውስጥ አሞሮን እስረኞችን ለመለዋወጥ በመፈለጉ ወደ ሞሮኒ መልዕክተኛን ላከ።\n\n2 ፪ እናም እንዲህ ሆነ ሞሮኒ ላማናውያንን ለመርዳት የቀረበውን ድጋፍ ለራሱ ህዝቦች ድጋፍ እንዲሆን በመፈለጉ በጥያቄው እጅግ ደስታ ተሰማው፤ እናም ደግሞ የራሱን ህዝብ ወታደሮቹን እንዲያጠናክሩለት ፈለገ።\n\n3 ፫ እንግዲህ ላማናውያን በርካታ ሴቶችንና ልጆችን ማርከው ነበር፣ እናም ከሞሮኒ እስረኞች ውስጥ፣ ወይንም ሞሮኒ ከማረካቸው መካከል ምንም ሴትም ሆነ ልጅ አልነበረም፤ ስለዚህ ሞሮኒ ከላማናውያን በሚቻለው ሁሉ የኔፋውያን እስረኞች የሆኑትን ብዙዎችን ለማግኘት በእርቅ ላይ ወሰነ።\n\n4 ፬ ስለዚህ ሞሮኒ ደብዳቤ ፃፈ፣ እናም በአሞሮን አገልጋይ ላከ፣ ይኸው አገልጋይም ደብዳቤ ወደ ሞሮኒ አምጥቶ የነበረው ነው። እናም ለአሞሮን የፃፈው ቃል እንዲህ ይላል፥\n\n5 ፭ እነሆ፣ አሞሮን፣ በህዝቤ ላይ ያደረጋችሁትን፣ ወይንም የአንተ ወንድም በእነርሱ ላይ ያነሳውን፣ እናም ከሞተም በኋላ ጦርነቱን ለመቀጠል ስለወሰንከው ጦርነት በተመለከተ በመጠኑ ፅፌአለሁ።\n\n6 ፮ እነሆ፣ ንስሃ ካልገባችሁ፣ እናም ሠራዊቶቻችሁን ወደ ራሳችሁም ምድር ወይንም የኔፊ ምድር ወደሆነው ካልወሰዳችሁ በእናንተ ላይ ስለሚንዠበባለው ስለእግዚአብሔር ፍትህ እና የኃያሉ ጎራዴ ቁጣ በመጠኑ ልንገርህ።\n\n7 ፯ አዎን፣ ልትሰሟቸው የምትችሉ ቢሆን ኖሮ፣ እነዚህን ነገሮች እነግራችኋለሁ፤ አዎን፣ ንስሃ ካልገባችሁ እናም የመግደል ዓላማችሁን ካልተዋችሁ፣ እናም ወደራሳችሁ ምድር ከወታደሮቻችሁ ጋር ካልተመለሳችሁ፣ እንደ አንተና ወንድምህ እንደነበራችሁበት ግድያ ያደረጉትን ሊቀበላቸው ስለሚጠብቀው፣ አሰቃቂውን ሲኦል በተመለከተ እነግራችኋለሁ።\n\n8 ፰ ነገር ግን አንዴ እነዚህን ነገሮች ስላልተቀበላችሁ፣ እናም ከጌታ ህዝብም ጋር ስለተዋጋችሁ፣ እንደዚሁ በድጋሚ እንደምታደርጉት እገምታለሁ።\n\n9 ፱ እናም አሁን እነሆ፣ እናንተን ለመቀበል ተዘጋጅተናል፤ አዎን፣ እናም ያሰባችሁትን ካልተዋችሁ፣ እነሆ የዚያን ያልተቀበላችሁትን እግዚአብሔር ቁጣውን በራሳችሁ ታደርጋላችሁ፣ እንዲሁም በፍጹም እስክትጠፉ ድረስ።\n\n10 ፲ ነገር ግን ጌታ ህያው እንደሆነ እናንተ ካልለቀቃችሁ በቀር ወታደሮቻችን በእናንተ ላይ ይመጣሉ፣ እናም በቅርቡ ሞት ይመጣባችኋል፣ ከተሞቻችንንና መሬታችንንም መልሰን እናገኛለንና፤ አዎን፣ እናም ኃይማኖታችንንና የአምላካችንን ሁኔታ እንጠብቃለን።\n\n11 ፲፩ ነገር ግን እነሆ፣ እነዚህን ነገሮች በተመለከተ በከንቱ የተናገርኩ ይመስለኛል፤ ወይንም አንተም የሲኦል ልጅ እንደሆንክ እገምታለሁ፣ ስለዚህ ለአንድ እስረኛ የአንድን ሰው፣ ሚስቱንና ልጆቹን ካልለቀቃችሁ በስተቀር፣ እስረኞችን አልለዋወጥም፤ ይህንን የምታደርጉ ከሆነ እስረኞችን እንለዋወጣለን።\n\n12 ፲፪ እናም እነሆ፣ ይህንን የማታደርጉ ከሆነ፣ ከሠራዊቴ ጋር በእናንተ ላይ እመጣባችኋለሁ፣ አዎን፣ ሴቶችና ልጆች ሳይቀሩ አስታጥቃቸዋለሁ፣ እናም በእናንተ ላይ እመጣባችኋለሁና፣ የመጀመሪያው የውርሳችን ምድር ወደሆነው ወደራሳችሁ ምድር ድረስ እከተላችኋለሁ፤ አዎን፣ እናም ደም ለደም፣ አዎን፣ ህይወትም ለህይወት ይሆናል፤ እናም ከምድር ገፅ እስከምትጠፉም ድረስ እዋጋሀለሁ።\n\n13 ፲፫ እነሆ፣ እኔና ህዝቤ ተቆጥተናል፤ እኛን ለመግደል ፈልጋችሁ ነበር፣ እናም እኛ እራሳችንን ብቻ ለመከላከል ፈልገን ነበር። ነገር ግን እነሆ፣ ከዚህ የበለጠም ልታጠፉን ከፈለጋችሁ ልናጠፋችሁ እንፈልጋለን፤ አዎን፣ እናም የመጀመሪያው ውርሳችን የሆነችውን ምድራችንንም እንፈልጋለን።\n\n14 ፲፬ አሁን ደብዳቤዬን እጨርሳለሁ። እኔ ሞሮኒ ነኝ፣ የኔፋውያን ህዝብ መሪ ነኝ።\n\n15 ፲፭ እናም እንዲህ ሆነ አሞሮን ይህንን ደብዳቤ በተቀበለ ጊዜ፣ ተቆጥቶ ነበር፤ እናም ለሞሮኒ ሌላ ደብዳቤ ፃፈ፣ እናም የፃፈው ቃልም እንዲህ ይል ነበር፥\n\n16 ፲፮ እኔ የላማናውያን ንጉስ የሆንኩ አሞሮን ነኝ፤ እናንተ የገደላችሁት የአማሊቅያ ወንድም ነኝ። እነሆ፣ ደሙን በእናንተ እበቀላለሁ፣ አዎን፣ እናም ማስፈራሪያችሁን ስለማልፈራ ከሠራዊቴ ጋር እመጣባችኋለሁ።\n\n17 ፲፯ እነሆ፣ በትክክል ለእነርሱ የሆነውን የመንግስት መብታቸውን እስኪነጥቋቸው ድረስ አባቶቻችሁ በወንድሞቻቸው ላይ ግፍ ሰሩባቸው።\n\n18 ፲፰ እናም አሁን እነሆ፣ የጦር መሳሪያዎቻችሁን የምትጥሉ ከሆነ፣ እናም መንግስት በትክክል ለሚገባቸው ራሳችሁን የምታስገዙ ከሆነ፣ ህዝቤ የጦር መሳሪያውን እንዲጥልና ከእንግዲህ እንዳይዋጋ አደርጋለሁ።\n\n19 ፲፱ እነሆ፣ በእኔና በህዝቤ ላይ ብዙ የሚያስፈሩ ንግግር ተናግራችኋል፤ ነገር ግን እነሆ፣ ማስፈራሪያችሁን አልፈራነውም።\n\n20 ፳ ይሁን እንጂ፣ ለጦር ሰዎቼ ምግብ አስቀምጥላቸው ዘንድ በጥያቄህ መሰረት በደስታ እስረኞችን እቀያየራለሁ፤ እናም ኔፋውያንን በእኛ አገዛዝ ስር ለማድረግ ወይንም ለዘለዓለም እስከሚጠፉ ዘለዓለማዊ የሆነ ጦርነት እናስነሳለን።\n\n21 ፳፩ እናም አልተቀበላችሁትም ያላችሁትን እግዚአብሔር በተመለከተ፣ እነሆ፣ እንደዚህ ዓይነት ፍጡር አናውቅም፤ እናንተም አታውቁም፤ ነገር ግን እንደዚህ ዓይነት ፍጡር ካለ አናውቀውም፣ ነገር ግን እኛንም ሆነ እናንተን ፈጥሯል።\n\n22 ፳፪ እናም ዲያብሎስና ሲኦል ካለ እነሆ እናንተ ከገደላችሁት እንደዚህ ወዳለው ስፍራ ሄዷል ካላችሁበት ከወንድሜ ጋር እንድትኖሩ አይልካችሁምን? ነገር ግን እነዚህ ነገሮች ምንም አይደሉም።\n\n23 ፳፫ እኔ አሞሮን ነኝ፣ እናም አባቶቻችሁ ከኢየሩሳሌም እንዲወጣ ያስገደዱት የዞራም ወገን ነኝ።\n\n24 ፳፬ እናም እነሆ አሁን ደፋር ላማናዊ ነኝ፣ እነሆ ይህ ጦርነት የተደረገው ለተበደሉበት ብቀላ ለማግኘትና፣ ለመንግስታቸው መብታቸውን ለመጠበቅና ለማግኘት ነው፤ እናም ለሞሮኒ የፃፍኩትን ደብዳቤ እደመድማለሁ።\n\n", "alma 55": "[center][font_size=26]ምዕራፍ ፶፭[/font_size][/center]\n\n[i]ሞሮኒ እስረኞች መለዋወጥን ተቃወመ—የላማናውያን ጠባቂዎች በስካር ተጠመዱ፣ እናም ኔፋውያን እስረኞች ተለቀቁ—የጊድ ከተማም ያለደም መፋሰስ ተወሰደች። ከ፷፫–፷፪ ም.ዓ. ገደማ።[/i]\n\n1 ፩ እናም እንዲህ ሆነ ሞሮኒ ይህንን ደብዳቤ ሲቀበል ይበልጥ ተናደደ፣ ምክንያቱም አሞሮን ያጭበርባሪነቱን ፍፁም እውቀት እንዳለው ያውቅ ስለነበር፤ አዎን፣ በኔፊ ህዝብ ላይ ለጦርነት ለመሰለፍ የተነሳሳበት መንስኤው ትክክል እንዳልሆነ አሞሮን ማወቁን እርሱም ያውቃል።\n\n2 ፪ እናም እንዲህ አለ፥ እነሆ፣ በደብዳቤዬ እንደገለፅኩት ዓላማውን ካልቀየረ ከአሞሮን ጋር እስረኞች አልለዋወጥም፤ ምክንያቱም ከነበረው የላቀ ኃይል እንዲኖረው አልፈቅድም።\n\n3 ፫ እነሆ፣ ላማናውያን የወሰዷቸውን እስረኞች የሚጠብቁበትን ስፍራ አውቃለሁ፤ እናም አሞሮን በደብዳቤዬ የጠየቅሁትን ስላልሰጠኝ እነሆ በቃሌ መሰረት አደርጋለሁ፤ አዎን በሞሮኒ ሰዎች መካከል ለሰላም አቤት እስከሚሉ ድረስ ሞትን እፈልጋለሁ።\n\n4 ፬ እናም አሁን እንዲህ ሆነ ሞሮኒ ይህንን ቃል በተናገረበት ጊዜ፣ በሞሮኒ ሰዎች መካከል የላማን ትውልድ የሆነ ሰው ምናልባት ያገኝ ዘንድ በህዝቡ መካከል ፍተሻ እንዲሆን አደረገ።\n\n5 ፭ እናም እንዲህ ሆነ ላማን ተብሎ የሚጠራ አንድ ሰው አገኙ፤ እናም እርሱ በአማሊቅያ የተገደለው የንጉሱ አንድ አገልጋይ ነበር።\n\n6 ፮ እናም ኔፋውያን እስረኞችን በሚጠብቁት ላይ ላማንና ቁጥር ያላቸው የእርሱ ሰዎች እንዲሄዱ ሞሮኒ አደረገ።\n\n7 ፯ አሁን ኔፋውያን በጊድ ከተማ ይጠበቁ ነበር፤ ስለዚህ ሞሮኒ ላማንን በመሾም እናም ጥቂት ቁጥር ያላቸው ሰዎችም ከእርሱ ጋር እንዲሄዱ አደረገ።\n\n8 ፰ እናም ምሽት በሆነ ጊዜ ላማን ኔፋውያንን ወደሚጠብቁት ሄደ፣ እናም እነሆ፣ ሲመጣ ተመለከቱትና ጠሩት፤ ነገር ግን እንዲህ አላቸው፥ አትፍሩ፣ እነሆ፣ እኔ ላማናዊ ነኝ። እነሆ፣ ከኔፋውያን አምልጠናል፣ እነርሱም ተኝተዋል፤ እናም እነሆ ወይናቸውንም ወሰድንና ከእኛ ጋር አምጥተናል።\n\n9 ፱ እናም ላማናውያን ይህንን ቃል በሰሙ ጊዜ በደስታ ተቀበሉት፤ እናም እንዲህ ሲሉ ተናገሩት፤ ወይኑን ይዘህ ስለመጣህ ተደስተናል፣ ደክሞናልና እንድንጠጣው ከወይኑ ስጠን።\n\n10 ፲ ነገር ግን ላማን እንዲህ አላቸው፥ ከኔፋውያን ጋር ለመዋጋት እስከምንሄድ ወይናችንን እናትርፍ። ነገር ግን ይህ አባባል በይበልጥ ከወይኑ ለመጠጣት እንዲፈልጉ አደረጋቸው።\n\n11 ፲፩ እንዲህም አሉ፥ እኛ ደክሞናል፣ ስለዚህ ከወይኑ እንውሰድ፣ እናም ከጥቂት ጊዜ በኋላ በኔፋውያን ላይ ለመሄድ ብርታት እንዲሰጠን የወይኑ ድርሻችንን እንቀበላለን።\n\n12 ፲፪ እናም ላማን፣ እንደፍላጎታችሁ ልታደርጉ ትችላላችሁ አላቸው።\n\n13 ፲፫ እናም እንዲህ ሆነ ወይኑን በብዛት ጠጡ፤ ጣዕሙም አስደስቶአቸው ነበር፤ ስለዚህ ይበልጥ በብዛት ጠጡ፤ እናም የተዘጋጀውም ጠንካራ እንዲሆን ተብሎ ስለነበር ኃይለኛ ነበር።\n\n14 ፲፬ እናም እንዲህ ሆነ ጠጡና፣ ተደሰቱ፣ እናም ከጥቂት ጊዜ በኋላ ሁሉም ሰክረው ነበር።\n\n15 ፲፭ እናም እንግዲህ ላማንና የእርሱ የሆኑት ሁሉም መስከራቸውን፣ እናም ኃይለኛ እንቅልፍ እንደያዛቸው በተመለከቱ ጊዜ፣ ወደ ሞሮኒ ተመለሱና የሆነውን ነገር በሙሉ ነገሩት።\n\n16 ፲፮ እናም አሁን ይህ በሞሮኒ ዕቅድ መሰረት ነበር። እናም ሞሮኒ ተከታዮቹን በጦር መሳሪያዎች ትጥቅ አዘጋጃቸው፤ ላማናውያን ኃይለኛ እንቅልፍ በያዛቸውና በሰከሩ ጊዜ ወደ ጊድ ከተማ ሄዱ፣ እናም ሁሉም እስከሚታጠቁ ድረስም የጦር መሳሪያዎቻቸውን ለእስረኞቹ ወርውረው ሰጡአቸው፤\n\n17 ፲፯ አዎን፣ ሴቶቻቸውን፣ እናም ልጆቻቸውን በሙሉ ብዙዎች የጦር መሳሪያዎችን መጠቀም የሚችሉትን ሁሉ ሞሮኒ አስታጠቃቸው፤ እናም እነዚህ ነገሮች በሙሉ ፍፁም በሆነ ፀጥታ ነበር የተከናወኑት።\n\n18 ፲፰ ነገ ግን ላማናውያንን ቀስቅሰዋቸው ቢሆን ኖሮ፣ እነሆ ሰክረው ስለነበር፣ እናም ኔፋውያን ሊገድሉአቸው ይችሉ ነበር።\n\n19 ፲፱ ነገር ግን እነሆ፣ ይህ የሞሮኒ ፍላጎት አልነበረም፤ በግድያም ሆነ በደም መፋሰስ አይደሰትም ነበር፣ ነገር ግን ህዝቡን ከጥፋት በማዳን ይደሰታል፤ በዚህም የተነሳ በራሱ ላይ የግፍ ስራን አያመጣም፣ ላማናውያንን አያጠቃም፣ እናም በስካራቸው አያጠፋቸውም።\n\n20 ፳ ነገር ግን ፍላጎቱን ፈጸመ፤ በከተማዋ ግንብ ዙሪያ የነበሩትን ኔፋውያን እስረኞች አስታጥቆ ነበር እናም በግንቡ ውስጥ ያሉትን ሥፍራዎች እንዲወስዱ ኃይልን ሰጥቷቸው ነበር።\n\n21 ፳፩ እናም ከእርሱ ጋር የነበሩትን ሰዎች አንድ እርምጃ እንዲርቁ አደረገ፣ እናም የላማናውያንን ወታደሮች ከበቡአቸው።\n\n22 ፳፪ እናም እነሆ ይህ የተፈፀመውም በምሽት ነበር፣ ስለዚህ ላማናውያን ጠዋት ሲነቁ ከግንቡ በውጭ በኩል በኔፋውያን መከበባቸውን ተመለከቱ፣ እናም በውስጥ በኩል የነበሩት እስረኞቻቸውም ታጥቀው ከበዋቸው ነበር።\n\n23 ፳፫ እናም ላማናውያን በኔፋውያን ላይ ስልጣን እንደነበራቸውም ተመልክተው ነበር፤ እናም በዚህ ሁኔታ ከኔፋውያን ጋር መዋጋታቸው አስፈላጊ ሆኖ አላገኙትም ነበር፤ ስለዚህ ሊቀ ሻምባሎቻቸው የጦር መሳሪያዎቻቸውን ይፈልግ ነበር፣ እናም ወደፊት አመጡአቸውና፣ ምህረትን በመለመን በኔፋውያን እግር ስር ጣሉአቸው።\n\n24 ፳፬ እናም እነሆ፣ ይህ የሞሮኒ ፍላጎት ነበር። የጦር ምርኮኛ አድርጎ ወሰዳቸው፣ ከተማዋንም ያዘ፣ እናም ኔፋውያን የነበሩት እስረኞችን በሙሉ እንዲለቀቁ አደረገ፤ እናም እነርሱ ከሞሮኒ ወታደሮች ጋር ተቀላቀሉ፣ ለወታደሮቹም ታላቅ ድጋፍ ነበሩ።\n\n25 ፳፭ እናም እንዲህ ሆነ እስረኞች አድርጎ የወሰዳቸውን ላማናውያን በጊድ ከተማ ዙሪያ ያሉትን ምሽጎች ለማጠናከር ስራ እንዲጀምሩ አደረገ።\n\n26 ፳፮ እናም እንዲህ ሆነ እንደፍላጎቱ የጊድን ከተማ ምሽግ ባደረገ ጊዜ፣ እስረኞቹ ወደ ለጋስ ምድር እንዲወሰዱ አድርጎ ነበር፤ እናም ደግሞ ከተማዋን እጅግ ታላቅ በሆነ ኃይል ያስጠብቅ ነበር።\n\n27 ፳፯ እናም እንዲህ ሆነ ላማናውያን ይህንን ያህል ሴራ ቢያደርጉም ኔፋውያን የያዙአቸውን እስረኞች በሙሉ ጠበቁአቸው፣ እናም ደግሞ በድጋሚ ወስደውት የነበረውን ምድርና የበላይነታቸውን ተቆጣጠሩ።\n\n28 ፳፰ እናም እንዲህ ሆነ ኔፋውያን በድጋሚ ድል ማድረግ ጀመሩ፣ እናም ጥቅማቸውንና መብታቸውን ማስጠበቅ ጀመሩ።\n\n29 ፳፱ ብዙ ጊዜ ላማናውያን እነርሱን በምሽት ለመክበብ ይሞክሩ ነበር፣ ነገር ግን በዚህ ሙከራቸው ብዙ አስረኞቻቸውን አጥተዋል።\n\n30 ፴ እናም በስካር ወይንም በመርዝ ያጠፏቸው ዘንድ ለኔፋውያን ወይኖቻቸውን ሊሰጧቸው ብዙ ጊዜ ሞክረዋል።\n\n31 ፴፩ ነገር ግን እነሆ፣ ኔፋውያን በስቃያቸው ጊዜ ጌታ አምላካቸውን ለማስታወስ የዘገዩ አልነበሩም። በእነርሱ ወጥመድም ሊያዙ አይችሉም ነበር፤ አዎን፣ ለጥቂት ላማናውያን እስረኞች በቅድሚያ ካልሰጡ በቀር ከወይኑአቸው አይጠጡላቸውም ነበር።\n\n32 ፴፪ እናም በመካከላቸው መርዝ እንዳይሰጣቸው ይጠነቀቁ ነበር፤ ወይኑ ለላማናውያን መርዝ ከሆነ ለኔፋውያንም መርዝ ይሆናልና፤ እናም መጠጦቻቸውን በሙሉ እንደዚህ ቀመሱ።\n\n33 ፴፫ እናም እንግዲህ እንዲህ ሆነ የሞሪያንተንን ከተማ ለማጥቃት ሞሮኒ ዝግጅት ማድረጉ አስፈላጊ ነበር፤ እነሆም ላማናውያን የሞሪያንተንን ከተማ እጅግ ጠንካራ እስከምትሆን ድረስ በድካማቸው መሽገዋታል።\n\n34 ፴፬ እናም ላማናውያን አዲስ ኃይል ወደ ከተማዋ፣ እናም ደግሞ አዳዲስ አቅርቦቶችን፣ ያለማቋረጥ ያመጡ ነበር።\n\n35 ፴፭ እናም በኔፊ ህዝብ ላይ የመሣፍንቱ ሀያ ዘጠነኛ የንግስ ዘመን ተፈፀመ።\n\n", "alma 56": "[center][font_size=26]ምዕራፍ ፶፮[/font_size][/center]\n\n[i]ሔለማን ከላማናውያን ጋር የነበረውን ጦርነት ሁኔታ በመዘርዘር ለሞሮኒ ደብዳቤ ላከለት—አንቲጱስ እና ሔለማን በላማናውያን ላይ ታላቅ ድል አገኙ—የሔለማን ሁለት ሺህ ብላቴና ወንድ ልጆቹ በአስደናቂ ኃይል ተዋጉ፣ እናም ማናቸውም አልተገደሉም ነበር። ቁጥር ፩ በ፷፪ ም.ዓ. ገደማ፣ ከቁጥር ፪–፲፱ በ፷፮ ም.ዓ. ገደማ፤ እናም ከቁጥር ፳–፶፯ ከ፷፭–፷፬ ም.ዓ. ገደማ።[/i]\n\n1 ፩ እናም አሁን እንዲህ ሆነ በመሣፍንቱ ሠላሳኛ ዓመት የንግስ ዘመን፣ በመጀመሪያው ወር በሁለተኛው ቀን፣ በዚያች ምድር ክፍል ያሉትን ሰዎች ሁኔታ የሚገልፅ ደብዳቤ ሞሮኒ ከሔለማን ተቀበለ።\n\n2 ፪ እናም የፃፋቸው ቃላት እንዲህ የሚሉ ነበሩ፥ በጌታ እንዲሁም በጦርነቱ ወቅት በመከራው ጊዜ የተወደድክ ውድ ወንድሜ፣ ሞሮኒ፣ እነሆ፣ የተወደድክ ወንድሜ፣ በዚህች ምድር ጦርነታችንን በሚመለከት በመጠኑ የምነግርህ አለኝ።\n\n3 ፫ እነሆ አሞን ከኔፊ ምድር ያመጣቸው እነዚያ ሰዎች ሁለት ሺህ ወንድ ልጆች—አሁን እነዚህ የአባታችን የሌሂ ትልቅ ልጅ የላማን ዝርያዎች እንደሆኑ ታውቃለህ፤\n\n4 ፬ አሁንም እነዚህን ነገሮች ሁሉ በተመለከተ ስለምታውቅ ስለወጋቸውም ሆነ ስለአለማመናቸው አልነግርህም—\n\n5 ፭ ስለዚህ እነዚህ ሁለት ሺህ ወጣት ሰዎች የጦር መሳሪያዎቻቸውን እንዳነሱ እናም መሪያቸው እንድሆን መፈለጋቸውን መናገር ይበቃኛል፤ እናም እኛ ሀገራችንን ለመከላከል ወደፊት መጥተናል።\n\n6 ፮ እናም አሁን ደግሞ በወንድሞቻቸው ላይ ደም ለማፍሰስ የጦር መሳሪያዎቻቸውን ላለማንሳት አባቶቻቸው የገቡትን ቃል ኪዳን በተመለከተ ታውቃለህ።\n\n7 ፯ ነገር ግን በሀያ ስድስተኛው ዓመት፣ ለእነርሱ የነበረንን ስቃያችንንና መከራችንን በተመለከቱ ጊዜ፣ ቃል ኪዳናቸውን ለማፍረስ እናም እኛን ለመከላከል የጦር መሳሪያዎቻቸውን ለማንሳት ተቃርበው ነበር።\n\n8 ፰ ነገር ግን በወሰዱት ቃል ኪዳን መሟላት መንስኤ በተጨማሪ እንዳንሰቃይ በመፍቀድ እግዚአብሔር ያበረታናል ብዬ በመገመቴ፣ ይህን የገቡትን መሃላ እንዲያፈርሱ አልፈቅድም።\n\n9 ፱ ነገር ግን እነሆ፣ ደስታ የምናገኝበት አንድ ነገር ይህ ነው። እነሆም፣ በሀያ ስድስተኛው ዓመት፣ እኔ ሔለማን፣ የዚያች ምድር መሪ አድርገህ የሾምከውን አንቲጱስን ለመርዳት ወደ ይሁዳ ከተማ እነዚህን ሁለት ሺህ ወጣት ሰዎች በመምራት ዘመትኩ።\n\n10 ፲ እናም ሁለት ሺህ ልጆቼን (ልጆች ተብሎ ለመጠራት ብቁ ነበሩና) ከአንቲጱስ ሠራዊት ጋር ቀላቀልኳቸው፣ በዚህም ኃይል አንቲጱስ እጅግ ተደስቶ ነበር፤ እነሆም፣ የእርሱ ሠራዊት በላማናውያን ተቀንሰው ነበር፣ ምክንያቱም የእነርሱ ኃይል ትልቅ ቁጥር ያለውን ህዝባችንን ገደለውብናልና፣ ለዚህ እንድናዝንም አድርጎን ነበር።\n\n11 ፲፩ ይሁን እንጂ በዚህ ነጥብም እራሳችንን እናፅናናለን፣ እነርሱ የሞቱት ለሀገራቸው፣ እናም ለአምላካቸው መንስኤ ነው፣ አዎን እናም እነርሱ ደስተኞች ናቸው።\n\n12 ፲፪ እናም ላማናውያን ደግሞ ብዙ እስረኞችን ያዙ፣ ሁሉም ዋና አዛዦች ነበሩ፣ ሌሎቹን በህይወት አላተረፉአቸውም ነበር። እናም እነርሱ በዚህን ጊዜ በኔፊ ምድር ነበሩ ብለን እንገምታለን፤ ካልተገደሉ ይህ ነበር ሁኔታው።\n\n13 ፲፫ እናም አሁን የጀግኖቻችንን ደም በማፍሰስ ላማናውያን ያገኙአቸው ከተሞች እነዚህ ናቸው፥\n\n14 ፲፬ የማንቲ ምድር፣ ወይንም የማንቲ ከተማና፣ የዚኤዝሮም ከተማ፣ እናም የቁሜኒ ከተማና፣ የአንቲፓራ ከተማ።\n\n15 ፲፭ እኔ በይሁዳ ከተማ ስደርስ በላማናውያን የተያዙት ከተሞች እነዚህ ናቸው፤ እናም አንቲጱስና የእርሱ የሆኑት በጉልበታቸው ከተማውን ምሽግ ለማድረግ ሲደክሙ አገኘኋቸው።\n\n16 ፲፮ አዎን፣ እናም ከተማቸውን ለመጠበቅ ሲሉ በቀን በጀግንነት በመዋጋታቸው በምሽትም በድካም ስለሰሩ ሰውነታቸው እንዲሁም መንፈሳቸው ደክሞ ነበር፤ እናም በሁሉም ዓይነት ታላቅ ስቃይ እንደዚህ ተሰቃይተዋል።\n\n17 ፲፯ እናም አሁን እነርሱ በዚህች ስፍራ ለማሸነፍ ወይንም ለመሞት ቆርጠው ነበር፤ ስለዚህ ይህችን ከእኔ ጋር ያመጣኋት ትንሽ ኃይል፣ አዎን የእኔም ልጆች፣ ታላቅ ተስፋንና ብዙ ደስታን እንደሰጡአቸው በሚገባ ልትገምት ትችላለህ።\n\n18 ፲፰ እናም አሁን እንዲህ ሆነ ላማናውያን የአንቲጱስ በወታደሮቹ ታላቅ ብርታትን መቀበሉን በተመለከቱ ጊዜ ለውጊያ በይሁዳ ከተማም ላይ ወይንም በእኛ ላይ በድጋሚ እንዳይመጡ በአሞሮን ትዕዛዛት ተገደዱ።\n\n19 ፲፱ እናም በጌታ እንደዚህ ተወድደን ነበር፤ በድካማችን ላይ ምናልባት ቢመጡ በቁጥር ትንሽ በሆኑት ወታደሮቻችን ባጠፏቸው ነበር። ነገር ግን እኛ እንደዚህ ተጠብቀን ነበር።\n\n20 ፳ እነርሱም የወሰዱአቸውን ከተሞች እንዲያስተዳድሩ በአሞሮን ታዘው ነበር። እናም ሀያ ስድስተኛው ዓመት እንደዚህ ተፈፀመ። እናም በሀያ ሰባተኛው ዓመት መጀመሪያ ከተማችንንና እራሳችንን ለመከላከል አዘጋጀን።\n\n21 ፳፩ እንግዲህ ላማናውያን ወደእኛ እንዲመጡ ፈልገን ነበር፤ ምክንያቱም በጠንካራው ምሽጋቸው ጥቃት ለማድረግ አልፈለግንም ነበርና።\n\n22 ፳፪ እናም እንዲህ ሆነ በስተሰሜን በኩል የሚገኙትን ሌሎች ከተሞቻችንን በምሽትም ሆነ በቀን ላማናውያን አልፈው እንዳያጠቁን እንቅስቃሴአቸውን ለመቆጣጠር በዙሪያችን ሰላዮችን አስቀምጠን ነበር።\n\n23 ፳፫ በከተሞቹም እነርሱን ለመቋቋም በበቂ ሁኔታ ጠንካሮች እንዳልነበሩ እናውቅ ነበርና፤ ስለዚህ እኛን የሚያልፉ ከሆነ ከጀርባቸው ለማጥቃት እናም በተመሳሳዩ ጊዜ በግንባር ከእነርሱ ጋር ከጀርባቸው ለመገናኘት ፈልገን ነበር። ልናሸንፋቸው እንችላለን ብለንም ገምተን ነበር፤ ነገር ግን እነሆ፣ በዚህም ፍላጎቶቻችን ተበሳጭተን ነበር።\n\n24 ፳፬ በቂ ብርታት ሳይኖራቸው እንሸነፋለን ብለው በመፍራታቸው፣ ከሙሉ ወታደሮቻቸው ጋርም ይሁን ከጥቂቶች አልፈውን ለመሄድ አልደፈሩም ነበር።\n\n25 ፳፭ በዛራሔምላ ከተማም ላይ ቢሆን ለመዝመት አልደፈሩም ነበር፤ በኔፊሃያም ከተማ ላይ የሲዶምን ምንጭ ለማቋረጥ አልደፈሩም ነበር።\n\n26 ፳፮ እናም በነበራቸው ኃይል የወሰዱአቸውን ከተሞች ለመጠበቅ ወስነው ነበር።\n\n27 ፳፯ እናም እንግዲህ እንዲህ ሆነ በዚህ ዓመት በሁለተኛው ወር፣ ከሁለት ሺህ ልጆቻችን አባቶች ብዙ ስንቆች መጥተውልን ነበር።\n\n28 ፳፰ እናም ደግሞ ከዛራሔምላ ምድር ሁለት ሺህ ሰዎች ወደ እኛ ተልከው ነበር። እናም ከአስር ሺዎቹ ሰዎች ጋርና፣ ለእነርሱ፣ እናም ደግሞ ለሚስቶቻቸውና ለልጆቻቸው ስንቅ አዘጋጅተን ነበር።\n\n29 ፳፱ እናም ላማናውያን ኃይላችን ቀን በቀን መጨመሩንና፣ ለድጋፋችን ስንቅ እንደደረሰን በመመልከታቸው፣ መፍራት ጀመሩ፣ እናም ስንቅና ሀይል መቀበላችንን ማቆም የሚቻላቸውም ቢሆን ተመኝተው ለጥቃት ገሰገሱ።\n\n30 ፴ እንግዲህ በዚህ መንገድ ላማናውያን መጨነቅ መጀመራቸውን በምንመለከትበት ጊዜ፣ አንድን ዕቅድ በእነርሱ ላይ ተግባራዊ ለማድረግ ፈለግን፤ ስለዚህ አንቲጱስ ከትናንሽ ልጆቼ ጋር ወደ ጎረቤት ከተማ ልክ ወደ ጎረቤት ከተሞች ስንቅ የምንወስደው ያለ በማስመሰል እንድዘምት አዘዘኝ።\n\n31 ፴፩ እናም በባህሩ ዳርቻ ከከተማዋ ርቀን የሄድን በመምሰል ወደ አንቲፓራ ከተማ አጠገብ ዘምተን ነበር።\n\n32 ፴፪ እናም እንዲህ ሆነ፣ ስንቃችንን የያዝን በመምሰል ወደዚያች ከተማ ለመጓዝ ወደፊት ዘመትን።\n\n33 ፴፫ እናም እንዲህ ሆነ አንቲጱስ የወታደሮቹን ክፍል በመያዝ የተቀሩትን ከተማዋን እንዲጠብቁ በማድረግ ሄደ። ነገር ግን ከጥቂት ወታደሮቼ ጋር ወደፊት እስከምሄድ እናም በአንቲፓራ ከተማ አጠገብ እስከመጣሁ ድረስ አልዘመተም ነበር።\n\n34 ፴፬ እናም አሁን፣ በአንቲፓራ ከተማ የላማናውያን ጠንካራ ወታደሮች ሰፍረው ነበር፤ አዎን፣ በቁጥርም እጅግ ብዙ ነበሩ።\n\n35 ፴፭ እናም እንዲህ ሆነ ላማናውያን በሰላዮቻቸው በተነገራቸው ጊዜ፣ ከወታደሮቻቸው ጋር በመሆን ወደፊት መጡና በእኛ ላይ ዘመቱ።\n\n36 ፴፮ እናም እንዲህ ሆነ ከፊታቸው በሰሜን በኩል ሸሸን። እናም ጠንካራ የነበሩትን የላማናውያን ሠራዊት እንደዚህ በመምራት ከእዚያ አስወጣናቸው፤\n\n37 ፴፯ አዎን፣ የአንቲጳስ ወታደሮች በኃይል እንዳባረሩአቸው በተመለከቱ ጊዜ፣ ወደቀኝም ሆነ ወደግራው እስከማይመለሱበት፣ ነገር ግን ጉዞአቸውን ከኋላችን እኛን በቀጥታ እየተከተሉእስከሚቀጥሉበት በብዙ ርቀትም መራናቸው፤ እናም፣ አንቲጱስ እነርሱ ላይ ከመድረሱ በፊት ዓላማቸው እኛን ለመግደል እንደነበር ገመትን፣ እናም ይህም የሆነው በህዝባችን እንዳይከበቡ ነበር።\n\n38 ፴፰ እናም እንግዲህ አንቲጱስ አደጋ ላይ መሆናችንን በተመለከተ ጊዜ፣ የወታደሮቹን ጉዞ አፋጠነው። ነገር ግን እነሆ፣ ምሽት ነበር፣ ስለዚህ እኛን አልደረሱብንም፣ አንቲጱስም ቢሆን አልደረሰባቸውም፤ ስለዚህ በምሽት ሰፈርን።\n\n39 ፴፱ እናም እንዲህ ሆነ ከመንጋቱ በፊት፣ እነሆ፣ ላማናውያን ያሳድዱን ነበር። አሁን ከእነርሱ ጋር ለመዋጋት በብቃት ጠንካራ አልነበረንም፤ አዎን፣ ትንሾቹ ወንድ ልጆቼ በእጃቸው እንዲወድቁ አልፈቅድም፣ ስለዚህ ጉዞአችንን ቀጠልን፣ እናም ጉዞአችንን ወደ ምድረበዳው አደረግን።\n\n40 ፵ እንግዲህ እነርሱ እንከበባለን ብለው በመፍራታቸው ወደቀኝም ሆነ ወደግራ ለመዞር አልደፈሩም ነበር፤ ያጠቁኛል ብዬ በመፍራቴ እኔም ወደቀኝም ሆነ ወደግራ አልዞርኩም፣ እናም ጥቃታቸውንም ለመቋቋም አንችልም ነበር፤ ነገር ግን እንገደላለንና እነርሱም ያመልጣሉ፤ እናም ምሽት እስከሚሆንም ድረስ ወደ ምድረበዳው ቀኑን በሙሉ ሸሸን።\n\n41 ፵፩ እናም በድጋሚ እንዲህ ሆነ፣ የጠዋት ፀሀይ በእኛ ላይ ስትሆን፣ ላማናውያን እኛን መቅረባቸውን ተመለከትን፣ እናም ሸሸን።\n\n42 ፵፪ ነገር ግን እንዲህ ሆነ፣ ከመቆማቸው በፊት በርቀት አልተከታተሉንም ነበር፣ እናም ይህ የነበረው በሰባተኛው ወር በሶስተኛው ቀን ጠዋት ነበር።\n\n43 ፵፫ እናም አሁን፣ አንቲጱስ እንደደረሰባቸው አናውቅም ነበር፣ ነገር ግን ለሰዎቼ እንዲህ አልኩ፥ እነሆ፣ በወጥመዳቸው እስከሚይዙን ድረስ ወደ እነርሱም እንድንመጣ ዘንድ ቆመው እንደሆነ አናውቅም፤\n\n44 ፵፬ ስለዚህ ልጆቼ ምን ትላላችሁ፣ እነርሱን ለመዋጋት ትሄዳላችሁን?\n\n45 ፵፭ እናም አሁን እንዲህ እልሃለሁ፥ የተወደድክ ወንድሜ ሞሮኒ፣ እንዲህ ያለን ታላቅ ድፍረትን በጭራሽ በኔፋውያን ሁሉ መካከል አላየሁም።\n\n46 ፵፮ ሁልጊዜም ልጆቼ ብዬ እንደምጠራቸው (ሁሉም ወጣቶች ናቸውና) እነርሱም እንዲህ አሉኝ፥ አባታችን፣ እነሆ አምላካችን ከእኛ ጋር ነው፤ እናም እንድንወድቅ አይፈቅድም፤ እንሂድ፤ ብቻችንን የሚተዉን ከሆነ ወንድሞቻችንን አንግድልም ነበር፤ ስለዚህ የአንቲጱስን ሠራዊት እንዳያሸንፉ ዘንድ እንሂድ።\n\n47 ፵፯ እንግዲህ ፈፅሞ ተዋግተውም አያውቁም፤ ይሁን እንጂ ሞትን አይፈሩም ነበር፤ እናም ከህይወታቸው የበለጠ ለአባቶቻቸው ነፃነት በይበልጥ ያስቡ ነበር፤ አዎን፣ ጥርጣሬ ከሌለባቸው እግዚአብሔር እንደሚጠብቃቸው በእናቶቻቸውም ተምረዋል።\n\n48 ፵፰ እናም እናቶቻቸው የተናገሩትን ቃላት እንዲህ ሲሉም ነገሩኝ፥ እናቶቻችንም ይህን እንደሚያውቁት ጥርጣሬ የለንም።\n\n49 ፵፱ እናም እንዲህ ሆነ እኛን ይከታተሉን ወደነበሩት ላማናውያን ከሁለት ሺህዎቼ ጋር ተመለስኩ። እናም አሁን እነሆ፣ የአንቲጱስ ሠራዊት ደርሰውባቸው ነበር፤ እናም አሰቃቂው ጦርነት ተጀምሮ ነበር።\n\n50 ፶ የአንቲጱስ ሠራዊት በዚያች በትንሽ ጊዜ ረጅም ጉዞ ተጉዘው በመድከማቸው በላማናውያን እጅ ለመውደቅ ተቃርበው ነበር፤ እናም ከሁለት ሺህዎቼ ጋር ባልመለስ ኖሮ ያሰቡት ይሳካላቸው ነበር።\n\n51 ፶፩ በጉዞአቸው ፍጥነት በመድከማቸው፣ አንቲጱስ፣ እናም ብዙዎቹ የእርሱ መሪዎች በጎራዴ ወድቀው ነበር—ስለዚህ መሪዎቻቸው ስለወደቁባቸው የአንቲጱስ ሰዎች በመረበሻቸው ከላማናውያን ፊት ማፈግፈግ ጀምረው ነበር።\n\n52 ፶፪ እናም እንዲህ ሆነ ላማናውያን በረቱና፣ እነርሱን ማሳደድ ጀመሩ፤ እናም ሔለማን ከሁለት ሺህዎቹ ጋር ወደእነርሱ በመጣና በእጅ ይገድሏቸው በጀመሩ ጊዜ ላማናውያን በታላቅ ኃይል እየተከተሏቸው ነበር፣ እናም የላማናውያን ሠራዊት በሔለማን ላይ እስከሚመለሱ ድረስ ያጠቋቸው ጀመር።\n\n53 ፶፫ እናም የአንቲጱስ ሰዎች ላማናውያን መመለሳቸውን በተመለከቱ ጊዜ፣ ህዝባቸውን በአንድ ላይ ሰበሰቡና፣ እንደገና በላማናውያን ጀርባ ላይ መጡባቸው።\n\n54 ፶፬ እናም እንግዲህ እንዲህ ሆነ እኛ የኔፊ ህዝብ፣ የአንቲጱስ ህዝብና እኔ ከሁለት ሺህዎቼ ጋር ላማናውያንን ከበብንና፣ ገደልናቸው፤ አዎን፣ የጦር መሳሪያዎቻቸውን እስከሚያስረክቡ፣ እናም ደግሞ እራሳቸውን የጦር ምርኮኛ እስከሚያደርጉ ድረስ ተገደሉ።\n\n55 ፶፭ እናም እንግዲህ እንዲህ ሆነ በእኛም ሙሉ በሙሉ በምርኮ ከተያዙ በኋላ፣ እነሆ፣ ብዙ ወጣቶች ተገድለዋል ብዬ በመፍራቴ ከእኔ ጋር የተዋጉትን ወጣቶች ቆጠርኳቸው።\n\n56 ፶፮ እናም እነሆ፣ ለእኔ ታላቅ ደስታ የሆነው ከእነርሱ አንዲትም ነፍስ መሬት ባለመውደቋ ነበር፤ አዎን፣ በእግዚአብሔርም ጥንካሬ እንደተዋጉ ያህል ነበር፤ አዎን፣ ሰው በጭራሽ በእንደዚህ ዓይነት ታምራዊ በሆነ ጉልበት ተዋግቶ አይታወቅም ነበር፤ እናም በአስገራሚ ኃይል በላማናውያን ላይ ስለወደቁ፣ አስፈርተዋቸውም ነበር፤ በዚህም የተነሳ ላማናውያን እራሳቸውን የጦር ምርኮኛ አድርገው ሰጡ።\n\n57 ፶፯ እናም፣ ከላማናውያን ወታደሮች እንጠብቃቸው ዘንድ ለእስረኞቻችን ቦታ ስለሌለን፤ ስለዚህ ወደ ዛራሔምላ ምድር ላክናቸው፤ ያልሞቱትን የአንቲጱስ ሰዎችንም ከእነርሱ ጋር ልከናቸዋል፤ እናም የተቀሩትን ወስጄ ከብላቴና አሞናውያን ጋር አደባለቅሁአቸው፤ ጉዞአችንንም ወደ ይሁዳ ከተማ አደረግን።\n\n", "alma 57": "[center][font_size=26]ምዕራፍ ፶፯[/font_size][/center]\n\n[i]ሔለማን የአንቲፓራን መያዝ፣ እናም የቁሜኒ ከተማን መከበብና፣ መከላከል በተመለከተ በዝርዝር አወራ—ወጣት አሞናውያኑ በጀግንነት ተዋጉ፤ ሁሉም ቆሰሉ፣ ነገር ግን አንድም አልተገደለም—ጊድ የላማናውያን እስረኞችን ሞትና ማምለጥ ሀተታ አቀረበ። በ፷፫ ም.ዓ. ገደማ።[/i]\n\n1 ፩ እናም እንዲህ ሆነ ከንጉስ፣ አሞሮን፣ የጦር ምርኮኞቹን የምንለቅለት ከሆነ የአንቲፓራ ከተማ እንደሚለቅልኝ የሚገልፅ ደብዳቤ ደረሰኝ።\n\n2 ፪ ነገር ግን ባሉን ወታደሮች የአንቲፓራን ከተማ ለመውሰድ እርግጠኞች እንደሆንን፣ እናም ለከተማዋ ሲባል እስረኞችን በመለዋወጥ እራሳችንን እንደ ሞኝ መገመት እንደሚገባንና፣ እስረኞቻችንን በመለዋወጥ ብቻ ነው እንደምንለቃቸው ለንጉሱ ደብዳቤ ላክኩለት።\n\n3 ፫ እናም አሞሮን እስረኞችን ስለማይቀያየር ደብዳቤዬን አልተቀበለውም፤ ስለዚህ ወደ አንቲፓራ ከተማ ለመሄድ ዝግጅት ማድረግ ጀመርን።\n\n4 ፬ ነገር ግን የአንቲፓራ ከተማ ህዝብ ከተማዋን ትተው ሄዱ፣ እናም ወደ ሌለኛው የያዙአቸው ከተማቸው ለመመሸግ ሸሹ፤ እናም የአንቲፓራ ከተማ በእጃችን ወደቀች።\n\n5 ፭ እናም የመሣፍንቱ ሀያ ስምንተኛ ዓመት የንግስ ዘመን እንደዚህ ተፈፀመ።\n\n6 ፮ እናም እንዲህ ሆነ በሀያ ዘጠነኛው ዓመት መጀመሪያ ቀለብ ተቀበልን፣ እናም ደግሞ ከዛራሔምላ ምድር ለወታደሮቻችን ተጨማሪ ኃይልና በዙሪያውም ካሉት ሀገሮች ስድስት ሺህ ሰዎችን፣ ከዚህ በተጨማሪ ስልሳ አሞናውያን ልጆች ከእኔ ትንንሾች ሁለት ሺህ ክምችቶች ወንድሞቻቸው ጋር ለመቀላቀል መጡ። እናም አሁን እነሆ፣ እኛ ጠንካሮች ነበርን፤ አዎን፣ እናም ደግሞ በርካታ ቀለብ መጥተውልን ነበር።\n\n7 ፯ እናም እንዲህ ሆነ የቁሜኒን ከተማ ለመከላከል ከተቀመጡት ሠራዊት ጋር ውጊያ ማድረግ ፍላጎታችን ነበር።\n\n8 ፰ እናም አሁን እነሆ፤ በቅርቡ ፍላጎታችንን እንደፈጸምን አሳይሀለሁ፤ አዎን፣ በጠንካራው ኃይላችን፣ ወይም ከጠንካራ ኃይላችን ክፍል ጋር፣ የስንቅ አቅርቦትን ከመቀበላቸው ጥቂት ቀደም ብሎ በምሽት የቁሜኒን ከተማ ከበብናት።\n\n9 ፱ እናም እንዲህ ሆነ በከተማዋ ዙሪያ ለበርካታ ምሽት መሸግን፤ ነገር ግን ከነጎራዴያችን ተኝተን ነበር፤ እናም ላማናውያን ብዙ ጊዜ እንደሞከሩት በምሽት መጥተው እንዳይገድሉን ጠባቂዎችን አስቀመጥን፤ ነገር ግን ይህን በሚሞክሩበት ጊዜ ሁሉ ደሞቻቸው ፈስሶ ነበር።\n\n10 ፲ ከጊዜ በኋላ ስንቆቻቸው ደረሱ፣ እናም ወደከተማዋ በምሽት ለመግባት ተቃርበው ነበር። እናም ላማናውያንን ሳይሆን ያገኙት እኛን ኔፋውያንን ነበር፤ ስለዚህ፣ እነርሱንና ቁሳቁሶቻቸውን ወሰድን።\n\n11 ፲፩ እናም በዚህ ሁኔታ ላማናውያን ከሚደገፉበት ቢቆረጡም፣ እነርሱ ከተማዋን ለማስቀረት ቆርጠው ነበር፤ ስለዚህ እነዚህን ስንቆች ወስደን ወደ ይሁዳ፣ እናም እስረኞቻችን በዛራሔምላ መላካችን አስፈላጊ ነበር።\n\n12 ፲፪ እናም እንዲህ ሆነ ብዙ ቀናት ከማለፋቸው በፊት ላማናውያን የእርዳታ ተስፋቸውን ሁሉ ማጣት ጀመሩ፤ ስለዚህ ከተማዋን በእጃችን ሰጡን፤ እናም የቁሜኒን ከተማ ለማግኘት ያቀድነውን አከናወንን።\n\n13 ፲፫ ነገር ግን እንዲህ ሆነ እስረኞቻችን ብዙ ስለነበሩ፣ ቁጥራቸው ብዙ ቢሆንም ሠራዊታችንን ሁሉ እስረኞቹን በመጠበቅ እንድንጠቀም ወይንም እነርሱን እንድንገድላቸው ተገድደን ነበር።\n\n14 ፲፬ እነሆ በርካታ እስረኞች ያመልጡና በድንጋይና፣ በዱላ፣ እናም በእጃቸው ባሉት ማንኛውም ዓይነት መሳሪያዎች ስለሚዋጉን፣ የጦር ምርኮኞች እንዲሆኑ እራሳቸውን አሳልፈው ከሰጡ በኋላ ከሁለት ሺህ የሚበልጡትን ገድለናል።\n\n15 ፲፭ ስለዚህ ህይወታቸውን ማጥፋት ወይንም እስከ ዛራሔምላ ምድር ድረስም በእጃችን ባለው ጎራዴ መጠበቃችን አስፈላጊ ሆነብን፤ እናም ደግሞ ከላማናውያን የወሰድናቸው ቢኖረንም፣ ቀለባችን ለራሳችንም ሰዎች እንኳን የሚሆን በቂ አልነበረም።\n\n16 ፲፮ እናም አሁን፣ በዚህ አስቸጋሪ ሁኔታ፣ የጦር ምርኮኞቹን በተመለከተ መወሰን እጅግ አስቸጋሪ ጉዳይ ነበር፤ ይሁን እንጂ፣ እነርሱን ወደ ዛራሔምላ ምድር ለመላክ ወሰንን፤ ስለዚህ ሰዎችን መረጥን፣ እናም ለእስረኞቻችን ወደ ዛራሔምላ ምድር እንዲወስዱ ኃላፊነት ሰጠናቸው።\n\n17 ፲፯ ነገር ግን እንዲህ ሆነ በማግስቱ ተመለሱ። እናም አሁን እነሆ፣ እስረኞቹን በተመለከተ አልጠየቅናቸውም፤ እነሆም፣ ላማናውያን በእኛ ላይ ነበሩ፣ እናም በጊዜው በእጃቸው ከመውደቅ አድነውን ነበር። እነሆም፣ አሞሮን እነርሱን ለመርዳት አዲስ ቀለብና፣ ደግሞ ብዙ ቁጥር ያላቸው ወታደሮችን ልኮላቸው ነበርና።\n\n18 ፲፰ እናም እንዲህ ሆነ ከእስረኞች ጋር የላክናቸው ሰዎች እኛን ለማሸነፍ በተቃረቡ ጊዜ ላማናውያንን ለመያዝ በወቅቱ ደረሱ።\n\n19 ፲፱ ነገር ግን እነሆ፣ ሁለት ሺህ ስልሳ የሆኑት ወታደሮቼ በኃይል ተዋጉ፤ አዎን፣ በላማናውያን ፊት የማይበገሩም ነበሩ፤ እናም ተቃዋሚዎቻቸውን በሙሉ ገደሉአቸው።\n\n20 ፳ እናም ቀሪዎቹ ወታደሮቻችን ከላማናውያን ፊት ለመሸሽ በተቃረቡበት ጊዜ፣ እነሆ፣ ሁለት ሺህ ስልሳዎቹ የማይበገሩ እንዲሁም ተስፋ የማይቆርጡ ነበሩ።\n\n21 ፳፩ አዎን፣ እናም የታዘዙትን ቃላት በሙሉ በትክክል አከናወኑ፣ እንዲሁም ጥረት አደረጉ፤ አዎን፣ እንደ እምነታቸውም ለእነርሱ ሆነ፤ እናም ከእናቶቻቸው የተማሩትን ለእኔ የተናገሩትን ቃላት አስታወስኩኝ።\n\n22 ፳፪ እናም አሁን እነሆ፣ ይህንን ታላቅ ድል ለማግኘት ያስቻሉ እነዚህ ልጆቼ፣ እናም እስረኞቹን እንዲያጓጉዙ የተመረጡት ሰዎች ነበሩ፤ ላማናውያንን ያሸነፉት እነርሱ ነበሩና፤ ስለዚህ ወደ ማንቲ ከተማ ተነድተው ተመለሱ።\n\n23 ፳፫ እናም የቁሜኒ ከተማችንን በመያዝ ቀጥልን፣ እናም ሁላችንም በጎራዴ አልጠፋንም ነበር፤ ይሁን እንጂ ብዙም ጥፋት ደርሶብናል።\n\n24 ፳፬ እናም እንዲህ ሆነ ላማናውያን ከሸሹ በኋላ፣ ከሞቱት ሰዎቼ መካከል የቀሩት ቁስለኞች እንዲወሰዱና፣ ቁስላቸው እንዲታሰር ትዕዛዝ በፍጥነት ሰጠሁኝ።\n\n25 ፳፭ እናም እንዲህ ሆነ ብዙ ደም ስለፈሰሰባቸው ከእኔ ሁለት ሺዎቹ መካከል ሁለት መቶ የሚሆኑት እራሳቸውን ስተው ነበር፤ ይሁን እንጂ፣ በእግዚአብሔር ቸርነት፣ እናም ለመደነቃችንና፣ ደግሞ ለሠራዊታችን ደስታ መሰረት፣ ከእነርሱ አንድም ነፍስ አልጠፋብንም ነበር፤ አዎን፣ እናም ከእነርሱ መካከልም በብዙ ያልቆሰለ አንድም ነፍስ አልነበረም።\n\n26 ፳፮ እናም አሁን፣ መጠበቃቸው ለሠራዊታችን ሁሉ አስገራሚ ነበር፤ አዎን፣ በሺዎች የሚቆጠሩት ወንድሞቻችን በተገደሉ ጊዜ እነርሱ ተርፈው ነበር። እናም ይህ የሆነው ፃድቅ እግዚአብሔርም እንዳለና፣ ማንም ካልተጠራጠረ በእግዚአብሔር አስደናቂው ኃይል እንደሚጠበቅ እንዲያምኑ በተማሩት ባላቸው ታላቅ እምነት የተነሳ በኃያሉ እግዚአብሔር ድንቅ ስራ እንደሆነ በትክክል እናመለክታለን።\n\n27 ፳፯ እንግዲህ እነዚህ የተናገርኩባቸው እምነት ይህ ነበር፤ እነርሱ ወጣቶች ናቸው፣ እናም አስተሳሰባቸው ፅኑ ነው፣ እናም እምነታቸውን ሳያቋርጡ በእግዚአብሔር አድርገዋል።\n\n28 ፳፰ እናም እንግዲህ እንዲህ ሆነ የቆሰሉትን ሰዎች ከተንከባከብንና፣ የሞቱብንን፣ እናም ደግሞ ብዙ የነበሩትን የሞቱትን ላማናውያን ከቀበርን በኋላ፣ እነሆ፣ ወደ ዛራሔምላ ምድር ይዘዋቸው ጉዞ ስለጀመሩት እስረኞች በተመለከተ ጊድን ጠየቅነው።\n\n29 ፳፱ እንግዲህ ጊድ ምድሪቱ እየጠበቁ እንዲወስዷቸው በተመደቡት ቡድኖች ላይ የተሾመው ሊቀ ሸምበላቸው ነበር።\n\n30 ፴ እናም አሁን፣ ጊድ የተናገረኝ ቃላት እነዚህ ናቸው፤ እነሆ፣ ከእስረኞቻችን ጋር ወደ ዛራሔምላ ምድር ጉዞ ጀምረን ነበር። እናም እንዲህ ሆነ የላማናውያንን የጦር ሰፈር እንዲጠብቁ የተላኩትን የሠራዊታችንን ሰላዮች አገኘናቸው።\n\n31 ፴፩ እናም እንዲህ ሲሉ ወደ እኛ ጮኹ—እነሆ፣ የላማናውያን ሠራዊት ወደ ቁሜኒ ከተማ በመሄድ ላይ ናቸው፣ እናም እነሆ፣ ላማናውያን ያጠቋቸዋል፤ አዎን፣ እናም ህዝባችንን ያጠፋሉ።\n\n32 ፴፪ እናም እንዲህ ሆነ እስረኞቻችን እንዲበረቱ ያደረጋቸውን ጩኸታቸውን ሰሙ፤ እናም በአመፅ በእኛ ላይ ተነሱ።\n\n33 ፴፫ እናም እንዲህ ሆነ በማመፃቸው ጎራዴዎቻችንን በእነርሱ ላይ አሳረፍንባቸው። እናም እንዲህ ሆነ በአንድነትም ወደ ጎራዴው ሮጡ፣ በእርሱም ብዙ ቁጥር ያላቸው ተገደሉ፤ እናም ቀሪዎቹ አመለጡና፣ ከእኛ ሸሹ።\n\n34 ፴፬ እናም እነሆ፣ በሸሹ ጊዜ፣ እኛም ልንደርስባቸውም ስላልቻልን፣ ጉዞአችንን በፍጥነት ወደ ቁሜኒ ከተማ አደረግን፤ እናም እነሆ፣ ወንድሞቻችን ከተማዋን እንዲጠብቁ እንረዳቸው ዘንድ በጊዜ ደረስን።\n\n35 ፴፭ እናም እነሆ ከጠላቶቻችን እጅ በድጋሚ አመለጥን። እናም የአምላካችን ስም የተባረከ ይሁን፤ እነሆም እርሱ ነው እንድንተርፍ ያደረገን፤ አዎን፣ ይህንን ታላቅ ነገር ለእኛ አድርጎልናል።\n\n36 ፴፮ እንግዲህ እንዲህ ሆነ የጊድን ቃል፣ እኔ ሔለማን፣ በሰማሁኝ ጊዜ፣ እኛን እንዳንጠፋ በመጠበቅ በነበረው በጌታ ቸርነት በታላቅ ደስታ ተሞልቼ ነበር፤ አዎን፣ እናም የሞቱት ነፍስም በአምላካቸው ዘንድ እንደሚያርፍ አምናለሁ።\n\n", "alma 58": "[center][font_size=26]ምዕራፍ ፶፰[/font_size][/center]\n\n[i]ሔለማን፣ ጊድ፣ እና ቴኦምነር የማንቲን ከተማ በዘዴ ወሰዱ—ላማናውያን ወጡ—የአሞን ህዝቦች ወንድ ልጆች ነፃነታቸውን፣ እና እምነታቸውን ለመከላከል ፀንተው በቆሙ ጊዜ ተጠበቁ። ከ፷፫–፷፪ ም.ዓ. ገደማ።[/i]\n\n1 ፩ እናም እነሆ፣ እንዲህ ሆነ የሚቀጥለው ዓላማችን የማንቲን ከተማ መያዝ ነበር፤ ነገር ግን እነሆ፣ በጥቂት ሰዎቻችን ከከተማቸው ለማስወጣት አይቻለንም ነበር። እነሆም፣ ቀደም ሲል ያደረግነውን ያስታውሱ ነበር፤ ስለዚህ ከጠንካራ ምሽጋቸው በዘዴ ለማስወጣት አልተቻለም ነበር።\n\n2 ፪ እናም በቁጥርም ከእኛ ወታደሮች የሚልቁ ስለነበር ወደ ጠንካራው ምሽጋቸው በመሄድ ለማጥቃት አልደፈርንም ነበር።\n\n3 ፫ አዎን፣ እናም እኛ መልሰን የወሰድናቸውን እነዚያን የምድሮች ክፍል ለመጠበቅ ሰዎቻችንን መጠቀም አስፈላጊ ነበር፤ ስለዚህ ከዛራሔምላ ምድር ወታደራዊ ኃይል፣ እናም ደግሞ አዳዲስ ስንቆችን እናገኝ ዘንድ መጠበቁ አስፈላጊ ነበር።\n\n4 ፬ እናም እንዲህ ሆነ ስለህዝባችን ጉዳይ እንዲያውቅ ለማድረግ ወደ ምድራችን ገዢ መልዕክተኛ ላክሁኝ። እናም እንዲህ ሆነ ከዛራሔምላ ምድር ስንቆችንና፣ ወታደራዊ ኃይልን ለማግኘት ጠበቅን።\n\n5 ፭ ነገር ግን እነሆ፣ ይህ ጥቂቱ ብቻ ነበር የጠቀመን፤ ምክንያቱም ላማናውያንም ደግሞ ከቀን ወደ ቀን ታላቅ ብርታትን ይቀበላሉ ነበርና፤ እናም ደግሞ በርካታ ስንቆችን፤ እናም በዚህ ጊዜ የነበርንበት ሁኔታዎች እነኚህ ነበሩ።\n\n6 ፮ እናም ላማናውያን ከጊዜ ወደጊዜ እኛን ለማጥቃት ገሰገሱ፣ እናም እኛን ለማጥፋትም ስልት ቀየሱ፤ ይሁን እንጂ በማፈግፈጋቸውና በጠንካራው ምሽጋቸው ምክንያት ከእነርሱ ጋር ለመዋጋት ለመምጣት አልቻልንም።\n\n7 ፯ እናም እንዲህ ሆነ ምግብ አጥተን ልንጠፋ እስከምንቃረብ ድረስ በእንደዚህ ዓይነት አስቸጋሪ ሁኔታ ለብዙ ወራት ጠበቅን።\n\n8 ፰ ነገር ግን እንዲህ ሆነ እኛን ለመርዳት ሲባል በሁለት ሺህ ሠራዊት የተጠበቀ ምግብ ተቀበልን፤ እናም እራሳችንንና ሀገራችንን በጠላት እጅ እንዳይወድቁ አዎን ስፍር ቁጥር ከሌላቸው ጠላቶች ጋር ለመዋጋት የተቀበልነው እርዳታ ሁሉ ይህ ነው።\n\n9 ፱ እናም እንግዲህ ይህ ለችግሩ መንስኤ ምን እንደሆነ፣ ወይም ተጨማሪ ኃይል ለምን እንዳልላኩልን ምክንያቱን አናውቅም፤ ስለዚህ አዝነን ነበር፣ እናም ደግሞ በማንኛውም መንገድ የእግዚአብሔር ፍርድ በምድራችን ላይ ይሆናል፣ ውጤቱም ለእኛ መሸነፍ፣ እናም ፍፁም ጥፋት ይሆናል በሚል ፍርሃት ተሞልተን ነበር።\n\n10 ፲ ስለዚህ እግዚአብሔር እንዲያበረታንና፣ ከጠላቶቻችን እጅ እንዲያድነን፣ አዎን፣ እናም ደግሞ ህዝባችንን ለመርዳት፣ ከተሞቻችንንና፣ ምድራችንን፣ እናም ሀብታችንን እናስመልስ ዘንድ ብርታትን ይሰጠን ዘንድ ከልባችን ፀለይን።\n\n11 ፲፩ አዎን፣ እናም እንዲህ ሆነ ጌታ አምላካችን እኛን እንደሚያድነን ለማረጋገጥ ጎብኝቶናል፤ አዎን፣ ለነፍሳችን ሰላምን ተናግሮናል፣ ታላቅ እምነትንም ሰጥቶናል፣ እናም በእርሱም ለመዳናችን ተስፋ እንዲኖረን አድርጓል።\n\n12 ፲፪ እናም ጠላታችንን ለማሸነፍና፣ ምድራችንንና፣ ሀብታችንንና፣ ሚስቶቻችንንና፣ ልጆቻችንንና፣ የነፃነታችን መንስኤ የሆኑትን ለመጠበቅ ወሰንን፣ ባገኘነውም ጥቂት ኃይል ድፍረትን አገኘን።\n\n13 ፲፫ እናም ባለን ኃይል ሁሉ በማንቲ ከተማ ወደነበሩት ላማናውያን ሄድን፤ እናም በከተማዋ አቅራቢያ በሚገኘው ምድረበዳ ድንኳኖቻችንን ተከልን።\n\n14 ፲፬ እናም እንዲህ ሆነ በሚቀጥለው ቀን፣ በከተማዋ አጠገብ በምድረበዳው ዳርቻ መሆናችንን ላማናውያን በተመለከቱ ጊዜ፣ የወታደሮቻችንን ቁጥር እንዲሁም ጥንካሬ ለማወቅ ሰላዮቻቸውን ላኩብን።\n\n15 ፲፭ እናም እንዲህ ሆነ እንደቁጥራችን ብዛት ጠንካራ አለመሆናችንን በተመለከቱ ጊዜ፣ እናም ከእኛም ጋር ለመዋጋትና፣ እኛን ለመግደል የማይመጡ ከሆነ፣ እርዳታው ይቋረጥብናል ብለው በመፍራትና ደግሞ በበርካታ ሰራዊታቸው በቀላሉ ልናጠፋቸው እንችላለን ብለው በመገመታቸው፤ ስለዚህ ከእኛ ጋር ለመዋጋት ዝግጅት ጀመሩ።\n\n16 ፲፮ እናም ከእኛ ጋር ለመዋጋት ዝግጅት ማድረጋቸውን በተመለከትን ጊዜ፣ እነሆ፣ ጊድ ከጥቂት ሰዎቹ ጋር እራሱን በምድረበዳው እንዲሸሽግ አደረግሁ፣ ደግሞም ቲኦመነርና ጥቂት ሰዎች እራሳቸውን በምድረበዳው እንዲሸሽጉ አደረግሁ።\n\n17 ፲፯ እንግዲህ ጊድና የእርሱ ሰዎች በስተቀኝ በኩል፣ እናም የተቀሩት በስተግራ በኩል ነበሩ፤ እናም እራሳቸውን በሸሸጉ ጊዜ፣ እነሆ፣ ላማናውያን ከእኛ ጋር ለመዋጋት በመጀመሪያ ጊዜ በወጡበት ድንኳናችንን በተከልንበት ስፍራ፣ ከተቀሩት ወታደሮቼ ጋር ቀረሁ።\n\n18 ፲፰ እናም እንዲህ ሆነ ላማናውያን ከበርካታ ሠራዊቶቻቸው ጋር በእኛ ላይ መጡ። እናም በመጡ ጊዜና በጎራዴ ሊያጠቁን በተቃረቡ ጊዜ፤ ከእኔ ጋር የነበሩትን ህዝቦቼን ወደ ምድረበዳው እንዲያፈገፍጉ አደረግሁ።\n\n19 ፲፱ እናም እንዲህ ሆነ ላማናውያን እኛን ይገድሉን ዘንድ በጣም እጅግ ፍላጎታቸው በታላቅ ፍጥነት ተከተሉን፤ ስለዚህ ወደ ምድረበዳው ተከተሉን፤ በጊድ፣ እናም በቲአምነር መካከል ስናልፍም በላማናውያን አልተገኙም ነበር።\n\n20 ፳ እናም እንዲህ ሆነ ላማናውያን ባለፉ ጊዜ፣ ወይንም ሠራዊቱ ባለፉ ጊዜ፣ ጊድና ቴኦምነር ከተሸሸጉበት ስፍራ ወጡ፤ እናም ወደከተማዋ እንዳይመለሱ የላማናውያን ሰላዮችን ቆርጠው አስቀሩአቸው።\n\n21 ፳፩ እናም እንዲህ ሆነ ላማናውያን ቆርጠው ካስቀሩአቸው በኋላ፣ ወደ ከተማዋ ሮጡና እስከሚያጠፉአቸው፣ እናም ከተማዋንም እስከሚወስዱ ድረስ፣ ከተማዋን እንዲጠብቁ የቀሩትን ጠባቂዎች አጠቁአቸው።\n\n22 ፳፪ እንግዲህ ይህ የሆነው ከጥቂት ጠባቂዎቻቸው በስተቀር ወደ ምድረበዳው እንዲሄዱ ላማናውያን ለሠራዊቶቻቸው በሙሉ ስለፈቀዱላቸው ነበር።\n\n23 ፳፫ እናም እንዲህ ሆነ ጊድና ቴኦምነር በዚህ ዘዴ ጠንካራ ምሽጋቸውን ወሰዱ። እናም እንዲህ ሆነ ወደ ዛራሔምላ በምድረበዳው ብዙ ከተጓዝን በኋላ፣ ወደ አንድ አቅጣጫ ተጓዝን።\n\n24 ፳፬ እናም ላማናውያን ወደ ዛራሔምላ ምድር መዝመታቸውን በተመለከቱ ጊዜ፣ እጅግ ፈሩ፣ ይህም የሆነበት ወደ ጥፋት የሚመራቸው ዕቅድ የተዘጋጀ መስሏቸው ስለነበር ነው፤ ስለዚህ በድጋሚ ወደ ምድረበዳው ማፈግፈግ ጀመሩ፤ አዎን፣ በመጡበት መንገድም ተመለሱ።\n\n25 ፳፭ እናም እነሆ፣ ምሽት ነበርና፣ ድንኳናቸውን ተክለው ነበር፣ ምክንያቱም የላማናውያን ዋና አዛዦች ኔፋውያን በጉዞአቸው ደክመዋል በማለት ገምተው ነበር፤ እናም ወታደሮቻቸውን ሁሉ ከፊት እንዳስወጡ ስለገመቱ፣ በዚህም የተነሳ የማንቲን ከተማ በተመለከተ አላሰቡባትም ነበር።\n\n26 ፳፮ እንግዲህ እንዲህ ሆነ ምሽት በሆነ ጊዜ፣ የእኔ ሰዎች እንዳይተኙ፣ ነገር ግን በሌላ አቅጣጫ ወደ ማንቲ ምድር ወደፊት እንዲሄዱ አደረግሁ።\n\n27 ፳፯ እናም በዚህ በምሽቱ ጉዞአችን የተነሳ፤ እነሆ፣ በሚቀጥለው ቀን ላማናውያን በርቀት ቀድመናቸው ስለነበር አስቀድመን ወደ ማንቲ ከተማ ደረስን።\n\n28 ፳፰ እናም እንዲህ ሆነ በዚህ ዓይነት ስልት፣ ደም መፋሰስ ሳይኖር፣ የማንቲን ከተማ ያዝን።\n\n29 ፳፱ እናም እንዲህ ሆነ የላማናውያን ወታደሮች በከተማዋ አጠገብ በደረሱ ጊዜና፣ ከእነርሱ ጋር ለመገናኘት መዘጋጀታችንን በተመለከቱ ጊዜ፣ እጅግ ተገርመው ነበር፣ እናም ወደ ምድረበዳው እስከሚሸሹ ድረስ በታላቅ ፍርሃት ተውጠው ነበር።\n\n30 ፴ አዎን፣ እናም እንዲህ ሆነ የላማናውያን ሠራዊት ከምድሪቱ ክፍል ሁሉ ሸሽተው ነበር። ነገር ግን እነሆ፣ ብዙ ሴቶችንና ልጆችን ይዘው ከምድሪቱ ወጡ።\n\n31 ፴፩ እናም በላማናውያን የተወሰዱት እነዚያ ከተሞች ሁሉ በዚህን ጊዜ በእኛ ቁጥጥር ሥር ናቸው፤ እናም በላማናውያን ምርኮኞች ሆነው ከተወሰዱት በቀር አባቶቻችንና፣ ሴቶቻችን፣ እናም ልጆቻችን ወደ ቤታቸው ተመለሱ።\n\n32 ፴፪ ነገር ግን እነሆ፣ ወታደሮቻችን በቁጥር በርካታ የሆኑትን ከተሞች፣ እና በርካታ ንብረቶች ለመጠበቅ ጥቂት ናቸው።\n\n33 ፴፫ ነገር ግን እነሆ፣ የእኛ የነበሩትን ስፍራዎች፣ እናም ከተሞች እስከምናገኝ ድረስ በምድሪቱ ላይ ድልን በሰጠን አምላካችን እምነት አለን።\n\n34 ፴፬ እንግዲህ መንግስት የበለጠ ድጋፍን ለእኛ የማይሰጥበትን መንስኤ አናውቅም፤ ወደ እኛ የመጡትም ሰዎች ለምን ታላቅ ድጋፍ እንዳላገኘን አያውቁም።\n\n35 ፴፭ እነሆ፣ ድል እንዳላገኛችሁ ለመሆን እንደሚችል፣ እናም ወታደሮችን ወደዚያ ምድር ወስደህም እንደሆነ እንገምታለን፤ ይህ ከሆነ ለማጉረምረም አንፈልግም።\n\n36 ፴፮ እናም ይህ ካልሆነ፣ እነሆ፣ ስለዚህ በመንግስት መከፋፈል ምክንያት በተጨማሪ ሰዎችን ለእኛ እርዳታ እንደማይልኩ እንፈራለን፣ ከላኳቸው የበለጠ በቁጥር ብዙ መሆናቸውን እናውቃለንና።\n\n37 ፴፯ ነገር ግን እነሆ ይህ ምንም ማለት አይደለም—ምንም እንኳን ወታደሮቻችን ደካሞች ቢሆኑ፣ እግዚአብሔር እንደሚያድነን እናምናለን፤ አዎን፣ እናም ከጠላቶቻችን እጅ ያስለቅቀናል።\n\n38 ፴፰ እነሆ፣ ይህ በሀያ ዘጠነኛው ዓመት መጨረሻ ነበር፣ እኛም ምድሮቻችንን ይዘናል፤ እናም ላማናውያን ወደ ኔፊ ምድር ሸሽተዋል።\n\n39 ፴፱ እናም በከፍተኛ ሁኔታ የተናገርኳቸው የአሞን ህዝቦች ወንድ ልጆች፣ በማንቲ ከተማ ከእኔ ጋር ናቸው፤ ጌታም ረድቷቸዋል፣ አዎን፣ እናም አንድም ነፍስ እንኳን እስከማይጠፋ ድረስ በጎራዴ እንዳይጠፉ ተጠብቀዋል።\n\n40 ፵ ነገር ግን እነሆ፣ በብዛት ቆስለዋል፣ ይሁን እንጂ እግዚአብሔር ነፃ ባደረጋቸው በዚያ ነፃነት በፅኑነት ቆመዋል፤ እናም ከቀን ወደ ቀንም ጌታ አምላካቸውን በማስታወስ ጠንቃቆች ናቸው፤ አዎን፣ ህጎቹንና፣ ፍርዱን፣ እንዲሁም ትዕዛዛቱን፣ ለመጠበቅ ጥረት አድርገዋል፤ እናም የሚመጣውን በተመለከተ ስለተተነበየው እምነታቸውም ጠንካራ ነው።\n\n41 ፵፩ እናም አሁን፣ የተወደድህ ወንድሜ ሞሮኒ፣ እኛን የፈወሰንና፣ ነፃ ያደረገን ጌታ አምላካችን፣ ያለማቋረጥ በፊቱ ይጠብቅህ፤ አዎን፣ እናም ህዝቦቹን ይውደድ፣ ለእኛም እርዳታ የነበሩትን ላማናውያን የወሰዱብንን ንብረቶች ለማግኘት ድል እንድታገኝ እርሱ ይርዳህ። እናም እንግዲህ፣ እነሆ ደብዳቤዬን እደመድማለሁ። እኔ ሔለማን፣ የአልማ ልጅ ነኝ።\n\n", "alma 59": "[center][font_size=26]ምዕራፍ ፶፱[/font_size][/center]\n\n[i]ሞሮኒ የሔለማንን ወታደሮችን እንዲያጠናክር ፓሆራንን ጠየቀው—ላማናውያን የኔፋውያን ከተማ ያዙ—ሞሮኒ በመንግስቱ ላይ ተናደደ። በ፷፪ ም.ዓ. ገደማ።[/i]\n\n1 ፩ እንግዲህ እንዲህ ሆነ በኔፊ ህዝብ ላይ በመሣፍንቱ ሠላሳኛ ዓመት የንግስ ዘመን ሞሮኒ የሔለማንን ደብዳቤ ተቀብሎ ካነበበ በኋላ፣ በደህንነቱ አዎን፣ ሔለማን የተቀሙትን ምድሮች ለማግኘት ባደረገው ታላቅ ድል እጅግ ተደስቶ ነበር።\n\n2 ፪ አዎን እናም ሞሮኒ እርሱ በነበረበትም ምድር ሁሉ ዙሪያ ያሉት ይደሰቱ ዘንድ ለህዝቡ ይህ ሁሉ እንዲታወቅ አስደረገ።\n\n3 ፫ እናም እንዲህ ሆነ ሞሮኒ በአስደናቂ ሁኔታ በድጋሚ ያገኟቸውን ምድሮች ለመጠበቅ እንዲችሉ፣ ሔለማንን ወይንም የሔለማን ወታደሮችን ለማበርታት ሰዎች እንዲሰባሰቡ እንደፈለገ ለፓሆራን በፍጥነት ደብዳቤ ላከ።\n\n4 ፬ እናም እንዲህ ሆነ ሞሮኒ ወደ ዛራሔምላ ምድር ይህንን ደብዳቤ በላከ ጊዜ፣ የቀሩትንና ላማናውያን የወሰዱባቸውን ከተሞች ያገኝ ዘንድ በድጋሚ ዕቅድ ማቀድ ጀመረ።\n\n5 ፭ እናም እንዲህ ሆነ ሞሮኒ ከላማናውያን ጋር ለመዋጋት ዝግጅት በሚያደርግበት ጊዜ፣ እነሆ፣ ከሞሮኒ ከተማና፣ ከሌሂ ከተማና፣ ከሞሪያንተን ከተማ የተሰባሰቡት የኔፋውያን ሰዎች በላማናውያን ጥቃት ደረሰባቸው።\n\n6 ፮ አዎን፣ ከማንቲ ምድር እናም በዙሪያው ካለው ምድር እንዲሸሹ የተገደዱትም በዚህች ምድር ከላማናውያን ጋር ሊቀላቀሉ መጡ።\n\n7 ፯ እናም በቁጥር እጅግ ብዙ ስለነበሩ፣ አዎን፣ እናም በአሞሮን ትዕዛዝ ከቀን ቀን ጥንካሬን በማግኘታቸው በኔፋውያን ሰዎች ላይ መጡና፣ በአሰቃቂ ሁኔታ ያጠቁአቸውና ይገድሉአቸው ጀመሩ።\n\n8 ፰ እናም ወታደሮቻቸው በቁጥር ብዙ ስለነበሩ የተቀሩት የኒፋያህ ሰዎች እንዲሸሹ ተገደዱ፤ እናም ከሞሮኒ ሠራዊት ጋር ተቀላቀሉ።\n\n9 ፱ እናም እንግዲህ ከተማዋን ህዝቡ እንዲጠብቅ ለመርዳት ሞሮኒ ወደ ኔፋውያን ከተማ ሰዎች ተልከዋል ብሎ ገምቶ ነበር፣ እናም ከተማዋን ከእነርሱ እጅ ዳግም ከመውሰድ ይልቅ በላማናውያን እጅ እንዳይገባ መጠበቁ ቀላል መሆኑን በማወቁ ከተማዋን በቀላሉ ይጠብቋታል ብሎ ገምቶ ነበር።\n\n10 ፲ ስለዚህ የያዛቸውን ስፍራዎች ለመጠበቅ ኃይሉን ከእርሱ ጋር አስቀርቶ ነበር።\n\n11 ፲፩ እናም እንግዲህ፣ ሞሮኒ የኔፋውያን ከተማ መወሰዷን በተመለከተ ጊዜ እጅግ አዝኖ ነበር፣ እናም በህዝቡ ክፋት የተነሳ በወንድሞቻቸው እጅ መውደቅ እንደሚገባቸው መጠራጠር ጀመረ።\n\n12 ፲፪ እንግዲህ ዋና ሻምበሎች የነበራቸው ጥርጣሬ ይህ ነበር። እነርሱም በህዝቦች ክፋት ምክንያት ተጠራጠሩና ተደነቁ፣ እናም ይህ የሆነው ላማናውያን በእነርሱ ላይ ድል በማግኘታቸው ነው።\n\n13 ፲፫ እናም እንዲህ ሆነ ሞሮኒ የሀገራቸውን ነፃነት በተመለከተ በመንግስቱ ግዴለሽነት ተቆጥቶ ነበር።\n\n", "alma 60": "[center][font_size=26]ምዕራፍ ፷[/font_size][/center]\n\n[i]ሞሮኒ መንግስቱ ሠራዊቱን ችላ ማለቱን በተመለከተ ለፓሆራን ወቀሳ አቀረበ—ጌታ ፃድቃኖች እንዲገደሉ ይፈቅዳል—ኔፋውያን ከጠላቶቻቸው እራሳቸውን ለማስለቀቅ ያላቸውን ኃይል እንዲሁም ዘዴዎች በሙሉ መጠቀም ይኖርባቸዋል—ሞሮኒ ለሠራዊቱ እርዳታ ካልተደረገ ከመንግስት ጋር እንደሚዋጋ አስጠነቀቀ። በ፷፪ ም.ዓ. ገደማ።[/i]\n\n1 ፩ እናም እንዲህ ሆነ ሞሮኒ ለሀገሪቱ አስተዳዳሪ፣ ለፓሆራን በድጋሚ ፃፈና፣ የፃፈውም ቃል እንዲህ ይል ነበር፥ እነሆ፣ በዛራሔምላ ከተማ ዋና ዳኛና፣ በምድሪቱ አስተዳዳሪ ለሆነው ለፓሆራን፣ እናም ደግሞ የጦር ጉዳያቸውን በተመለከተ እንዲያስተዳድሩና እንዲመሩ ከእነዚህ ሁሉ መካከል በህዝብ ለተመረጡት፣ ደብዳቤዬን አቀርባለሁ።\n\n2 ፪ እነሆም፣ በወቀሳ መልክ ለእነርሱ በመጠኑ የምለው አለኝ፤ እነሆም፣ እናንተ ራሳችሁም ሰዎችን በአንድ ላይ እንድትሰበስቡና፣ በጎራዴና፣ በሻምላ፣ እንዲሁም በሁሉም ዓይነት የጦር መሳሪያዎች እንድታስታጥቁ እናም ላማናውያን ወደ ምድራችን በመጡበት በየትኛውም አቅጣጫ እንድትልኩአቸው ተሹማችኋል።\n\n3 ፫ እናም እንግዲህ እነሆ፣ እኔ ራሴና፣ ደግሞ የእኔ ሰዎችና፣ ደግሞ ሔለማን፣ እና የእርሱ ሰዎች ታላቅ የሆነን ስቃይ ተሰቃይተናል፤ አዎን፣ በረሃብ፣ በጥማትና፣ በድካም፣ እናም በሁሉም ዓይነት ስቃይ ተሰቃይተናል።\n\n4 ፬ ነገር ግን እነሆ፣ የተሰቃየነው ይህ ሁሉ ቢሆን ኖሮ፣ አናጉረመርምም እንዲሁም ወቀሳ አናቀርብም ነበር።\n\n5 ፭ ነገር ግን እነሆ፣ በህዝባችን መካከል ግድያው ከፍተኛ ነበር፣ አዎን፣ በሺህ የሚቆጠሩ በጎራዴው ወድቀዋል፣ ለወታደሮቻችን በቂ ብርታትንና እርዳታን ብታደርጉ ኖሮ፣ ውጤቱም ሌላ በሆነ ነበር። አዎን በእኛም ላይ ችላ ባይነታችሁ ታላቅ ነበር።\n\n6 ፮ እናም እንግዲህ እነሆ፣ የዚህ እጅግ ታላቅ የሆነ ችላ ባይነት መንስኤን ማወቅ እንፈልጋለን፤ አዎን፣ ለሀሳብ የለሽነትታችሁ ምክንያትን ማወቅ እንፈልጋለን።\n\n7 ፯ ጠላቶቻችሁ በዙሪያችሁ የሞትን ስራ በሚያስራጩበት ወቅት በዙፋናችሁም ምንም ሳታስቡ ለመቀመጥ እንችላለን ብላችሁ ታስባላችሁን? አዎን፣ በሺህ የሚቆጠሩ ወንድሞቻችሁን ሲገድሉባችሁ—\n\n8 ፰ አዎን፣ ለእርዳታ ወደእናንተ የሚመለከቱትንም፤ አዎን በእናንተም እንዲደገፉ በምትገኙበት ቦታ ያስቀምጡአችሁ ሲገድሉባችሁ፣ አዎን፣ ወታደሮችን እንዲያበረቱአቸው ወደእነርሱ ለመላክ፣ እናም ብዙ ሺህ የሚሆኑትን በጎራዴ ከመቆረጥ ባዳናችሁ ነበር።\n\n9 ፱ ነገር ግን እነሆ፣ ይህ ብቻም አይደለም—ብዙዎች ለዚህ ህዝብ ደህንነት ታላቅ ፍላጎት ስለነበራቸው እስከሚዋጉ፣ እናም ደማቸው ፈሶም እስከሚሞቱ ድረስ ስንቃችሁን ያዛችሁባቸው፤ አዎን፣ እናም ለእነርሱ እጅግ ታላቅ የሆነ ግዴለሽነት ስለነበራችሁ ይህንን ያደረጉት በረሃብ ሊጠፉ ሲቃረቡ ነበር።\n\n10 ፲ እናም እንግዲህ፣ የተወደዳችሁ ወንድሞቼ—የምትወደዱ መሆን ነበረባችሁ፤ አዎን፣ እናም ለዚህ ህዝብ ደህንነትና፣ ነፃነት ይበልጥ በትጋት ራሳችሁን ማነሳሳት ነበረባችሁ፤ ነገር ግን እነሆ በሺህ የሚቆጠሩት ሰዎች ደም ለበቀል በራሳችሁ ላይ እስከሚመጣ ድረስ ችላ አላችኋቸው፤ አዎን፣ ጩኸታቸው፣ እናም ስቃያቸው ሁሉ በእግዚአብሔር ዘንድ የታወቀ ነው—\n\n11 ፲፩ እነሆ፣ እናም በታላቁ የእግዚአብሔር ቸርነት ምክንያት ምንም ነገር ሳትፈፅሙ ያድነናል፣ እርሱም ትቶአችሁ በዙፋናችሁ ላይ መቀመጥ እንችላለን ብላችሁ ትገምታላችሁን? እነሆ፣ ይህንን የምትገምቱ ከሆነ ግምታችሁ ከንቱ ነው።\n\n12 ፲፪ ብዙዎች ወንድሞቻችሁ ስለሞቱ በኃጢአታቸው ነው የተገደሉት ብላችሁ ትገምታላችሁን? እኔ እላችኋለሁ፣ እንደዚህ የምትገምቱ ከሆነ ግምታችሁ ከንቱ ነው፤ እንዲህ እላችኋለሁና፣ ብዙዎች በጎራዴ ሞተዋል፤ እናም እነሆ ይህ ኩነኔያችሁ ነው፤\n\n13 ፲፫ ጌታ ትክክለኛው ፍርዱና ቅጣቱ በኃጢአተኞች ላይ ይሆን ዘንድ ፃድቃኖች እንዲገደሉ ይፈቅዳል፤ ስለዚህ ፃድቃኖች ስለተገደሉ የጠፉ ናቸው ብላችሁ አትገምቱ፤ ነገር ግን እነሆ በጌታ በአምላካቸው ዘንድ ያርፋሉ።\n\n14 ፲፬ እናም አሁን እነሆ፣ እላችኋለሁ እጅግ ሰነፎች በመሆናቸው፤ አዎን፣ በመንግስታችንም ስንፍና ቢሆን፣ እናም ለወንድሞቻቸውም፣ አዎን፣ ለተገደሉትም ቢሆን ባላቸው ታላቅ ችላ ባይነት፣ የእግዚአብሔር ቅጣት በእነዚህ ሰዎች ላይ እንዳይሆን በጣም እፈራለሁ።\n\n15 ፲፭ በአመራራችን በተጀመረው ኃጢያት ባይሆን ኖሮ ጠላቶቻችን በእኛ ላይ ኃይልን እንዳያገኙ ለመቋቋም ይቻለን ነበር።\n\n16 ፲፮ አዎን፣ በራሳችን መካከል በተጀመረው ጦርነት ባይሆን ኖሮ፤ አዎን፣ በራሳችን መካከል ብዙ ደም መፋሰስ እንዲሆን ባደረጉት በንጉሡ ሰዎች ባይሆን ኖሮ፤ አዎን፣ በመካከላችን ፀብ በነበረበት ጊዜ፣ ቀደም ሲል እንዳደረግነው እራሳችንን በአንድ ላይ ብናደርግ ኖሮ፤ አዎን፣ የንጉስ ሰዎች በእኛ ላይ እንደፈለጉት ኃይልና ስልጣን ባይሆን ኖሮ፤ በመካከላችን ለብዙ ደም መፋሰስ ምክንያት የሆነውን ጎራዴአቸውን ከማንሳት ይልቅ፣ ለነፃነታችን ምክንያት እውነተኞች ቢሆኑ፣ እናም ከእኛ ጋር ተቀላቅለው በጠላቶቻችን ላይ ቢሄዱ፣ አዎን፣ በጌታ ብርታት ወደ እነርሱ ብንሄድ ጠላቶቻችንን እንበታትናቸው ነበር፣ ምክንያቱም ይህ የሚሆነው የጌታ ቃሉ ይፈፀም ዘንድ ነው።\n\n17 ፲፯ ነገር ግን እነሆ፣ ላማናውያን ምድራችንን ለመውሰድ መጥተዋል፣ እናም ህዝባችንን በጎራዴ እየገደሉ፤ አዎን፣ ሴቶቻችንንና፣ ልጆቻችንን፣ እናም ደግሞ ምርኮኞች አድርገው እየወሰዱአቸው ናቸው፣ ሁሉንም ዓይነት ስቃይ እንዲሰቃዩ እያደረጉአቸው ናቸው፤ ይህም ኃይልና ሥልጣን በሚሹ ታላቅ ኃጢያት፣ አዎን፣ እንዲሁም በእነዚያ የንጉስ ሰዎች ምክንያት ነው።\n\n18 ፲፰ ነገር ግን ይህንን በተመለከተ ለምን ብዙ እላለሁኝ? እራሳችሁም ብትሆኑ ስልጣንን የምትፈልጉ መሆናችሁን አናውቅም። እናንተ ለሀገራችሁ ከሀዲ እንደሆናችሁም አናውቅም።\n\n19 ፲፱ ወይም ችላ ያላችሁን፣ ምግብም እንዳይላክልን እናም ደግሞ ወታደሮቻችን እንዲጠናከሩ ሰዎች እንዳይላኩ ያደረጋችሁበት ምክንያት በሀገራችን ዋና ስፍራ በመሆናችሁ፣ እናም በጠባቂዎች በመከበባችሁ ነውን?\n\n20 ፳ የጌታ የአምላካችሁን ትዕዛዛት ረስታችኋልን? አዎን አባቶቻችን በምርኮ እንደነበሩስ ረስታችኋልን? ከጠላቶቻችን እጅ ብዙ ጊዜ መለቀቃችንን ረሳችሁትን?\n\n21 ፳፩ ወይም በዙፋናችን እንደተቀመጥን እና ጌታ የሰጠንን ዘዴዎች ሳንጠቀምባቸው ያድነናል ብላችሁ ትገምታላችሁን?\n\n22 ፳፪ አዎን፣ በሺዎች እንዲሁም በአስር ሺዎች ያለስራ በተቀመጡት ተከብባችሁ፤ በዙሪያችሁ በምድሪቱ ዳርቻ በሺህ የሚቆጠሩት በጎራዴ በተገደሉ ጊዜ፤ አዎን፣ በቆሰሉና በደሙ ጊዜ ያለስራ ትቀመጣላችሁን?\n\n23 ፳፫ አሁንም ተቀምጣችሁ እነዚህን ነገሮች በምትመለከቱበት ጊዜ እግዚአብሔር እንከን የሌላችሁ አድርጎ ይቆጥረናል ብላችሁ ትገምታላችሁን? እነሆ እኔ ግን እንደዚህ አድርጎ አይቆጥራችሁም እላለሁ። እንግዲህ የመያዣው እቃ ውስጥ በመጀመሪያ እንዲጠራ፣ እናም ደግሞ የእቃው ውጭ እንዲጠራ እግዚአብሔር መናገሩን እንዲያስተውሉ እፈልጋለሁ።\n\n24 ፳፬ እናም እንግዲህ፣ ለሰራችሁት ስራ ንስሃ ካልገባችሁና፣ በስራችሁ ንቁ ካልሆናችሁ፣ እንዲሁም በድጋሚ ያገኛትን የሀገራችንን ክፍል ይደግፉት ዘንድና፣ ምናልባት ደግሞ በዚህኛው ክፍል የተቀረውን ንብረታችንን እናገኝ ዘንድ፣ እናም ወደ እኛምና፣ ደግሞ ለሔለማን፣ ምግብና ሰው ካልላካችሁ፤ እነሆ የውስጥ መያዣችንን እቃ፣ አዎን የመንግስታችን የበላይ ሹማምንቶችንም ቢሆን፣ እስከምናጠራ ከላማናውያን ጋር መጣላቱ አስፈላጊ አይደለም።\n\n25 ፳፭ እናም የደብዳቤዬን መልስ ካልሰጠኸኝ በቀር፣ እናም ወጥተህና እውነተኛውን የነፃነት መንፈስ ካላሳየኸኝና፣ ወታደሮቻችንን ካላበረታህና ካላጠናከርህና፣ ለድጋፋቸው ምግብ ካልሰጠኻቸው እነሆ የነፃነት ሰዎቼን ይህንን ክፍል እንዲያስተዳድሩ እተዋቸዋለሁ፤ እናም ሌላ ኃይል በእነርሱ ላይ መስራት እንዳይችል የእግዚአብሔርን ብርታትና በረከት በእነርሱ ላይ አደርጋለሁ—\n\n26 ፳፮ እናም ይህን የማደርገው በታላቁ እምነታቸው፣ እናም በመከራቸው ጊዜ በነበራቸው ትዕግስት ነው—\n\n27 ፳፯ እናም ወደ እናንተ እመጣለሁና፣ በመካከላችሁ ነፃነት የሚፈልግ ቢኖር፣ አዎን፣ የቀረም የነፃነት ብልጭታ ቢኖር፣ እነሆ፣ ኃይልና ስልጣንን ያለአግባብ በመካከላችሁ የሚያነሳሱት እንኳን እስከሚጠፉ ድረስ አመፅ አስነሳለሁ።\n\n28 ፳፰ አዎን፣ እነሆ ኃይላችሁንም ሆነ ስልጣናችሁን አልፈራም፤ ነገር ግን አምላኬን ነው የምፈራው፤ እናም እንደትዕዛዛቱ ሀገሬን ለመከላከል ጎራዴዬን አነሳለሁ፤ እናም በክፋታችሁ የተነሳ ነው ብዙዎች የጠፋት።\n\n29 ፳፱ እነሆ ይህ ጊዜው ነው፤ አዎን አሁን ጊዜው ደርሷል፣ ራሳችሁን፣ ሀገራችሁንና፣ ልጆቻችሁን ለመከላከል ካላነሳሳችሁ የፍትህ ጎራዴ በእናንተ ላይ ይንዠባለላል፤ አዎን፣ እናም በእናንተ ላይ ይሆናል፣ እንዲሁም ፈፅሞም ለጥፋታችሁ ይሆናል።\n\n30 ፴ እነሆ፣ ከእናንተ እርዳታን እጠብቃለሁ፤ እናም፣ እርዳታችንን እንድናገኝ ካልሰራችሁ በቀር፣ እነሆ፣ ወደ ዛራሔምላ ምድርም እንኳን እመጣለሁና፣ ለነፃነታችን መንስኤ የዚህን ህዝብ እድገት ለማገድ ስልጣን ከዚህ ወዲያ ሊኖርህ እስከማይችል ድረስ በጎራዴ እመታሃለሁ።\n\n31 ፴፩ እነሆም፣ ጌታ እንድትኖር፣ እናም ፃድቅ ህዝቡን ለማጥፋት በክፋትህ እንድትጠነክር አይፈቅድልህም።\n\n32 ፴፪ እነሆ ክፋትህ ክብርህን እና የዓለምን ከንቱ ነገሮች ለመውደድ ሆኖ እያለ፣ ጌታ በአባቶቻቸው ወግ ምክንያት ጥላቻ ያላቸውን፣ አዎን እናም ይኸውም ከእኛ በተገነጠሉት ላይ በተጨመረባቸው ላማናውያን ላይ ጌታ በፍርድ እንደሚመጣባቸውና፣ ራሳችሁን ያድናችኋል ብላችሁ ትገምታላችሁን?\n\n33 ፴፫ የእግዚአብሔርን ህግጋት መተላለፍህን ታውቃለህ፣ እናም እነዚህን በእግርህ መርገጥህንም ታውቃለህ። እነሆ ጌታ እንዲህ ብሎኛል፥ ገዢ አድርገህ የሾምካቸው ለኃጢአታቸው እና ለክፋታቸው ንስሃ ካልገቡ ከእነርሱ ጋር ሄደህ መዋጋት ይኖርብሃል።\n\n34 ፴፬ እናም እንግዲህ እነሆ፣ እኔ፣ ሞሮኒ፣ የአምላኬን ትዕዛዛት ለመጠበቅ በገባሁት ቃል ኪዳን መሰረት እገፋፋለሁ፤ ስለዚህ የእግዚአብሔርን ቃል እንድትቀበሉ እፈልጋለሁ፣ እናም ከቀለባችሁና፣ ከሰዎቻችሁ ላኩልኝ፣ እናም ደግሞ ለሔለማን በፍጥነት ላኩለት።\n\n35 ፴፭ እናም እነሆ ይህንን የማታደርጉ ከሆነ በፍጥነት ወደ እናንተ እመጣለሁ፤ እነሆም፣ እግዚአብሔር በረሃብ እንድንጠፋ አይፈቅድም፤ ስለዚህ በጎራዴም ቢሆን ከምግባችሁ ይሰጠናል። እንግዲህ የእግዚአብሔርን ቃል ፈፅሙ።\n\n36 ፴፮ እነሆ፣ እኔ ሊቀ ሻምባል ሞሮኒ ነኝ። ፍላጎቴ ለስልጣን ሳይሆን፣ ነገር ግን ይህን ጎትቶ ለማውረድ ነው። የዓለምን ክብር ሳይሆን፣ የአምላኬ ክብርን እናም የሀገሬን ነፃነትና ደህንነት ነው የምፈልገው። እናም ደብዳቤዬን አበቃለሁ።\n\n", "alma 61": "[center][font_size=26]ምዕራፍ ፷፩[/font_size][/center]\n\n[i]ፓሆራን በመንግስት ላይ ስለሆነው ሁከት፣ እና አመፃ ለሞሮኒ ነገረው—የንጉሱ ሰዎች ዛራሔምላን ያዙ፣ እናም ከላማናውያን ጋር አንድ ቡድን ሆኑ—ፓሆራን በአማፅያኑ ላይ ወታደራዊ እርዳታን ጠየቀ። በ፷፪ ም.ዓ. ገደማ።[/i]\n\n1 ፩ እነሆ እንዲህ ሆነ ሞሮኒ ለዋናው ገዢ ደብዳቤውን ከላከ በኋላ፣ ወዲያውኑ ከዋናው ገዢ ፓሆራን ደብዳቤ ደረሰው። እናም የተቀበለው ቃል እንዲህ ይላል፥\n\n2 ፪ እኔ ፓሆራን የዚህች ምድር ዋና ገዢ የሆንኩ፣ በሠራዊቱ ሊቀ ሻምባል ለሆነው ሞሮኒ ይህንን መልዕክት ልኬአለሁ። እነሆ፣ ሞሮኒ እልሀለሁኝ፣ በታላቁ ስቃይህ አልደሰትም፤ አዎን፣ ይህ ነፍሴን ያሳዝናታል።\n\n3 ፫ ነገር ግን እነሆ፣ በስቃይህ የሚደሰቱት አሉ፣ አዎን፣ በእኔ እናም የነጻነት ሰዎች በሆኑት ህዝቦቼ ላይ በአመፅ ተነስተዋል፣ አዎን፣ ለአመፅ የተነሱት በቁጥር እጅግ ብዙ ናቸው።\n\n4 ፬ እናም የፍርዱን ወንበር ከእኔ ለመውሰድ የፈለጉት የዚህ የታላቁ ክፋት መንስኤ ናቸው፤ ምክንያቱም ታላቅ የሽንገላ ቃላት ተጠቅመዋል፣ እናም በመካከላችን የአደገኛ ስቃይ መንስኤ እንዲሆን የብዙዎችን ልብ ለውጠዋል፤ ስንቆቻችንን ይዘውብናልና፣ ወደ አንተም እንዳይመጡ ነፃ የሆኑትን ሰዎቻችንን አስፈራርተውብናል።\n\n5 ፭ እናም እነሆ፣ ከፊታቸው እኔንም አባረውኛል፣ እናም ከእኔጋ ለማግኘት ከምችላቸው ያህል ሰዎች ጋርም ወደ ጌዴዎን ምድር ሸሽቻለሁ።\n\n6 ፮ እናም እነሆ፣ በዚች ምድር አዋጅ ልኬአለሁ፤ እናም እነሆ ሀገራቸውንና ነፃነታቸውን ለመከላከልና፣ ስህተቶቻችንንም ለመበቀል የጦር መሳሪያቸውን ለማንሳት በየቀኑ ወደእኛ ይሰበሰባሉ።\n\n7 ፯ እናም በእኛ ላይ ለአመፅ የተነሱት፣ አዎን፣ እነርሱ እስከሚፈሩን፣ እናም ለውጊያ በእኛ ላይ ለመምጣት እስከማይደፍሩም ድረስ ወደ እኛ መጥተዋል።\n\n8 ፰ ምድሪቱን እንዲሁም የዛራሔምላ ከተማን ይዘዋል፤ በእነርሱም ላይ ንጉሥን ሹመዋል፣ እናም ለላማናውያን ንጉስም ጽፏል፣ በዚህም ከእርሱ ጋር አንድነት ኖሯቸዋል፤ በዚህም አንድነት የዛራሔምላን ከተማ ለማስተዳደር ተስማማ፤ በሚያስተዳድርበት ጊዜም ላማናውያን የተቀረውን ምድር ያሸንፋሉ፤ እናም በላማናውያን በተሸነፉ ጊዜም በህዝቡ ላይ ንጉስ በመሆንም ይሾማል በማለት ገምቶ ነበር።\n\n9 ፱ እናም እንግዲህ፣ በደብዳቤህ ላይ ወቅሰኸኛል፣ ነገር ግን ይህ ምንም አይደለም፣ እኔም አልተቆጣሁም፣ ነገር ግን ከልብህ ታላቅነት ተደስቻለሁ። እኔ ፓሆራን የህዝቤን መብትና ነፃነት የምጠብቅበትን የፍርድ ወንበሬን ብቻ ከመመለስ በቀር ስልጣንን አልፈልግም። እግዚአብሔር ነፃ ባደረገን በዚያ ነፃነት ህይወቴ ትፀናለች።\n\n10 ፲ እናም እንግዲህ፣ እነሆ፣ ኃጢያትን ደም እስከሚፈስ ድረስ እንቃወማለን። ላማናውያን በምድራቸው የሚቆዩ ከሆነ ደማቸውን አናፈሰውም።\n\n11 ፲፩ ወንድሞቻችን በአመፅ ካልተነሳሱ፣ እናም ጎራዴአቸውን በእኛ ላይ ካላነሱ ደማቸውን አናፈስም።\n\n12 ፲፪ በእግዚአብሔር ፍርድ አስፈላጊ ከሆነ እንዲሁም እርሱ እንድናደርገው ካዘዘን እራሳችንን በባርነት ቀንበር ስር ማድረግ ይኖርብናል።\n\n13 ፲፫ ነገር ግን እነሆ እግዚአብሔር እራሳችንን በጠላቶቻችን ስር እንድናደርግ አያዘንም፤ ነገር ግን እምነታችንን በእርሱ ላይ ማድረግ አለብን፣ እናም እርሱ ያድነናል።\n\n14 ፲፬ ስለዚህ፣ የተወደድክ ወንድሜ፣ ሞሮኒ፣ ክፋትን እንቃወም፣ እናም በቃል ለመቃወም የማንችላቸውን ክፉቶችን፣ አዎን፣ እንደሚያምጹትና ከእኛ እንደሚገነጠሉት አይነት፣ ነፃነታችንን እናገኝ ዘንድ፣ በቤተክርስቲያን ታላቅ ጥቅም እናም በአዳኛችንና በአምላካችን እንደሰት ዘንድ፣ እነርሱን በጎራዴዎቻችን እንቃወማቸው።\n\n15 ፲፭ ስለዚህ፣ ከጥቂት ሰዎችህ ጋር በፍጥነት ወደ እኔ ና፣ እናም የቀሩትን በሌሂና በቴአንኩም ትዕዛዝ ስር እንዲሆኑ ተዋቸው፤ በእግዚአብሔር መንፈስ መሰረት፣ ደግሞም በእነርሱ ውስጥ ባለው የነፃነት መንፈስ በዚያ ምድር ጦርነቱን እንዲመሩ ስልጣንን ስጣቸው።\n\n16 ፲፮ እነሆ አንተ ወደ እኔ እስከምትመጣ ድረስ እንዳይጠፉ ጥቂት ስንቅ ልኬላቸዋለሁ።\n\n17 ፲፯ ወደዚህ ስፍራ ለዘመቻህ ያለህን ኃይል በሙሉ በአንድነት አሰባስብ፤ እናም በአምላካችን ባለን እምነት በኃይል በተቃዋሚዎቹ ላይ በፍጥነት እንሄዳለን።\n\n18 ፲፰ እናም ወደ ሌሂና ቴአንኩም ለመላክ ተጨማሪ ስንቅ እናገኝ ዘንድ የዛራሔምላን ከተማ እንወስዳለን፤ አዎን፣ በጌታ ኃይልም በእነርሱ ላይ እንሄዳለን፣ እናም ለዚህ ታላቅ ጥፋትም ፍፃሜ እንዲሆን እናደርጋለን።\n\n19 ፲፱ እናም እንግዲህ፣ ሞሮኒ፣ በወንድሞቻችን ላይ መዝመት ትክክል ይሁን አይሁን ምን ማድረግ እንዳለብኝ በመጠኑ ተጨንቄ ስለነበር፣ ደብዳቤህን በማግኘቴ ተደስቻለሁ።\n\n20 ፳ ነገር ግን ንስሃ ካልገቡ በእነርሱ ላይ መሄድ አለባችሁ በማለት ጌታ እንዳዘዘህ ተናግረሃል።\n\n21 ፳፩ የሌሂንና፣ ቴአንኩምን እምነት ማጠናከርን አረጋግጥ፤ እንዳይፈሩ ንገራቸው፤ እነርሱን፤ አዎን፣ እናም ደግሞ እግዚአብሔር ባደረጋቸው ነፃነት የሚጸኑትን ያድናልና። እናም እንግዲህ ለተወደደው ወንድሜ ሞሮኒ ደብዳቤዬን አበቃለሁ።\n\n", "alma 62": "[center][font_size=26]ምዕራፍ ፷፪[/font_size][/center]\n\n[i]ሞሮኒ ፓሆራንን ለመርዳት ወደ ጌዴዎን ምድር ዘመተ—ሀገራቸውን ለመከላከል የተቃወሙት የንጉስ ሰዎች ተገድለዋል—ፓሆራን እናም ሞሮኒ ኔፋውያንን በድጋሚ ያዙ—ብዙ ላማናውያን ከአሞንን ሰዎች ጋር ተቀላቀሉ—ቴአንኩም አሞሮንን ገደለው እናም ቀጥሎም እራሱ ተገደለ—ላማናውያን ከምድሪቱ ተባረሩ፣ እናም ሰላም ሠፈነ—ሔለማን ወደ አገልግሎቱ ተመለሰ፣ እናም ቤተክርስቲያኗን አሳደገ። ከ፷፪–፶፯ ም.ዓ. ገደማ።[/i]\n\n1 ፩ እናም እንግዲህ እንዲህ ሆነ ሞሮኒ ይህንን ደብዳቤ በተቀበለ ጊዜ ስሜቱ ተነሳስቶ ነበር፣ እናም በፓሆራን ታማኝነት፣ ደግሞም ለሀገሩ ነፃነት ከሀዲ ስላልነበረ በታላቅ ደስታ ተሞልቶ ነበር።\n\n2 ፪ ነገር ግን ፓሆራንን ከፍርድ ወንበር ባባረሩት ኃጢያትም ደግሞ እጅግ አዝኖ ነበር፤ አዎን፣ በአጠቃላይ በሀገራቸው ላይ እናም ደግሞ በአምላካቸው ላይ ባመፁት አዝኖ ነበር።\n\n3 ፫ እናም እንዲህ ሆነ እንደ ፓሆራን ፍላጎት ሞሮኒ ጥቂት ሰዎችን ወሰደ፤ እናም ለሌሂና፣ ቴአንኩም በቀሪዎቹ ወታደሮች ላይ አዛዥ አደረጋቸው፤ ጉዞውንም ወደ ጌዴዎን ምድር አደረገ።\n\n4 ፬ እናም በደረሰበት ስፍራ ሁሉ የነፃነት አርማውን አነሳ፣ እናም ወደ ጌዴዎን ምድር በዘመተበት ሁሉ የሚችለውን ኃይል አገኘ።\n\n5 ፭ እናም እንዲህ ሆነ በሺህ የሚቆጠሩ ወደ አርማው በአንድነት ተሰበሰቡ፣ እናም በባርነት ስር እንዳይወድቁ ለነፃነታቸው ለመታገል ጎራዴያቸውን አነሱ።\n\n6 ፮ እናም ሞሮኒ የሚችለውን ሁሉ ሰው በአንድነት በሰበሰበ ጊዜ፣ ወደ ጌዴዎን ምድር መጣ፤ እናም ጠንካራ ከሆኑት ከፓሆራን ወታደሮችም ጋር ቀላቀላቸው፣ እነርሱም ከዛራሔምላ ምድር ነፃ የሆኑትን ሰዎች ካስወጡት ከተቃዋሚዎች ንጉስ፣ እናም ምድሪቱን ከወሰደው ከፓኩስ የበለጠ ጠንካሮች ሆኑ።\n\n7 ፯ እናም እንዲህ ሆነ ሞሮኒና ፓሆራን ከወታደሮቻቸው ጋር ወደ ዛራሔምላ ምድር ሄዱ፣ እናም ከተማዋን አጠቁና፣ ለውጊያም የፓኩስን ሰዎች አገኙአቸው።\n\n8 ፰ እናም እነሆ፣ ፓኩስ ተገደለና የእርሱም ሰዎች እስረኞች ሆነው ተወሰዱ፣ እናም ፓሆራን ወደ ፍርድ ወንበሩ ተመለሰ።\n\n9 ፱ እናም በህጉ መሰረት የፓኩስ ሰዎች፣ እናም ደግሞ በምርኮ ተወስደው ወህኒ ቤት የተጣሉት የንጉስ ሰዎች በህጉ መሰረት ተገደሉ፤ አዎን፣ ሀገራቸውን ለመከላከል የጦር መሳሪያ ያልያዙት ሁሉ፣ ነገር ግን ይህንን በመቃወም የተዋጉት፣ አዎን፣ የፓኩስና የንጉስ ሰዎች፣ እንዲገደሉ ተደረገ።\n\n10 ፲ እናም ይህን ህግ ለሀገራቸው ደህንነት ሲባል በጥብቅ መከተሉ እንደዚህ አስፈላጊ ሆነ፤ አዎን፣ እናም ነፃነታቸውን ሲክድ የተገኘ ማንኛውም በህጉ መሰረት በፍጥነት ይገደል ነበር።\n\n11 ፲፩ እናም እንደዚህ በኔፊ ህዝብ ላይ የመሣፍንቱ ሰላሳኛ የንግስ ዘመን ተፈፀመ፤ ሞሮኒ እናም ፓሆራን በዛራሔምላ ምድር በህዝባቸው መካከል ለነፃነታቸው ምክንያት ታማኝ ባልሆኑት ላይ ሁሉ የሞት ፍርድ በመፍረድ ሰላምን መሠረቱ።\n\n12 ፲፪ እናም እንዲህ ሆነ በኔፊ ህዝብ ላይ በመሣፍንቱ ሰላሳ አንደኛ የንግስና ዘመን መጀምሪያ ላይ፣ ሞሮኒ ምግብ በፍጥነት እንዲላክ፣ እናም ደግሞ ስድስት ሺህ ወታደሮች ሔለማንን ምድሪቱን ለመጠበቅ እንዲረዱት ዘንድ እንዲላኩ አዘዘ።\n\n13 ፲፫ እናም ደግሞ ስድስት ሺህ የሚጠጉ ሰዎች ከበቂ ምግብ ጋር ወደ ሌሂና ቴአንኩም ወታደሮች እንዲላኩ አደረገ። እናም እንዲህ ሆነ ይህም የተደረገው ምድሪቱን ከላማናውያን ለመጠበቅ ነበር።\n\n14 ፲፬ እናም እንዲህ ሆነ ሞሮኒና ፓሆራን በዛራሔምላ ምድር ብዙ ቁጥር ያላቸውን ሰዎች በመተው፣ ላማናውያንን በዚያች ከተማ ለማሸነፍ በመቁረጥ ወደ ኔፋውያን ምድር ጉዞአቸውን አደረጉ።\n\n15 ፲፭ እናም እንዲህ ሆነ ወደ ምድሪቱ በዘመቱ ጊዜ ከላማናውያን በርካታ ሰዎችን ያዙና፣ ብዙዎቹን ገደሉ፣ እናም ስንቃቸውንና የጦር መሳሪያዎቻቸውን ወሰዱባቸው።\n\n16 ፲፮ እናም እንዲህ ሆነ ሞሮኒ፣ እነርሱን ከወሰዱ በኋላ፣ በኔፋውያን ላይ በድጋሚ የጦር መሳሪያዎቻቸውን እንዳያነሱ ቃል ኪዳን እንዲገቡ አደረጉአቸው።\n\n17 ፲፯ እናም ይህንን ቃል ኪዳን በገቡም ጊዜ ከአሞን ህዝብ ጋር እንዲኖሩ ላኩአቸው፤ እናም ያልሞቱት ቁጥር ወደ አራት ሺህ ይጠጋ ነበር።\n\n18 ፲፰ እናም እንዲህ ሆነ ላማናውያንን በላኩአቸው ጊዜ ጉዞአቸውን ወደ ኔፊአያህ ምድር ቀጠሉ። እናም እንዲህ ሆነ ወደ ኒፋአያህ ከተማ በመጡ ጊዜም፣ በኒፋአያህ ከተማ አጠገብ በሜዳው ላይ ድንኳናቸውን ተከሉ።\n\n19 ፲፱ እንግዲህ ሞሮኒ በሜዳው ላይ ላማናውያን መጥተው እንዲዋጉ ፈልጎ ነበር፤ ነገር ግን ላማናውያን ያላቸውን ታላቅ ድፍረት በማወቃቸው፣ እናም በቁጥር እጅግ ብዙ መሆናቸውን ተመለከቱ፣ ስለዚህ በእነርሱ ላይ ለመምጣት አልደፈሩም፤ ስለዚህ በዚያን ቀን ለውጊያ አልመጡም ነበር።\n\n20 ፳ እናም ምሽቱ በመጣም ጊዜ፣ ሞሮኒ በምሽት ጨለማ ሄደ፣ እናም በግንቡ ጫፍ ላይ ላማናውያን ከወታደሮቻቸው ጋር የጦር ምሽግ ያደረጉበትን ከተማ በስለላ ለማየት ሄደ።\n\n21 ፳፩ እናም እንዲህ ሆነ በመግቢያው በኩል በስተምስራቅ ነበሩ፣ እናም ሁሉም ተኝተው ነበር። እናም አሁን ሞሮኒ ወደ ወታደሮቹ ተመለሰና፣ ከግንቡ ጫፍ ወደ ውስጥ እንዲሆኑም ለማድረግ በፍጥነት ጠንካራ ገመድ እንዲሁም መሰላል እንዲያዘጋጁ አደረገ።\n\n22 ፳፪ እናም እንዲህ ሆነ ሞሮኒ የእርሱ የሆኑት ሰዎች እንዲሄዱ፣ እናም በግንቡ ጫፍ እንዲመጡ፣ እንዲሁም ወደ ከተማዋ፣ አዎን፣ በስተምዕራብ በኩልም እንኳን ላማናውያን ከወታደሮቻቸው ጋር ወዳልሰፈሩበትም እንዲወርዱ አደረገ።\n\n23 ፳፫ እናም እንዲህ ሆነ በጠንካራው ገመድና፣ መሰላል አማካኝነት በምሽት ሁሉም ወደ ከተማዋ ገቡ፤ ጠዋት በሆነም ጊዜ ሁሉም በከተማዋ ግንብ ውስጥ ነበሩ።\n\n24 ፳፬ እናም እንግዲህ፣ ላማናውያን በተነሱ ጊዜና የሞሮኒ ወታደሮች በግንቡ ውስጥ መሆናቸውን በተመለከቱ ጊዜ በበሩም ሸሽተው እስከሚወጡ ድረስ እጅግ ፈርተው ነበር።\n\n25 ፳፭ እናም አሁን ሞሮኒ ከፊቱ መሸሻቸውን በተመለከተ ጊዜ፣ የእርሱ ሰዎች በእነርሱ ላይ እንዲዘምቱ አደረገና፣ ብዙዎችን ገደሉ፣ እናም ሌሎች ብዙዎችን ከበቡአቸው፣ እናም በእስረኛነት ወሰዱአቸው፤ እናም የተቀሩት በባህሩ ዳርቻ ወደነበረው ወደ ሞሮኒ ምድር ሸሹ።\n\n26 ፳፮ ሞሮኒ፣ እናም ፓሆራን አንድም ነፍስ ሳይጠፋባቸው የኒፋአያህን ከተማ እንዲህ ወሰዱ፤ እናም የተገደሉ ብዙ ላማናውያን ነበሩ።\n\n27 ፳፯ እንግዲህ እንዲህ ሆነ እስረኞች የነበሩ ብዙ ላማናውያን ከአሞን ሰዎች ጋር ለመገናኘት፣ እናም ነፃ ሰው ለመሆን ፈለጉ።\n\n28 ፳፰ እናም እንዲህ ሆነ ብዙዎች እንደፍላጎታቸው ተደርጎላቸዋል።\n\n29 ፳፱ ስለዚህ የላማናውያን እስረኞች በሙሉ የአሞን ህዝቦች አባል ሆኑ፣ እናም ተግተው መስራት፣ መሬት ማረስ፣ ሁሉንም ዓይነት እህል መዝራትና፣ ሁሉንም ዓይነት ከብቶችና፣ መንጋዎች ማርባት ጀመሩ፤ እናም እንደዚህ ኔፋውያን ከታላቁ ሸክማቸው አረፉ፤ አዎን ከላማናውያን እስረኞች በሙሉ ተላቀቁ።\n\n30 ፴ እንግዲህ እንዲህ ሆነ፣ ሞሮኒ የኒፋአያህን ከተማ ካገኘ በኋላ፣ የላማናውያን ወታደሮችን የቀነሱአቸውን ብዙ እስረኞችንም ከወሰደ በኋላ፣ እናም እስረኞች ተደርገው የተወሰዱትን ኔፋውያንን ብዙዎችን በድጋሚ ስላገኙ የሞሮኒን ወታደሮች ተጠናከሩ፤ ስለዚህ ሞሮኒ ከኒፋአያህ ከተማ ወደ ሌሂ ምድር ሄደ።\n\n31 ፴፩ እናም እንዲህ ሆነ ላማናውያን ሞሮኒ በእነርሱ ላይ መምጣቱን በተመለከቱ ጊዜ፣ በድጋሚ ፈሩ፣ እናም ከሞሮኒ ወታደሮች ፊት ሸሹ።\n\n32 ፴፪ እናም እንዲህ ሆነ ሞሮኒና ሠራዊቱ ከሌሂና ከቴአንኩም ጋር እስከሚያገኙአቸው ድረስ ከአንዱ ከተማ ወደ ሌላኛው ተከተሉአቸው፤ እናም ላማናውያን ከሌሂና ከቴአንኩም በባህሩ ዳርቻ ወደ ሞሮኒ ምድር እስከሚመጡ ድረስ ሸሹ።\n\n33 ፴፫ እናም የላማናውያን ሠራዊቶች በሞሮኒ ምድር አንድ እስከሚሆኑ ድረስ ሁሉም በአንድነት ተሰበሰቡ። አሁን አሞሮን፣ የላማናውያን ንጉስም ደግሞ ከእነርሱ ጋር ነበር።\n\n34 ፴፬ እናም እንዲህ ሆነ ላማናውያን በምድረበዳው በስተደቡብና፣ በምድረበዳው በስተምስራቅ እስከሚከበቡ ድረስ፣ ሞሮኒና፣ ሌሂ፣ እናም ቴአንኩም በሞሮኒ ምድር ዳርቻ ዙሪያ ከወታደሮቻቸው ጋር ሰፈሩ።\n\n35 ፴፭ እናም በምሽት እንደዚህ ሰፈሩ። እነሆም፣ ኔፋውያንና፣ ደግሞ ላማናውያን በጉዞው ታላቅነት ምክንያት ደክሞአቸው ነበር፤ ስለዚህ ከቴአንኩም በስተቀር በምሽት ምንም ዓይነት የጦር ስልት አልወሰኑም ነበር፤ ምክንያቱም እርሱ በአሞሮን እጅግ ተቆጥቶ ነበር፤ ምክንያቱም አሞሮንና ወንድሙ አማሊቅያ ይህ ታላቅና፣ መጨረሻ የሌለው ጦርነት በእነርሱና በላማናውያን መካከል ለተደረገው፣ ለረጅሙ ጦርነትና፣ ደም መፋሰስ አዎን እናም ለከፋ ረሃብ መንስኤ መሆናቸውን ስላሰበ ነበር።\n\n36 ፴፮ እናም እንዲህ ሆነ ቴአንኩም በቁጣ ወደ ላማናውያን የጦር ሰፈር ሄደ፤ በከተማዋ ግንብ ውስጥም ገባ። እናም ከቦታ ቦታ በገመድ ሄዶ ንጉሱን አገኘው፤ በእርሱም ላይ ጦር ወረወረበት፣ እርሱም በልቡ አጠገብ ወጋው። ነገር ግን እነሆ ንጉሱ ከመሞቱ በፊት አገልጋዮቹን ቀሰቀሳቸው፣ እነርሱም ቴአንኩምን ተከተሉት፣ እናም ገደሉት።\n\n37 ፴፯ እንግዲህ እንዲህ ሆነ ሌሂና ሞሮኒ ቴአንኩም መሞቱን ባወቁ ጊዜ እጅግ አዝነው ነበር፤ እነሆ እርሱ ለሀገሩ በጥንካሬ የተዋጋ፣ አዎን፣ ለነፃነት እውነተኛ ጓደኛ የሆነ ሰው ነበር፤ እናም በብዙ አሰቃቂ ስቃይ እጅግ ተሰቃይቶ ነበር። ነገር ግን እነሆ ሞተ፣ እናም ምድር ሁሉ ወደሚሄዱበት ሄዷል።\n\n38 ፴፰ እንግዲህ እንዲህ ሆነ ሞሮኒ በሚቀጥለው ቀን ዘመተና፣ በታላቅ ሁኔታ እስከሚገድሏቸው ድረስ ወደ ላማናውያን መጡ፤ እናም ከምድሪቱ አባረሩአቸው፤ እናም ሸሹ፣ እንዲሁም በዚያን ጊዜ በኔፋውያን ላይ አልተመለሱም።\n\n39 ፴፱ እናም በኔፊ ህዝብ ላይ የመሣፍንቱ ሰላሳ አንደኛ የንግሥና ዘመን ተፈፀመ፤ እናም ለብዙ አመታት ጦርነትና፣ ደም መፋሰስ፣ እናም ረሃብና፣ ስቃይ ነበራቸው።\n\n40 ፵ እናም በኔፊ ሰዎች መካከል ግድያና፣ ፀብና፣ መከፋፈል፣ እንዲሁምም ሁሉም ዓይነት ክፋት ነበር፤ ይሁን እንጂ ለፃድቃኖች ሲባል፣ አዎን፣ በፃድቃኖች ፀሎትም ምክንያት እነርሱ ድነዋል።\n\n41 ፵፩ ነገር ግን እነሆ፣ በኔፋውያንና በላማናውያን መካከል በነበረው ታላቅ ጦርነት እርዝማኔና ጦርነቱ እጅግ ረጅም በመሆኑ ብዙዎች ጠጣሮች ሆኑ፤ እናም ብዙዎች በስቃያቸው የተነሳ በእግዚአብሔር ፊት እራሳቸውን እስከሚያዋርዱ፣ በጥልቅ ትህትናም ዝቅ እስከሚሉ ለስላሶች ነበሩ።\n\n42 ፵፪ እናም እንዲህ ሆነ ለላማናውያን ይበልጥ የተጋለጠውን ምድር በብቁ ጠንካራ እስኪሆኑ ድረስ ሞሮኒ ምሽግ ካደረገ በኋላ፣ ወደ ዛራሔምላ ምድር ተመለሰ፤ እናም ደግሞ ሔለማን ወደ ትውልድ ስፍራው ተመለሰ፤ እናም በኔፊ ህዝብ መካከል እንግዲህ ሰላም ተመሰረተ።\n\n43 ፵፫ እናም ሞሮኒ ሞሮኒሀ ተብሎ ለሚጠራው ልጁ የሠራዊቱን መሪነት አሳልፎ ሠጠ፤ እናም ቀሪውን ጊዜውን በሰላም ያሳልፍ ዘንድ በቤቱ ተቀመጠ።\n\n44 ፵፬ እናም ፓሆራን ወደፍርድ ወንበሩ ተመለሰ፤ እናም ሔለማን ለህዝቡ የእግዚአብሔርን ቃል ለመስበክ ሀላፊነትን ተቀበለ፤ ብዙ ጦርነቶችና ፀብ ስለነበሩ በቤተክርስቲያኗ በድጋሚ ደንብ ማውጣት አስፈላጊ ሆኖ ነበር።\n\n45 ፵፭ ስለዚህ፣ ሔለማንና ወንድሞቹ ሄዱና፣ የእግዚአብሔርን ቃል ብዙ ኃጢአተኞችን ለማሳመን ተናገሩ፤ ብዙዎችንም ለኃጢአታቸው ንስሃ እንዲገቡ፣ እናም በጌታ በአምላካቸው እንዲጠመቁ አደረጓቸው።\n\n46 ፵፮ እናም እንዲህ ሆነ በምድሪቱ ሁሉ በድጋሚ የእግዚአብሔርን ቤተክርስቲያን አቋቋሙ።\n\n47 ፵፯ አዎን፣ እናም ህጉን በተመለከተ ደንብ ወጣ። እናም ዳኞቻቸውንና፣ ዋና ዳኞቻቸውን ተመረጡ።\n\n48 ፵፰ እናም የኔፊ ህዝብ በምድሪቱ ላይ በድጋሚ መበልፀግ ጀመሩና፣ በድጋሚ በምድሪቱ ተባዙና እጅግ ጨመሩ። እናም እጅግ ሀብታም መሆን ጀመሩ።\n\n49 ፵፱ ነገር ግን ሀብታም እንዲሁም ጠንካሮች፣ እናም የበለፀጉ ቢሆኑም በኩራት ከፍ ብለው አልታዩም፤ ወይም ጌታ አምላካቸውንም ለማስታወስ አልዘገዩም፤ ነገር ግን በፊቱ እራሳቸውን እጅግ አዋርደው ነበር።\n\n50 ፶ አዎን፣ ጌታ ታላላቅ ነገሮችን እንዴት እንዳደረገላቸው፣ ከሞትና፣ ከባርነት፣ እናም ከእስርና፣ ከሁሉም ዓይነት ስቃይ እንዳዳናቸው፣ እናም ከጠላቶቻቸው እጅም እንዴት እንዳስለቀቃቸው ያስታውሱ ነበር።\n\n51 ፶፩ እናም እንደቃሉ ጌታ እስከሚባርካቸው ወደ ጌታ አምላካቸው ሳያቋርጡ ይፀልዩ ነበር፣ ስለዚህ በምድሪቱ ላይ በረቱም በለፀጉም።\n\n52 ፶፪ እናም እንዲህ ሆነ እነዚህ ነገሮች ሁሉ ተፈፀሙ። እናም ሔለማን በኔፊ ህዝብ ላይ በመሣፍንቱ ሰላሳ አምስተኛ የንግስ ዘመን ሞተ።\n\n", "alma 63": "[center][font_size=26]ምዕራፍ ፷፫[/font_size][/center]\n\n[i]ሺብሎን እናም በኋላ ሔለማን ቅዱሳን መፃሕፍቶቹን ወሰዱ—በርካታ ኔፋውያን ወደ ሰሜኑ ምድር ተጓዙ—ሐጋዝ በባህሩም በስተምዕራብ በኩል የሔዱትን መርከቦች ሰራ—ሞሮኒሀ ላማናውያንን በውጊያ አሸነፋቸው። ከ፶፮–፶፪ ም.ዓ. ገደማ።[/i]\n\n1 ፩ እናም እንዲህ ሆነ በኔፊ ህዝብ ላይ በመሣፍንቱ ሰላሳ ስድስተኛ ዓመት የንግስና ዘመን በአልማ ለሔለማን የተሰጡትን ቅዱሳን ነገሮችን ሺብሎን ተረከባቸው።\n\n2 ፪ ሺብሎንም ፃድቅ ሰው ነበር፣ እናም በእግዚአብሔር ፊትም በቅንነት ይራመድ ነበር፤ እናም ያለማቋረጥ እርሱም፣ ደግሞ ወንድሙም፣ መልካም ለመስራት የጌታ አምላካቸውን ትዕዛዛት ለመጠበቅ ጥረት ያደርጉ ነበር።\n\n3 ፫ እናም እንዲህ ሆነ ሞሮኒም ሞተ። የመሣፍንቱ ሰላሳ ስድስተኛ የንግስና ዘመንም እንደዚህ ተፈፀመ።\n\n4 ፬ እናም እንዲህ ሆነ በመሣፍንቱ ሰላሳ ሰባተኛ የንግስና ዘመን ብዙ ሰዎች፣ እንዲሁም በአንድነት ወደ አምስት ሺህ አራት መቶ የሚጠጉ፣ ከሚስቶቻቸው እናም ከልጆቻቸው ጋር ከዛራሔምላ ምድር ወጥተው በምድሪቱ በስተሰሜን በኩል ሄዱ።\n\n5 ፭ እናም እንዲህ ሆነ ሀጋዝ፣ እጅግ ትጉህ ሰው ስለነበር፣ ስለዚህ ሄደና በወደመው ስፍራ በለጋስ ምድር ዳርቻ እጅግ ታላቅ የሆነ መርከብ ሰራ፤ እናም በቀጭኑ በምድሪቱ በስተሰሜን በሚያመራው መንገድ ወደ ምዕራብ ባህር ላከው።\n\n6 ፮ እናም እነሆ፣ በውስጡ የገቡና ብዙ ስንቅ ይዘውም የተጓዙ ብዙ ኔፋውያን፣ እናም ሴቶችና ልጆች ነበሩ፣ ጉዞአቸውንም ወደ ሰሜን አቅጣጫ አደረጉ። እናም ሰላሳ ሰባተኛው ዓመት ተፈፀመ።\n\n7 ፯ እናም በሰላሳ ስምንተኛው ዓመት ይህም ሰው ሌላ መርከቦችን ሰራ። እናም ደግሞ የመጀመሪያዋ መርከብ ተመለሰችና፣ ከዚህ የበለጡ ብዙ ሰዎችም ገቡባት፤ እናም እነርሱ ደግሞ ብዙ ስንቅ ያዙና፣ በምድሪቱ በስተሰሜን በኩል በድጋሚ ተላኩ።\n\n8 ፰ እናም እንዲህ ሆነ ከዚህ በኋላ ስለእነርሱ ምንም አልተሰማም ነበር። በጥልቅ ባህሩ ውስጥ ሰጥመዋል ብለን ገምተንም ነበር። እናም እንዲህ ሆነ ሌላኛዋ መርከብም ሄደች፤ እርሷም የት እንደደረሰችም አላወቅንም ነበር።\n\n9 ፱ እናም እንዲህ ሆነ በዚህ ዓመት በምድሪቱ በስተሰሜን በኩል የሄዱ ብዙ ሰዎች ነበሩ። እናም ሰላሳ ስምንተኛው ዓመት እንደዚህ ተፈፀመ።\n\n10 ፲ እናም እንዲህ ሆነ በመሣፍንቱ ሰላሳ ዘጠነኛ የንግስና ዘመን፣ ሺብሎንም ሞተ፣ እናም ወደዚያች ምድር ለሄዱት ሰዎች ስንቅ ለመውሰድ ቆሪያንቶን በምድሪቱ በስተሰሜን በኩል በመርከብ ሄደ።\n\n11 ፲፩ ስለዚህ ሺብሎን ከመሞቱ በፊት ለሔለማን ልጅ፣ በአባቱ ስም ሔለማን ተብሎ ለሚጠራው፣ ቅዱስ የሆኑትን ነገሮች መስጠቱ አስፈላጊ ነበር።\n\n12 ፲፪ እናም እነሆ፣ በሔለማን እጅ የነበሩት የተቀረጹ ጽሑፎች ሁሉ ተፅፈው፣ እናም በአልማ እንዳይሄዱ ከታዘዙት በስተቀር፣ በምድሪቱ ሁሉ በሰው ልጆች መካከል ተልከዋል።\n\n13 ፲፫ ይሁን እንጂ፣ እነዚህ ነገሮች ቅዱስ ሆነው መቀመጥ ይኖርባቸዋል፣ እናም ከትውልድ እስከ ትውልድ መተላለፍ ይኖርባቸዋል፤ ስለዚህ በዚህ ዓመት ሺብሎን ከመሞቱ በፊት እነዚህ ነገሮች ለሔለማን ተሰጡት።\n\n14 ፲፬ እናም እንዲህ ሆነ ደግሞም በዚህ ዓመት ጥቂት ወደ ላማናውያን የሄዱ ተገንጣዮች ነበሩ፤ እናም በኔፋውያን ላይ በድጋሚ ለቁጣ ተነሳስተው ነበር።\n\n15 ፲፭ እናም ደግሞ በዚሁ ዓመት ከሞሮኒሀ ሰዎች ጋር፣ እንዲሁም ከሞሮኒሀ ወታደሮች ጋር ለመዋጋት ከብዙ ወታደሮች ጋር በመሆን መጡ፤ ሆኖም ላማናውያን ተሸነፉና ወደራሳቸው ምድር በድጋሚ ተመልሰው ተባረሩና በብዙ ጥፋትም ተሰቃዩ።\n\n16 ፲፮ እናም በኔፊ ህዝብ ላይ የመሣፍንቱ ሰላሳ ዘጠነኛ የንግስና ዘመን እንደዚህ ተፈፀመ።\n\n17 ፲፯ እናም የአልማ ታሪክና፣ የልጁ የሔለማን፣ እንዲሁም ደግሞ የልጁ የሺብሎን ታሪክ በዚሁ ተፈፀመ።\n\n", "hel 1": "[center][font_size=26]መፅሐፈ ሔለማን[/font_size][/center]\n\nየኔፋውያን ታሪክ። የእነርሱም ጦርነትና ፀብ፣ እናም መለያየታቸው። እናም ደግሞ የሔለማን ልጅ በነበረው፣ የሔለማን መዝገብ መሰረት፣ እናም ደግሞ በልጆቹ መዛግብት መሰረት፣ ከክርስቶስ መምጣት በፊት እርሱ እስከመጣበት ጊዜ ድረስ የነበረው የብዙ ቅዱሳን ነቢያት ትንቢቶች። እናም ደግሞ ብዙ ላማናውያን ተለውጠዋል። የመለወጣቸው ታሪክ። እስከ ክርስቶስ መምጣት ድረስ መፅሐፈ ሔለማን ተብሎ በተጠራው በሔለማንና በልጆቹ መዝገብ መሰረት የላማናውያን ፅድቅና፣ የኔፋውያን ኃጢያት፣ እና እርኩሰት፣ እናም ሌሎች የመሣሰሉ ታሪኮች።\n\n[center][font_size=26]ምዕራፍ ፩[/font_size][/center]\n\n[i]ፓሆራን ሁለተኛው ዋና ገዢ ሆነ፣ እናም በቂሽቁመን ተገደለ—ፓኩሜኒ የፍርድ ወንበሩን ስፍራ ያዘ—ቆሪያንተመር የላማናውያን ወታደሮችን መራ፣ ዛራሔምላን ወሰደና፣ ፓኩሜኒን ገደለ—ሞሮኒያሃ ላማናውያንን አሸነፈና፣ ዛራሔምላን በድጋሚ ወሰደ፣ እናም ቆሪያንቱም ተገደለ። ከ፶፪–፶ ም.ዓ. ገደማ።[/i]\n\n1 ፩ እናም አሁን እነሆ እንዲህ ሆነ በኔፊ ህዝብ ላይ በመሣፍንቱ አርባኛ ዓመት የንግስ ዘመን፣ በኔፋውያን ህዝቦች መካከል ከባድ ችግር መሆን ጀመረ።\n\n2 ፪ እነሆም ፓሆራን ሞተ፣ እናም ምድር ሁሉ ወደሚሄዱበት ሄደ፤ ስለዚህ የፓሆራን ልጆች ከነበሩት መካከል የፍርድ ወንበርን ማን መውሰድ ይገባዋል በሚል ከባድ ፀብ ተጀመረ።\n\n3 ፫ እንግዲህ የፓሆራን ልጆች፣ ለፍርድ ወንበሩ ይጣሉ የነበሩት፣ ደግሞም ህዝቡ እንዲጣላ የሚያደርጉት ስማቸው እነዚህ ናቸው፥ ፓሆራን፣ ፓአንኪ፣ እናም ፓኩሜኒ ነበሩ።\n\n4 ፬ እንግዲህ የፓሆራን ወንዶች ልጆች እነዚህ ብቻ አይደሉም (ምክንያቱም እርሱ ብዙ ነበሩት)፤ ነገር ግን እነዚህ ለፍርድ ወንበሩ ይጣሉ የነበሩት ናቸው፤ ስለዚህ፣ በህዝቡ መካከል ሶስት ቦታ መከፋፈል እንዲሆን አደረጉ።\n\n5 ፭ ይሁን እንጂ፣ እንዲህ ሆነ ፓሆራን በህዝቡ ድምፅ ዋና ዳኛ፣ እናም በኔፊ ህዝብ ላይ ገዢ እንዲሆን ተሾመ።\n\n6 ፮ እናም እንዲህ ሆነ ፓኩሜኒ የፍርድ ወንበሩን ማግኘት እንደማይችል በተመለከተ ጊዜ፣ ከህዝቡ ድምፅ ጋር ተባበረ።\n\n7 ፯ ነገር ግን እነሆ፣ ፓአንኪ እናም ከህዝቡ መካከል ገዢአቸው እንዲሆን ከፈለጉት ሰዎች ጥቂቶች እጅግ ተናደው ነበር፤ ስለዚህ ሰዎቹ በወንድሞቻቸው ላይ እንዲያምፁ መሸንገል ሊጀምር ተዘጋጅቶ ነበር።\n\n8 ፰ እናም እንዲህ ሆነ ይኸንን በሚያደርግበት ወቅት፣ እነሆ ተወስዶ ነበርና፣ እንደ ህዝቡም ድምፅ ክስ ቀርቦበት ነበር፣ እናም ሞት ተፈረደበት፤ ምክንያቱም እርሱ በአመፅ ተነሳስቶና፣ የህዝቡን ነፃነት ለማጥፋት ተመኝቶ ነበርና።\n\n9 ፱ እንግዲህ ፓአንኪ ገዢአቸው እንዲሆን የፈለጉት ሰዎች ሞት እንደተፈረደበት በተመለከቱ ጊዜ፤ ስለዚህ ተናደው ነበር፣ እናም እነሆ፣ ወደ ፓሆራን የፍርድ ወንበርም አንድ ቂሽቁመንን ላኩ፣ እናም ፓሆራንን በፍርድ ወንበሩ ላይ እንዳለ ገደለው።\n\n10 ፲ እናም የፓሆራን አገልጋዮችም ተከትለውት ነበር፤ ነገር ግን እነሆ የቂሽቁመን ሽሽቱ ፈጣን በመሆኑ ማንም ሰው ሊደርስበት አልቻለም።\n\n11 ፲፩ እናም ወደላኩት ሰዎች ዘንድ ሄደ፣ እናም ሁሉም ቃል ኪዳን ገቡ፣ አዎን፣ ቂሽቁመን ፓሆራንን መግደሉን ለማንም ላለመናገር በዘለአለማዊው ፈጣሪያቸው ስም ቃል ኪዳን ገቡ።\n\n12 ፲፪ ስለዚህ፣ ቂሽቁመን ፓሆራንን በገደለበት ጊዜ በመደበቁ፣ በኔፊ ህዝብ መካከል አይታወቅም ነበር። እናም ቂሽቁመንና ከእርሱ ጋር ቃል የገቡት ቡድኖቹ ሁሉ እንዳይገኙ በመሆን እራሳቸውን ከህዝቡ ጋር ቀላቀሉ፤ ነገር ግን የተገኙት በሙሉ ሞት ተፈረደባቸው።\n\n13 ፲፫ እናም አሁን እነሆ፣ ፓኩሜኒ በወንድሙ ፓሆራን ምትክ ለመንገስ በህዝቡ ድምፅ ዋና ዳኛና ገዢ እንዲሆን ተሹሞ ነበር፤ እናም ይህ በመብቱ መሰረት ነበር። ይህ ሁሉ የተደረገውም በመሣፍንቱ አርባኛው ዓመት የንግስና ዘመን ነበር፤ ይህም ፍፃሜው ነበር።\n\n14 ፲፬ እናም እንዲህ ሆነ በመሣፍንቱ አርባ አንደኛ ዓመት የንግስና ዘመን፣ ላማናውያን ለመቆጠር የማይችሉ ብዛት ያላቸውን ወታደሮች በአንድነት ሰበሰቡ፤ እናም በጎራዴም፣ በሻምላም፣ በጦርም፣ በቀስትም፣ እናም በብረት ኮፍያና፣ በደረት ኪስ እንዲሁም በሁሉም ዓይነት ጋሻዎች አስታጠቁአቸው።\n\n15 ፲፭ እናም ከኔፋውያን ጋር ለመዋጋት በድጋሚ መጡ። ቆሪያንተመር ተብሎ በሚጠራም ሰው ይመሩ ነበር፤ እርሱም የዛራሔምላ ትውልድ ነበር፤ እናም እርሱ ከኔፋውያን መካከል የተገነጠለ ነበር፤ እርሱም ትልቅና ኃያል ሰው ነበር።\n\n16 ፲፮ ስለዚህ፣ የላማናውያን ንጉስ ስሙም ቱባሎት ተብሎ የሚጠራ፣ የአሞሮን ልጅ የነበረ፣ ቆሪያንተመር ኃያል ሰው በመሆኑ፤ በጉልበቱ፣ እናም ደግሞ በታላቅ ጥበቡ ኔፋውያንን ለምቋቋም ይችላል፣ እርሱንም በመላክ በኔፋውያን ላይ ኃይልን አገኛለሁ ብሎ ገመተ—\n\n17 ፲፯ ስለዚህ ላማናውያንን በቁጣ እንዲነሳሱ አደረገና፣ ሠራዊቱን በአንድ ላይ ሰበሰበ፣ እናም ቆሪያንተመርን መሪያቸው እንዲሆን ሾመው፣ እናም ከኔፋውያን ጋር እንዲዋጉ ወደ ዛራሔምላ ምድር እንዲዘምቱ አደረገ።\n\n18 ፲፰ እናም እንዲህ ሆነ በመንግስቱም ውስጥ ባለው ፀብና ችግር የተነሳ፣ በዛራሔምላ ምድር በቂ የሆኑ ጠባቂዎችን አላስቀመጡም ነበር፤ ምክንያቱም ላማናውያኖች በምድራቸው መሐል ወደ ታላቋን የዛራሔምላ ከተማ መጥተው ለማጥቃት አይደፍሩም በማለትም ገምተው ነበርና።\n\n19 ፲፱ ነገር ግን እናም እንዲህ ሆነ ቆሪያንተመር ከሰራዊቱ ፊት ዘመተና፣ ወደ ከተማዋ ነዋሪዎች መጣ፣ እናም ጉዞአቸውም በታላቅ ፍጥነት ስለነበር በዚህም የተነሳ ለኔፋውያን ወታደሮቻቸውን በአንድ ላይ ለመሰብሰብም ጊዜ አልነበራቸውም።\n\n20 ፳ ስለዚህ ቆሪያንተመር በከተማው መግቢያ ላይ የነበሩትን ጠባቂዎች ገደለ፣ እናም ከመላው ሠራዊቱ ጋር ወደ ከተማው ገቡ፤ እናም ከተማዋን በሙሉ እስከሚወስዱ ድረስ ተቃዋሚዎቻቸውን በሙሉ ገደሉአቸው።\n\n21 ፳፩ እናም እንዲህ ሆነ ዋና ዳኛ የነበረው ፓኩሜኒ፣ ከቆሪያንተመር ፊት ወደ ከተማዋ ግንብ ሸሸ። እናም እንዲህ ሆነ ቆሪያንትመርም ከግንቡ ጋር በማጋጨት መታው፣ በዚህም የተነሳ እርሱ ሞተ። የፓኩሜኒ ቀናትም በዚሁ ተፈፀሙ።\n\n22 ፳፪ እናም እንግዲህ ቆሪያንተመር የዛራሔምላን ከተማ መያዙን በተመለከተ ጊዜ፣ እናም ኔፋውያን በፊታቸው መሸሻቸውንና፣ መገደላቸውን፣ እናም መወሰዳቸውንና ወደ ወህኒ ቤት መጣላቸውን፣ እንዲሁም በምድሪቱ ሁሉ ጠንካራ ምሽግን እንደወሰደ በተመለከተ ጊዜ፣ በምድሪቱ ሁሉ ላይ ይሄድ ዘንድ ልቡ ደፈረ።\n\n23 ፳፫ እናም እንግዲህ በዛራሔምላ ምድር አልቀረም፤ ነገር ግን ከብዙ ወታደሮቹ ጋር ወደ ለጋስ ከተማ ተጓዘ፤ ምክንያቱም የምድሪቱን ሰሜናዊ ክፍል ያገኝ ዘንድ ወደፊት መጓዝ እና መንገዱንም በጎራዴ ለማጥራት የእርሱ ውሣኔ ነበርና።\n\n24 ፳፬ እናም፣ ታላቁ ብርታታቸው በምድሪቱ መካከል መሆኑን ገመተ፤ ስለዚህ በትንሽ ቡድኖች ብቻ እንጂ እራሳቸውን በአንድነት ለመሰብሰብ ብዙ ጊዜ አልሰጣችውም፤ እናም በዚህም ሁኔታ አጠቁአቸውና፣ ወደምድርም ቆርጠው ጣሏቸው።\n\n25 ፳፭ ነገር ግን እነሆ፣ በርካታ ቁጥር ያላቸው ኔፋውያን ቢገደሉም፣ በምድሪቱ መካከል የነበረው የቆሪያንተመር ጉዞ ለሞሮኒያሃ ትልቅ ጥቅም ሰጠው።\n\n26 ፳፮ እነሆም ሞሮኒያሃ ላማናውያን በምድሪቱ ወደ መሐል ደፍረው እንደማይመጡ፣ ነገር ግን ከዚህ በፊት እንዳደረጉት ከተሞቹን በዳር በኩል ያጠቃሉ በማለት ገምቶ ነበር፤ ስለዚህ ሞሮኒያሃ ጠንካራ የሆኑ ወታደሮቻቸው በስፍራዎች ዙሪያ የሚገኙትን እነዚያን ዳርቻዎች እንዲጠብቁ አደረገ።\n\n27 ፳፯ ነገር ግን እነሆ፣ ላማናውያን እንደርሱ ፍላጎት አልፈሩም ነበር፤ ነገር ግን ወደ ምድሪቱ መሃከል መጡ፣ እናም ዋና ከተማ የሆነችውን የዛራሔምላን ከተማን ወሰዱ፣ እናም በምድሪቱ ዋና ወደ ሆኑት ቦታዎችም እየሄዱ፣ ወንዶችና፣ ሴቶችንና ልጆችን በመግደል፣ ብዙ ከተሞችንና፣ ብዙ ጠንካራ ምሽጎችን እየወሰዱ ነበር።\n\n28 ፳፰ ነገር ግን ሞሮኒያሃ ይህንን ባወቀ ጊዜ፣ ሌሂ ከሠራዊቱ ጋር እነርሱን ወደ ለጋስ ምድር ከመምጣታቸው በፊት እንዲያስቆሙአቸው ወደ ግንባር ላከው።\n\n29 ፳፱ እናም እርሱም እንዲህ አደረገ፤ እናም ወደ ለጋስ ምድር ከመምጣታቸው በፊት አስቆማቸው፤ ወደ ዛራሔምላም ምድር ተመልሰው ማፈግፈግ እስኪጀምሩም ድረስ ተዋጋቸው።\n\n30 ፴ እናም እንዲህ ሆነ ሞሮኒሀ ሲያፈገፍጉ ጦርነት ገጠማቸው፤ እናም እጅግ አሰቃቂ ደም መፋሰስ እስከሚሆንም ተዋጉ፤ አዎን፣ ብዙዎች ተገደሉ፤ ከተገደሉትም መካከል ቆሪያንተመር ይገኝ ነበር።\n\n31 ፴፩ እናም አሁን፣ እነሆ፣ ላማናውያን በሁሉም አቅጣጫ በኔፋውያን በመከበባቸው በሰሜን፣ በደቡብ፣ በምስራቅም ሆነ በምዕራብ በኩል ለማፈግፈግ አልተቻላቸውም።\n\n32 ፴፪ እናም ቆሪያንተመር ላማናውያን ኔፋውያን መካከል እንዲገቡ አድርጓል፤ በዚህም የተነሳ በኔፋውያን ኃይል ውስጥ ዋሉ፣ እርሱ ራሱም ተገደለ፣ እናም ላማናውያን ለኔፋውያን እጃቸውን ሰጡ።\n\n33 ፴፫ እናም እንዲህ ሆነ ሞሮኒያሃ የዛራሔምላን ከተማ በድጋሚ ወሰደ፤ እናም እስረኛ ተደርገው የተወሰዱት ላማናውያን ከምድሪቱ በሰላም እንዲወጡ አደረገ።\n\n34 ፴፬ እናም የመሣፍንቱ አርባ አንደኛ ዓመት የንግስና ዘመን በዚሁ ተፈፀመ።\n\n", "hel 2": "[center][font_size=26]ምዕራፍ ፪[/font_size][/center]\n\n[i]የሔለማን ልጅ፣ ሔለማን፣ ዋና ዳኛ ሆነ—ጋድያንቶን የቂሽቁመንን ቡድን መራ—የሔለማን አገልጋይ ቂሽቁመንን ገደለው፣ እናም የጋድያንቶን ቡድን ወደ ምድረበዳው ሸሹ። ከ፶–፵፱ ም.ዓ. ገደማ።[/i]\n\n1 ፩ እናም እንዲህ ሆነ በመሣፍንቱ አርባ ሁለተኛ ዓመት የንግስ ዘመን ሞሮኒሀ በድጋሚ በኔፋውያን እና በላማናውያን መካከል ሰላምን ከመሰረተ በኋላ፣ እነሆ የፍርድ ወንበሩን ስፍራ የሚይዝ ማንም አልነበረም፤ ስለዚህ በህዝቡ መካከል የፍርድ ወንበሩን ማን ይያዘው በሚል ፀብ ተጀመረ።\n\n2 ፪ እናም እንዲህ ሆነ የሔለማን ልጅ የነበረው፣ ሔለማን በህዝቡ ድምፅ የፍርድ ወንበሩን እንዲይዝ ተሾመ።\n\n3 ፫ ነገር ግን እነሆ፣ ፓሆራንን የገደለው ቂሽቁመን ደግሞም ሔለማንን ለማጥፋት አደፈጠ፤ እናም ኃጢአቱን ማንም እንዳያውቅበት ወደ ቃልኪዳኑ በገቡት ጓዶቹ ተደግፎ ነበር።\n\n4 ፬ በብዙ ቃላት እጅግ ባለሙያ የሆነ፣ እናም ደግሞ የግድያንና የዝርፊያን ድብቅ ስራ ለማከናወን ጥበብ የነበረው አንድ ጋድያንቶን የተባለ ነበር፤ ስለዚህ እርሱም የቂሽቁመን ቡድን መሪ ሆነ።\n\n5 ፭ ስለዚህ በፍርድ ወንበሩ ካስቀመጡት በቡድኑ ውስጥ ያሉትን አባላት በህዝቡ መካከል ኃይልና ስልጣን እንደሚሰጣቸውእነርሱን፣ እናም ደግሞ ቂሽቁመንንም ሸነገላቸው፣ ስለዚህ ቂሽቁመን ሔለማንን ለማጥፋት ፈለገ።\n\n6 ፮ እናም እንዲህ ሆነ ሔለማንን ለማጥፋት ወደ ፍርድ ወንበሩ በሚቀርብበት ጊዜ፣ እነሆ አንዱ የሔለማን አገልጋይ በምሽት ወጥቶ በድብቅ በዚህ ቡድን ሔለማንን ለማጥፋት የተያዘውን ዕቅድ አውቆ እናም ስለአገኘው—\n\n7 ፯ እናም እንዲህ ሆነ እርሱም ቂሽቁመንን አገኘውና ምልክት ሰጠው፤ ስለዚህ ሔለማንን ይገድለው ዘንድ የፍርድ ወንበሩን እንዲያሳየው በመፈለግ፣ ቂሽቁመን ዓላማውን ለእርሱ አሳወቃችው\n\n8 ፰ እናም የሔለማን አገልጋይ የቂሽቁመንን የልቡን ሀሳብና እንዴት ዓላማው ለግድያም እንደሆነ፣ እናም ደግሞ የእርሱ ቡድን አባሎች በሙሉ ለግድያና፣ ለዝርፊያና ስልጣንን ለማግኘት መሆኑን ባወቀ ጊዜ፣ (እናም ይህ ሚስጥራዊ ዕቅዳቸውና ህብረታቸው በመሆኑ) የሔለማን አገልጋይ ለቂሽቁመን እንዲህ አለው፥ ወደ ፍርድ ወንበሩ እንሂድ።\n\n9 ፱ እንግዲህ ይህ ቂሽቁመንን እጅግ አስደሰተው፤ ምክንያቱም ያቀደውን እፈፅማለሁ በማለት በመገመቱ ነበር፣ ነገር ግን እነሆ፣ የሔለማን አገልጋይ፣ ወደ ፍርድ ወንበሩ በሚሄዱበት ጊዜ፣ ቂሽቁመንን ልቡ ላይ ወጋው፣ እርሱም ሳያቃስት ወድቆ ሞተ። እናም አገልጋዩ ሮጠና፣ ለሔለማን የተመለከተውንና፣ የሰማውን፣ እናም ያደረገውን ነገሮች በሙሉ ነገረው።\n\n10 ፲ እናም እንዲህ ሆነ ሔለማን እነዚህን የዘራፊ እናም የስውር ገዳዮች ቡድንን በህጉ መሰረት ተይዘው ይገደሉ ዘንድ ሰዎችን ላከ።\n\n11 ፲፩ ነገር ግን እነሆ፣ ጋድያንቶን ቂሽቁመን አለመመለሱን ባወቀ ጊዜ እጠፋለሁ በማለት ፈራ፤ ስለዚህ ቡድኖቹ እንዲከተሉት አደረገ። ከምድሪቱ በሚስጢር ወጥተው ወደ ምድረበዳ ሸሹ፤ እናም ከዚህ በኋላ ሔለማን እንዲያመጣቸው ሲላክ ከየትም መገኘት አልቻሉም።\n\n12 ፲፪ እናም ከዚህ በኋላ ስለጋድያንቶን ከዚህ በላይ ይነገራል። እናም በኔፊ ህዝብ ላይ የመሳፍንቱ አገዛዝ አርባ ሁለተኛ ዓመት የንግስና ዘመን ተፈፀመ።\n\n13 ፲፫ እናም እነሆ፣ በዚህ መፅሐፍ መጨረሻ ይህ ጋድያንቶን የመሸነፍ አዎን፣ የኔፋውያን፣ ፍፁም መጥፋት ምክንያት እንደሆነ ትመለከታላችሁ።\n\n14 ፲፬ እነሆ ይህን በመፅሐፈ ሔለማን መፈፀሚያ ውስጥ ነው ማለቴ አይደለም፤ ነገር ግን የፃፍኩትን ታሪክ በሙሉ ከወሰድኩበት ከኔፊ መፅሐፍ መጨረሻ ማለቴ ነው።\n\n", "hel 3": "[center][font_size=26]ምዕራፍ ፫[/font_size][/center]\n\n[i]ብዙ ኔፋውያን ወደ ሰሜን ምድር ተጓዙ—የስሚንቶ ቤቶችን ሰሩ፣ እና ብዙ መዛግብቶችን አስቀመጡ—በአስር ሺህዎች የሚቆጠሩ ተለወጡ እናም ተጠመቁ—የእግዚአብሔር ቃል ሰዎችን ወደ ደህንነት ይመራል—የሔለማን ልጅ ኔፊ የፍርድ ወንበሩን ያዘ። ከ፵፱–፴፱ ም.ዓ. ገደማ።[/i]\n\n1 ፩ እናም እንግዲህ እንዲህ ሆነ በመሣፍንቱ አርባ ሶስተኛ ዓመት የንግስ ዘመን በህዝቡ መካከል ጥቂት ልዩነት በፈጠረው ቤተክርስቲያን ካለው ጥቂት ኩራት በስተቀር በኔፊ ህዝብ መካከል ፀብ አልነበረም፤ ይህ ጉዳይም በአርባ ሶስተኛው ዓመት መጨረሻ ላይ ተስተካከለ።\n\n2 ፪ እናም በአርባ አራተኛው ዓመት በህዝቡ መካከል ፀብ አልነበረም፤ በአርባ አምስተኛው ዓመትም ብዙ ፀብ አልነበረም።\n\n3 ፫ እናም እንዲህ ሆነ በአርባ ስድስተኛው ዓመት፣ አዎን ብዙ ፀብና መገነጣጠሎች ነበሩ፤ ስለሆነም ከዛራሔምላ ምድር የወጡ እጅግ ብዙዎች ነበሩ፤ እናም በምድሪቱ ወደ ሰሜን በኩል ምድሪቱን ለመውረስ ሄዱ።\n\n4 ፬ እናም በታላቁ ውሃ እንዲሁም ወንዝ እስከሚደርሱ ድረስ እጅግ ብዙ ተጓዙ።\n\n5 ፭ አዎን፣ ቀደም ሲል በብዙ ሰዎች ተሰፍሮበት የነበረ በመሆኑም የተነሳ በሁሉም ስፍራ ባዶ ባልሆነው እንዲሁም ምንም ደን በሌለበት የምድሩ ክፍሎች ሁሉ ውስጥ በሙሉ ተበተኑ።\n\n6 ፮ እናም እንግዲህ ከደኑ በስተቀር ባዶ የሆነ ስፍራ በምድሪቱ አልነበረም፤ ነገር ግን ቀደም ሲል ምድሪቱን ወርሰው በነበሩት ሰዎች ታላቅ ጥፋት የተነሳ ምድሪቱ የወደመች ተብላ ትጠራ ነበር።\n\n7 ፯ እናም በምድሪቱ ገፅ ትንሽ ዛፍ ብቻ የነበረ በመሆኑ፣ ይሁን እንጂ፣ በምድሪቱ ለመኖር የሄዱ በስሚንቶ ሥራ ባለሙያዎች ሆኑ፤ ስለዚህ የሚኖሩበትንም ቤት ከስሚንቶ ሰርተዋል።\n\n8 ፰ እናም እንዲህ ሆነ ተባዙና፣ ተሰራጩ፣ እንዲሁም ከምድሪቱ ከደቡብ በኩል ወደ ሰሜን ተጓዙ፣ እናም ከባህሩ በስተደቡብ እስከባህሩ በስተ ሰሜን፣ ከባህሩ በስተምዕራብ እስከ ባህሩ በስተምስራቅ ድረስ ምድሪቱን በሙሉ መሸፈን እስከሚጀምሩ ድረስ ተበተኑ።\n\n9 ፱ እናም በምድሪቱ በስተሰሜን በኩል የነበሩት ሰዎች በድንኳንና፣ በስሚንቶ በተሰራው ቤት ውስጥ ኖሩ፣ እናም ከጊዜ በኋላም ቤቶቻቸውን መስሪያ፣ አዎን፣ ከተሞቻቸውንና፣ ቤተመቅደሶቻቸውንና፣ ምኩራቦቻቸውንና፣ ቅዱስ የሆኑ ቦታዎቻቸውንና ሁሉም ዓይነት ህንፃዎቻቸውን መስሪያ እንጨት ይኖራቸው ዘንድ በምድሪቱ ላይ ማንኛውንም ዓይነት ዛፍ እንዲያድግ አደረጉ።\n\n10 ፲ እናም እንዲህ ሆነ በምድሪቱ በስተሰሜን በኩል እጅግ የእንጨት እጥረት ስለነበር፣ ከሌላ ስፍራ ብዙ በመርከብ ያስመጡ ነበር።\n\n11 ፲፩ እና በምድሪቱ በስተሰሜን በኩል ያለው ህዝብ ብዙ ከተሞችን ከእንጨትና ከስሚንቶ ይሰሩ ዘንድ አስቻሏቸው።\n\n12 ፲፪ እናም እንዲህ ሆነ በትውልዳቸው ላማናውያን የነበሩ ብዙ የአሞን ሰዎችም ደግሞ ወደዚህች ምድር ሄዱ።\n\n13 ፲፫ እናም እንግዲህ ስለዚህ ህዝብ ስራ የተቀመጡ፣ በብዙዎቹ በእነዚህ ሰዎች የተለዩ፣ እናም ትልቅ የሆኑ እነርሱን በተመለከተ የሚናገሩ ብዙ መዛግብት ተጠብቀዋል።\n\n14 ፲፬ ነገር ግን እነሆ፣ የዚህ ህዝብ ስራ መቶኛው ክፍል፤ አዎን፣ የላማናውያንና የኔፋውያንና፣ ጦርነታቸውና፣ ፀባቸው፣ እናም ጥላቸውና፣ ሰበካቸውም፣ ትንቢታቸውም፣ የመርከብ ጉዞአቸውና፣ የመርከብ አሰራራቸውንና፣ የቤተመቅደስ አሰራራቸውንና፣ የምኩራቡንና፣ የቅዱሳን ስፍራዎቻቸውንና፣ ፅድቃቸውንና፣ ኃጢአታቸውንና፣ የግድያቸውና፣ ስርቆታቸው፣ እናም የዝርፊያቸው፣ እንዲሁም የሁሉም ዓይነት እርኩሰትና ዝሙት ታሪክ በዚህ ስራ ውስጥ ሊጠቃለሉ አይችሉም።\n\n15 ፲፭ ነገር ግን እነሆ፣ ብዙ መጻሕፍትና ከሁሉም ዓይነት ብዙ መዛግብት አሉ፣ እናም በኔፋውያን በተለይ ተጠብቀዋል።\n\n16 ፲፮ እናም ኔፋውያን በመተላለፍ እስከሚወድቁና እስከሚገደሉ፣ እስከሚዘረፉና፣ እስከሚታደኑና፣ እስከሚባረሩ፣ እናም እስከሚታረዱና፣ በምድር ገፅ ላይ እስከሚበተኑ፣ እንዲሁም ኔፋውያን ተብለው መጠራት እስከሚያቆሙ ድረስ ከላማናውያን ጋር እስከሚቀላቀሉ፣ እነርሱ ኃጢአተኞችና፣ አረመኔዎች፣ እናም ኃይለኞች እስከሚሆኑ፣ አዎን፣ ላማናውያንም እንኳን እስከሚሆኑ ድረስ ከአንዱ ትውልድ ወደ ሌላኛው በኔፋውያን ተላልፈዋል።\n\n17 ፲፯ እናም አሁን እኔም በድጋሚ ወደራሴ ታሪክ እመለሳለሁ፤ ስለዚህ የተናገርኳቸው የሆኑት ታላቁ ፀብና፣ ረብሻና፣ ጦርነት፣ እናም ጥል፣ በኔፋውያን መካከል ከተፈፀመ በኋላ ነበር።\n\n18 ፲፰ አርባ ስድስተኛው የመሣፍንቱ የንግስ ዘመንም ተፈፀመ፤\n\n19 ፲፱ እናም እንዲህ ሆነ በምድሪቱ አሁንም ታላቅ ፀብ ነበር፤ አዎን፣ እንዲሁም በአርባ ሰባተኛው ዓመትም፣ እናም ደግሞ በአርባ ስምንተኛውም ዓመት።\n\n20 ፳ ይሁን እንጂ ሔለማን በፅድቅና በእኩልነት የፍርድ ወንበሩን ያዘ፤ አዎን የእግዚአብሔርን ስርዓትና፣ ህግጋት፣ እናም ትዕዛዛት ለመጠበቅ ጥረት አደረገ፤ እናም በእግዚአብሔር ፊት ትክክል የሆነውን ያለማቋረጥ ያደርግ ነበር፤ በምድሪቱም ላይ እስከሚበለፅግ ድረስ እንደ አባቱ ኖሯል።\n\n21 ፳፩ እናም እንዲህ ሆነ እርሱ ሁለት ወንድ ልጆች ነበሩት። ለታላቅየው የኔፊን ስምና፣ ለታናሽየው የሌሂን ስም ሰጣቸው። እናም በጌታ ማደግ ጀመሩ።\n\n22 ፳፪ እናም እንዲህ ሆነ በመሣፍንቱ በኔፊ ህዝብ ላይ በአርባ ስምንተኛው ዓመት የንግሥ ዘመን ማብቂያ ገደማ በኔፋውያን መካከል ጦርነቱ፣ እናም ፀቡ በመጠኑ መቆም ጀመረ።\n\n23 ፳፫ እናም እንዲህ ሆነ በመሣፍንቱ አርባ ዘጠነኛ ዓመት የንግስና ዘመን፣ እነርሱም በዚያን ጊዜም ቢሆን በመንግስት ከበላይ በነበሩት ከማይታወቁት፣ ሁሉም በተረጋጋው ስፍራ ቀማኛው ጋድያንቶን ካደራጀው የሚስጥር ሴራዎች በስተቀር በምድሪቱም የማያቋርጥ ሰላም ተመሰረተ፤ ስለዚህ ከምድሪቱም ፈፅሞ አልጠፉም ነበር።\n\n24 ፳፬ እናም እንዲህ ሆነ በዚሁ ዓመት በቤተክርስቲያኗ እጅግ ታላቅ ብልፅግና ሆነ፤ በሺዎች የሚቆጠሩትም ወደ ቤተክርስቲያኗ መጡ፣ እናም ንስሃ በመግባት ተጠመቁ።\n\n25 ፳፭ እናም የቤተክርስቲያኗ ብልፅግናም ታላቅ ሆኖ፣ እናም በጣም ብዙ በረከት በህዝቡ ላይ ስለወረደ፤ ታላላቅ ካህናትና፣ መምህራንም እራሳቸው ከልክ በላይ ተገርመው ነበር።\n\n26 ፳፮ እናም እንዲህ ሆነ የጌታ ስራ ብዙ ነፍሳትን፣ አዎን አስር ሺዎችን ያህል፣ በማጥመቅ፣ እናም ወደ እግዚአብሔር ቤተክርስቲያኗ በማምጣት በለጸገ።\n\n27 ፳፯ ስለዚህ ጌታ ከልብ በመሆን ቅዱስ ስሙን ለሚጠሩ ሁሉ እርሱ መሀሪ እንደሚሆን እንደዚህ እንመለከታለን።\n\n28 ፳፰ አዎን፣ የእግዚአብሔር ልጅ በሆነው በኢየሱስ ክርስቶስ ስም ለሚያምኑ፣ የሰማይ በር ለሁሉም ክፍት እንደሆነም እንደዚህ እንመለከታለን።\n\n29 ፳፱ አዎን፣ ማንም ቢሆን ህያው የሆነውንና ኃያል የሆነውን፣ የዲያብሎስን ዕቅድ፣ ብልጠትና ወጥመድ የሚበታትነውን፣ እናም የክርስቶስ የሆኑትን ሰዎች በቀጭኑና ጠባብ በሆነው ጎዳና፣ ኃጢአተኞችንም ሊውጣቸው ከተዘጋጀው ከዘለዓለማዊው ጉስቁልና ባሻገር የሚመራቸውን የእግዚአብሔርን ቃል አጥብቆ የያዘ—\n\n30 ፴ ነፍሳቸውም፣ አዎን የማይሞተው ነፍሳቸው በመንግስተ ሰማያት በእግዚአብሔር ቀኝ እጅ፣ ከአብርሃምና፣ ከይስሀቅ፣ እናም ከያዕቆብና፣ ከቅዱሳን አባቶቻችን ጋር ለማስቀመጥ፣ ከእንግዲህም ወደውጭ አይሄዱ ዘንድ እንደሚያደርግ እንመለከታለን።\n\n31 ፴፩ እናም በዚህ ዓመት በዛራሔምላ ምድር፣ እናም በዙሪያው ሁሉ፤ በኔፋውያን በተያዙት ቦታዎች እንኳን ሁሉ የማያቋርጥ ደስታ ነበር።\n\n32 ፴፪ እናም እንዲህ ሆነ በአርባ ዘጠነኛው ዓመት ሰላምና እጅግ ታላቅ ደስታ ነበር፤ አዎን፣ እናም ደግሞ በመሣፍንቱም ሀምሳኛ ዓመት የንግስ ዘመን የማያቋርጥ ሰላምና ታላቅ ደስታ ነበር።\n\n33 ፴፫ እናም በቤተክርስቲያኗ—ወደ እግዚአብሔር ቤተክርስቲያን ሳይሆን፤ ነገር ግን የእግዚአብሔር ቤተክርስቲያን ተብለው እራሳቸውን ከሚጠሩት ሰዎች ልብ ውስጥ—መግባት ከጀመረው ኩራት በስተቀር በመሣፍንቱ ሀምሳ አምስተኛ ዓመት የንግስ ዘመንም ሰላም ነበር\n\n34 ፴፬ እናም ብዙዎች ወንድሞቻቸውን እስከሚያሳድዱአቸው ድረስ በኩራት ተወጠሩ። አሁን ይህ ታላቅ ክፋት ትሁት የሆኑትን ሰዎች ይበልጥ ለታላቅ ስደት እናም ስቃይ እንዲገፉ የሚያደርግ የነበረው።\n\n35 ፴፭ ይሁን እንጂ ዘወትር ፆሙ፣ እንዲሁም ፀለዩ፣ እናም ነፍሳቸውን በደስታና በመፅናናት እስከሚሞሉ ድረስም፣ አዎን፣ ልቦቻቸውን ለእግዚአብሔር በፍቃድ በመስጠት በሚመጣው ቅድስና ልቦቻቸው እንዲጸዱና እንዲቀደሱ እስከሚያደርጉ ድረስ በትህትና እየጠነከሩ፣ እናም በክርስቶስ እምነታቸውን እየጸኑ ሄዱ።\n\n36 ፴፮ እናም እንዲህ ሆነ በህዝቡ ልብ ውስጥ ከገባው ታላቅ ኩራት በቀር ሀምሳ ሁለተኛው ዓመትም በሰላም ደግሞ ተፈፀመ፤ እናም የዚህ መንስኤ በምድሪቱ ከነበራቸው እጅግ ታላቅ ሀብትና ብልፅግና ነበር፤ ይህም በእነርሱ ከቀን ወደ ቀን እየጨመረ ሄደ።\n\n37 ፴፯ እናም እንዲህ ሆነ በመሣፍንቱ ሀምሳ ሶስተኛ ዓመት የንግስ ዘመን ሔለማን ሞተ፤ ታላቁ ልጁ ኔፊም በእርሱ ምትክ መንገስ ጀመረ። እናም እንዲህ ሆነ የፍርድ ወንበሩንም በጽድቅና በእኩልነት ያዘው፤ አዎን የእግዚአብሔርን ትዕዛዛት ጠበቀና፣ በአባቱ መንገድ ተራመደ።\n\n", "hel 4": "[center][font_size=26]ምዕራፍ ፬[/font_size][/center]\n\n[i]ከኔፋውያን የተገነጠሉትና ላማናውያን ኃይላቸውን አቀላቀሉ፣ እናም የዛራሔምላ ምድርን ያዙ—የኔፋውያን ሽንፈት የመጣው በኃጢኣታቸው ምክንያት ነው—ቤተክርስቲያኗ ተመናመነች፣ እናም ህዝቡ እንደላማናውያን ደካማ ሆነ። ከ፴፰–፴ ም.ዓ. ገደማ።[/i]\n\n1 ፩ እናም እንዲህ ሆነ በሀምሳ አራተኛው ዓመት በቤተክርስቲያኗ ብዙ መለያየት ነበር፤ እናም ደግሞ ብዙ ደም እስከሚፈስ ድረስ በህዝቡ መካከልም ፀብ ነበር።\n\n2 ፪ እናም አማፅያን የሆኑት ተገደሉና፣ ከምድሪቱ ተባረሩ፣ እናም ወደ ላማናውያን ንጉስ ሄዱ።\n\n3 ፫ እናም እንዲህ ሆነ ላማናውያንን ከኔፋውያን ጋር በውጊያ ለማወክ ጥረት አደረጉ፤ ነገር ግን እነሆ ላማናውያን የእነዚያን የተገነጠሉትን ቃል ለመስማት እስከማይፈልጉም እጅግ ፈርተው ነበር።\n\n4 ፬ ነገር ግን እንዲህ ሆነ በመሣፍንቱ ሀምሳ ስድስተኛው ዓመት የንግስና ዘመን ከኔፋውያን ወደላማናውያን የሄዱ ተቃዋሚዎች ነበሩ፤ እናም በኔፋውያን ላይ ለቁጣ በማነሳሳት ድልን አገኙ፤ እናም ሁሉም በዚያን ዓመት በሙሉ ለጦርነት ተዘጋጅተው ነበር።\n\n5 ፭ እናም በሀምሳ ሰባተኛው ዓመት ለውጊያ በኔፋውያን ላይ መጡና፣ የሞትን ስራ ጀመሩ፤ አዎን በመሣፍንቱ ሀምሳ ስምንተኛ ዓመት የንግስ ዘመን የዛራሔምላን ምድር አዎን እናም ደግሞ ከለጋስ ምድር አጠገብ ያሉትን ቦታዎች በሙሉ ለመያዝ ድል አገኙ።\n\n6 ፮ እናም ኔፋውያንና የሞሮኒሀም ወታደሮች ወደ ለጋስ ምድር ተባረሩ፤\n\n7 ፯ እናም ከባህሩ በስተምዕራብ በኩል እስከምስራቅ ከላማናውያን እራሳቸውን ሸሸጉ፤ ኔፋውያን ሰሜናዊውን ሀገራቸውን ለመከላከል ወታደሮቻቸውን የሸሸጉበት፣ እና ያሰፈሩበት መስመር የአንድ ቀን ጉዞ ያህል ነበር።\n\n8 ፰ እናም እነዚያ ከኔፋውያን የተገነጠሉት ከብዙ ላማናውያን ወታደሮች እርዳታ ጋር በምድሪቱ በደቡብ በኩል ያሉትን የኔፋውያንን ይዞታዎች በሙሉ አገኙ። እናም ይህ ሁሉ የሆነው በመሣፍንቱ ሀምሳ ስምንተኛና ዘጠነኛ የንግስ ዘመን ነበር።\n\n9 ፱ እናም እንዲህ ሆነ በመሣፍንቱ ስልሳኛ ዓመት የንግስ ዘመን ሞሮኒሀ ከሠራዊቱ ጋር የምድሪቱን ብዙ ቦታዎች ለማግኘት ተሳካለት፤ አዎን እነርሱም በላማናውያን እጅ የወደቁትን ብዙ ከተሞች በድጋሚ አገኙ።\n\n10 ፲ እናም እንዲህ ሆነ በመሣፍንቱ ስልሳ አንደኛ የንግስና ዘመን የይዞታዎቻቸውን ግማሽ እንኳን በድጋሚ ለማግኘት ተሳካላቸው።\n\n11 ፲፩ እንግዲህ ይህ የኔፋውያን ታላቅ ጥፋት፣ እናም በመካከላቸው የነበረው ታላቅ ሞት፣ በመካከላቸው በነበረው በኃጢአተኝነታቸውና በእነርሱ ርኩስና ባይሆኑ ኖሮ አይኖርም ነበር፤ አዎን፣ እናም ይህ ደግሞ የእግዚአብሔር ቤተክርስቲያን አባል ነን በሚሉትም መካከል የሚገኝም ነበር።\n\n12 ፲፪ እናም ይህም በልባቸው ኩራት፣ እጅግ ሀብታም በመሆናቸው የተነሳ፣ አዎን ድሆችን በመጨቆናቸው፣ ለረሃብተኞችም ምግባቸውን ስለከለከሉአቸው፣ ከታረዙት የሚለብሱትን በመከልከላቸው፣ ትሁት የሆኑ ወንድሞቻቸውንም በጥፊ ስለመቱአቸው፣ ቅዱስ በሆነውም ስለተሳለቁ፣ የትንቢትን እና የራዕይን መንፈስ በመካዳቸው፣ በመግደላቸው፣ በመዝረፋቸው፣ በመዋሸታቸው፣ በመስረቃቸው፣ ዝሙትን በመፈፀማቸው፣ ለፀብ በመነሳሳታቸው፣ እናም ወደኔፊ ምድር፣ ከላማናውያን መካከል፣ ጥለው በመሄዳቸው ምክንያት ነበር—\n\n13 ፲፫ እናም በዚህ በታላቁ ኃጢአታቸው የተነሳና፣ በጉልበታቸውም በመኩራታቸው፣ በእራሳቸው ጥንካሬ ተትተው ነበር፤ ስለዚህ አልበለፀጉም፣ ነገር ግን ተሰቃዩና፣ ተመቱ፣ እናም ምድሪቱን በሙሉ ለማጣት እስከሚቀርቡ ድረስ ከላማናውያን ፊት ተባርረዋል።\n\n14 ፲፬ ነገር ግን እነሆ፣ ሞሮኒሀ በክፋታቸው የተነሳ ለህዝቡ ብዙ ነገሮችን ሰበከላቸው፣ እናም ደግሞ የሔለማን ልጆች የነበሩት ኔፊና ሌሂ፣ ለህዝቡ ብዙ ነገሮችን ሰበኩ፣ አዎን እናም ስለክፋታቸውና፣ ለኃጢአታቸው ንስሃ ካልገቡ በእነርሱ ላይ ምን እንደሚመጣም ተነበዩላቸው።\n\n15 ፲፭ እናም እንዲህ ሆነ ንስሃ ገቡ፤ እናም ንስሃ በመግባታቸውም መበልፀግ ጀመሩ።\n\n16 ፲፮ ሞሮኒሀ ንስሃ መግባታቸውን በተመለከተ ጊዜ፣ የንብረቶቻቸውን ግማሽ እናም የምድራቸውን ግማሽ እስከሚያገኙ ድረስ እነርሱን ከቦታ ቦታ፣ እንዲሁም ከከተማ ከተማ ለመምራት ሞከረ።\n\n17 ፲፯ እናም የመሣፍንቱ ሥልሳ አንደኛ የንግስና ዘመን እንደዚህ ተፈፀመ።\n\n18 ፲፰ እናም እንዲህ ሆነ በመሣፍንቱ ስልሳ ሁለተኛ የንግስና ዘመን ሞሮኒሀ ከላማናውያን ይበልጥ ይዞታዎችን ማግኘት አልቻለም።\n\n19 ፲፱ ስለዚህ የተቀረውን ምድር የማግኘት ዕቅዳቸውን ተዉት፤ ምክንያቱም ላማናውያን እጅግ ብዙ ስለ ነበሩ ለኔፋውያን በእነርሱ ላይ ይበልጥ ኃይልን ለማግኘት አስቸጋሪ ሆነ፤ ስለዚህ ሞሮኒሀ የወሰዳቸውን ቦታዎች ለማቆየት ወታደሮቹን በሙሉ አሰማራ።\n\n20 ፳ እናም እንዲህ ሆነ የላማናውያን ቁጥር ብዙ በመሆኑ፣ ላማናውያን እንዳያሸንፏቸው፣ እናም እንዳይረግጧቸውና፣ እንዳይገድሏቸው፣ እንዲሁም እንዳያጠፏቸው ዘንድ ኔፋውያን በጣም ፈርተው ነበር።\n\n21 ፳፩ አዎን የአልማን ትንቢቶች፣ እናም ደግሞ የሞዛያን ቃላት ማስታወስ ጀመሩ፤ እናም አንገተ ደንዳና ህዝቦች መሆናቸውንና፣ የእግዚአብሔርንም ትዕዛዛት ከንቱ እንዳደረጉ ተመለከቱ፤\n\n22 ፳፪ እናም የሞዛያን፣ ወይም ጌታ ለህዝቡ እንዲሰጥ ያዘዘውን፣ ህግ እንደለወጡትና በእግራቸው እንደረገጡት፣ እናም ህግጋቶቻቸው እንደተበላሹና፣ እነርሱም እንደ ላማናውያን አይነት ኃጢአተኞች እስኪሆኑ ድረስ ኅጥያተኛ ህዝቦች እንደሆኑ ተመለከቱ።\n\n23 ፳፫ እናም በክፋታቸው የተነሳ ቤተክርስቲያኗ መመንመን ጀመረች፤ እናም በትንቢት መንፈስና፣ በራዕይ መንፈስ እምነት ማጣት ጀመሩ፤ የእግዚአብሔር ፍርድም በእነርሱ ላይ በአትኩሮት ተመለከታቸው።\n\n24 ፳፬ እናም እንደ ወንድሞቻቸው እንደ ላማናውያን ደካማ መሆናቸውን፣ እናም የጌታ መንፈስም ከዚህ በኋላ እንዳላዳናቸውም ተመለከቱ፤ አዎን፣ የጌታ መንፈስ ቅዱስ ባልሆነ ቤተመቅደስ ስለማይኖርም ከእነርሱ ሸሸ—\n\n25 ፳፭ ስለዚህ ጌታ በአስደናቂውና፣ ወደር በሌለው ኃይል እነርሱን መጠበቁን አቆመ፤ ምክንያቱም እምነት ወደማጣትና፣ በአሰቃቂ ኃጢያት ወድቀዋልና፤ እናም ላማናውያን ከእነርሱ ይልቅ እጅግ ብዙ መሆናቸውን፣ እናም ወደጌታ አምላካቸው በታማኝነት ካልጸኑ በማይቀር ሁኔታ መጥፋት እንዳለባቸው ተመለከቱ።\n\n26 ፳፮ እነሆም የላማናውያን ጥንካሬ እንደ እነርሱ ጥንካሬ፣ እንዲሁም አንድ ሰው ለአንድ ሰው አይነት፣ መሆኑን ተመለከቱ። እናም ስለዚህ ወደዚህ ታላቅ መተላለፍ እንደዚህ ወደቁ፤ አዎን፣ በጥቂት ዓመታት በመተላለፋቸውም ምክንያት እንደዚህ ደካሞች ሆኑ።\n\n", "hel 5": "[center][font_size=26]ምዕራፍ ፭[/font_size][/center]\n\n[i]ኔፊ፣ እና ሌሂ እራሳቸውን ለስብከት ሰጡ—ስሞቻቸው እንደቅድመ አያቶቻቸው ህይወታቸውን ይመስሉበት ዘንድ ይጋብዛቸዋል—ክርስቶስ ንስሃ የሚገቡትን ያድናል—ኔፊና ሌሂ ብዙዎችን ለወጡ፣ እናም ወደ ወህኒ ተወሰዱና እሳት እነርሱን ከበባቸው—የጨለማው ጭጋግም ሶስት መቶ ሰዎችን ሸፈነ—መሬት ተንቀጠቀጠች፣ እናም ድምፅም ሰዎችን ንስሃ እንዲገቡ አዘዘ—ኔፊና ሌሂ ከመላዕክት ጋር ተነጋገሩ፣ እናም ብዙ ህዝብም በእሳት ተከበበ። በ፴ ም.ዓ. ገደማ።[/i]\n\n1 ፩ እናም እንዲህ ሆነ በዚሁ ዓመት፣ እነሆ፣ ኔፊ ሴዞራም ተብሎ ለሚጠራ ሰው የፍርድ ወንበሩን ሰጠ።\n\n2 ፪ ህግጋቶቻቸው፣ እናም መንግስታቸው በህዝቡ ድምፅ በመቋቋሙ፣ እናም መልካምን ከመረጡት ክፉውን የመረጡት ቁጥር ብዙ በመሆኑ ለጥፋት በስለዋል፣ ምክንያቱም ህጎቹ ተበላሽተዋልና።\n\n3 ፫ አዎን እናም ይህ ብቻም አልነበረም፤ ለጥፋታቸው ካልሆነ በቀር በህግም ሆነ በፍትህ መገዛት እስከማይችሉ ድረስ አንገተ ደንዳናዎች ነበሩ።\n\n4 ፬ እናም እንዲህ ሆነ ኔፊ በክፋታቸውም የተነሳ ታከተው፤ እናም የፍርድ ወንበሩን ለቀቀና፣ በቀሩት ቀኖቹ፣ እንዲሁም ደግሞ ወንድሙ ሌሂ በቀሩት ቀኖቹ፣ የእግዚአብሔርን ቃል ለማስተማር ኃላፊነትን ወሰዱ፤\n\n5 ፭ አባታቸው ሔለማን የተናገረውን ቃላት አስታውሰዋልና። እናም እርሱ የተናገራቸው ቃላት እነዚህ ናቸው፥\n\n6 ፮ እነሆ፣ ልጆቼ፣ የእግዚአብሔርን ትዕዛዛት ለመጠበቅ እንድታስታውሱት እፈልጋለሁ፣ እነዚህንም ቃላት ለህዝቡ እንድታውጁ እፈልጋለሁ። እነሆ ከኢየሩሳሌም ምድር ለቀው የወጡትን የመጀመሪያ ወላጆቻችንን ስም ሰጥቻችኋለሁ፤ ይህንን ያደረግሁትም ስማችሁን ስታስቡ እነርሱን ታስታውሱ ዘንድ ነው፤ እናም እነርሱን ስታስታውሱ ስራቸውን ታስታውሱ ዘንድ ነው፣ ስራቸውንም ስታስታውሱ መልካም እንደነበሩ እንዴት እንደተባለና፣ ደግሞ እንደተፃፈ እንድታውቁ ዘንድ ነው።\n\n7 ፯ ስለዚህ፣ ልጆቼ፣ እንደ እነርሱ እንደተባለው እናም እንደተጻፈው ስለእናንተ እንዲባልና ደግሞ እንዲጻፍ መልካም የሆኑትን እንድታደርጉ እፈልጋለሁ።\n\n8 ፰ እናም እንግዲህ ልጆቼ፣ እነሆ ከዚህ የበለጠ እንድታደርጉ የምፈልገው አለኝ፣ ይህ ፍላጎቴም ለመኩራት ብላችሁ እነዚህን ነገሮች አታድርጉ፤ ነገር ግን በሰማይ ለራሳችሁ፣ አዎን ዘለዓለማዊ የሆነ እናም የማይጠፋን የሰማይ ሀብትን ታከማቹ ዘንድ፤ አዎን ለአባቶቻችን ይሰጣሉ ብለን ላለመገመት ምክንያት እንደሌለን አይነት የዘለዓለም ህይወት የተከበረ ስጦታ ይኖራችሁ ዘንድ ይሁን እነዚህን ነገሮች አድርጉ።\n\n9 ፱ አቤቱ ልጆቼ አስታውሱ፣ ንጉስ ቢንያም ለህዝቡ የተናገረውን ቃላት አስታውሱ፣ አዎን፣ በሚመጣው በአዳኙ የኢየሱስ ክርስቶስ ደም ካልሆነ በቀር የሰው ልጅ ሊድንበት የሚችልበት መንገድም ሆነ ዘዴ የለም፤ አዎን፣ ዓለምን ለማዳን እንደሚመጣም አስታውሱ።\n\n10 ፲ እናም ደግሞ አሙሌቅ በአሞኒሀ ከተማ ለዚኤዝሮም የተናገራቸውን ቃላት አስታውሱ፤ ምክንያቱም እርሱ ጌታ በእርግጥ ህዝቡን ለማዳን እንደሚመጣ ተናግሯልና፤ ነገር ግን ከኃጢአታቸው ሊያድናቸው እንጂ፣ ከነኃጢአታቸው ሊፈውሳቸው አይመጣም።\n\n11 ፲፩ እናም ጌታ በንስሃ የተነሳ ከኃጢአታቸው እንዲያድናቸው ከአብ ስልጣን ተሰጥቶታል፤ ስለዚህ ህዝቡን ወደማዳን ስልጣን እንዲሁም ወደነፍሳቸው ደህንነት የሚያመጣቸውን የንስሃን የምስራች ሁኔታ ለመናገር መላዕክቱን ልኳል።\n\n12 ፲፪ እናም አሁን ልጆቼ አስታውሱ፣ አስታውሱ፣ አዳኝ በሆነው የእግዚአብሔር ልጅ በሆነው በክርስቶስ ዓለት መሰረታችሁን መገንባት እንዳለባችሁ፤ ዲያብሎስ ኃይሉን ንፋሱን፣ አዎን፣ በአውሎ ነፋስ እንደሚወረወር ዘንጉን በላከ ጊዜ፣ አዎን በረዶው፣ እናም ኃይለኛው ውሽንፍር በሚመታችሁ ጊዜ፣ እርግጠኛ መሰረት በሆነው ሰዎች ከገነቡበት ሊወድቁበት በማይችሉበት አለት ላይ ስለገነባችሁ እናንተን ወደ ስቃይና ወደባህር ስላጤና መጨረሻ ወደሌለው ዋይታ ጎትቶ ለመጣል ኃይል አይኖረውም።\n\n13 ፲፫ እናም እንዲህ ሆነ እነዚህ ቃላትን ነበር ሔለማን ለልጆቹ ያስተማራቸው፤ አዎን፣ ብዙ ያልተፃፉ ነገሮችንም እናም ደግሞ ብዙ የተፃፉ ነገሮችንም አስተምሯቸዋል።\n\n14 ፲፬ እናም ቃላቱን አስታውሰዋል፤ እናም ስለዚህ የእግዚአብሔርን ትዕዛዛት በመጠበቅ ከለጋስ ከተማ በመጀመር በኔፊ ህዝብ ሁሉ መካከል የእግዚአብሔርን ቃል ለማስተማር ተጓዙ።\n\n15 ፲፭ እናም ከዚያን በኋላ ወደ ጊድ ከተማና፣ ከጊድ ከተማ ወደ ሙሌቅ ከተማ ሄዱ፤\n\n16 ፲፮ እናም በምድሪቱ በስተደቡብ በኩል ከነበሩት ከኔፊ ሰዎች ጋር እስከሚጓዙ ድረስ ከአንዱ ከተማ ወደ ሌላኛው ሄዱ፤ እናም ከዚያ ከላማናውያን መካከል ወደ ዛራሔምላ ምድር ተጓዙ።\n\n17 ፲፯ እናም እንዲህ ሆነ ከኔፋውያን የተገነጠሉትን ብዙዎች እስከሚያሳፍሩ፣ ኃጢአታቸውን በመናዘዝ ለንስሃ እስከሚጠመቁ፣ እናም የሰሩትን ስህተት ለማረም ጥረት በማድረግ ወደ ኔፋውያን በፍጥነት እስከሚመለሱ ድረስ በታላቅ ኃይል ሰብከውላቸው ነበር።\n\n18 ፲፰ እናም እንዲህ ሆነ ኔፊና ሌሂ ይናገሩ ዘንድ ኃይልና ስልጣን ስለተሰጣቸው፣ እናም ደግሞ ምን መናገር እንዳለባቸው ስለተሰጣቸው በታላቅ ኃይልና ስልጣን ለላማናውያን ሰበኩ—\n\n19 ፲፱ ስለዚህ በዛራሔምላ ምድር እንዲሁም በዙሪያው የነበሩት ስምንት ሺህ ላማናውያን ለንስሃ እስከሚጠመቁ፣ እናም የአባቶቻቸው ወግ ኃጢያት መሆኑን እስከሚያምኑ ድረስ ላማናውያኑም እጅግ እስኪገረሙ ይናገሩ ነበር።\n\n20 ፳ እናም እንዲህ ሆነ ኔፊና ሌሂ ከዚያ ቦታ ወደ ኔፊ ምድር ለመሄድ ጉዞአቸውን ቀጠሉ።\n\n21 ፳፩ እናም እንዲህ ሆነ እነርሱም በላማናውያን ወታደሮች ተወሰዱና፣ ወህኒ ቤት፣ አዎን አሞንና ወንድሞቹ በሊምሂ አገልጋዮች ተጥለውበት በነበረው በዚሁ ወህኒ ቤት ተጣሉ።\n\n22 ፳፪ እናም ለብዙ ቀናት ያለምግብ በወህኒ ቤት ከተጣሉ በኋላ፣ እነሆ ይገድሉአቸው ዘንድ እነርሱን ለማውጣት ወደ ወህኒ ቤቱ ሄዱ።\n\n23 ፳፫ እናም እንዲህ ሆነ እንቃጠላለን በማለት እጃቸውን በእነርሱ ላይ ለማሳረፍ እስከሚፈሩ እንኳን ኔፊና ሌሂ እሳት በሚመስል ነገር ተከበው ነበር። ይሁን እንጂ፣ ኔፊና ሌሂ አልተቃጠሉም ነበር፤ ልክ በእሳት መካከል የቆሙ ይመስሉ ነበር እናም አልተቃጠሉም ነበር።\n\n24 ፳፬ እናም በእሳት አምድ መከበባቸውን እናም እንደማይቃጠሉ በተመለከቱ ጊዜ፣ ልባቸው ተበረታታ።\n\n25 ፳፭ ላማናውያን እጃቸውን ለመጫን እንዳልደፈሩ ተመለከቱ፤ አጠገባቸው ለመቅረብም አልደፈሩም፤ ነገር ግን ተደንቀው ዲዳ የሆኑ በመምሰል ቆሙ።\n\n26 ፳፮ እናም እንዲህ ሆነ ኔፊና ሌሂ ቆሙ፣ እናም ለእነርሱም እንዲህ በማለት መናገር ጀመሩ፥ አትፍሩ፣ እነሆም እኛን ለመግደል እጃችሁን በእኛ ላይ ማድረግ እንደማትችሉ የምታዩትን ይህን አስገራሚ ነገር የሚያሳያችሁ እግዚአብሔር ነው።\n\n27 ፳፯ እናም እነሆ ይህንን ቃላት በተናገሩ ጊዜ መሬቱ በኃይል ተንቀጠቀጠ፤ እናም የወህኒ ቤቱ ግድግዳ በመሬት ላይ የተንከባለለ እስከሚመስል ድረስ ተንቀጠቀጠ፤ ነገር ግን እነሆ አልወደቁም። እናም እነሆ በወህኒ ቤት ውስጥ የነበሩት ላማናውያንና ተገንጥለው የነበሩት ኔፋውያን ነበሩ።\n\n28 ፳፰ እናም እንዲህ ሆነ በደመና ጭጋግም ተሸፈኑ፤ እናም አሰቃቂ የሆነ ከባድ ፍርሃት በእነርሱ ላይ መጣ።\n\n29 ፳፱ እናም እንዲህ ሆነ በደመናው ጭጋግ ከበላይ በኩል በሚመስል ሁኔታ ድምፅ እንዲህ ሲል መጣ፥ ንስሃ ግቡ፣ ንስሃ ግቡ፤ እናም መልካም ዜናን ለእናንተ እንዲናገሩ የላኳቸውን አገልጋዮቼን ለማጥፋት ከእንግዲህ አትሹ።\n\n30 ፴ እናም እንዲህ ሆነ ይህንን ድምፅ በሰሙ ጊዜና፣ የመብረቅ ድምፅ አለመሆኑን፣ ታላቅ የሁካታም ጫጫታ ድምፅ አለመሆኑን ተመለከቱ፤ ነገር ግን እነሆ ፍፁም የሆነ እርጋታ ያለው ለስላሳ ድምፅ ነበር፤ ልክ እንደሹክሹክታ፣ እናም ነፍስንም እንኳን የሚወጋ ነበር—\n\n31 ፴፩ እናም ድምፁ ለስላሳ ቢሆንም፣ እነሆ መሬቱ በኃይል ተንቀጠቀጠ፤ የወህኒ ቤቱ ግድግዳ ወደመሬት የሚወድቅ በመምሰል በድጋሚ ተንቀጠቀጠ፤ እናም እነሆ እነርሱን የሸፈናቸው የደመናም ጭጋግ አልተበተነም ነበር—\n\n32 ፴፪ እናም እነሆ ድምፅ በድጋሚ እንዲህ ሲል መጣ፥ ንስሃ ግቡ፣ ንስሃ ግቡ መንግስተ ሰማያት ቀርባለችና፤ እናም ከእንግዲህ አገልጋዮቼን ለማጥፋት አትሞክሩ። እናም እንዲህ ሆነ መሬት በድጋሚ ተንቀጠቀጠችና፣ ግድግዳው ተናወጠ።\n\n33 ፴፫ እናም ደግሞ ለሶስተኛ ጊዜ በድጋሚ ድምፅ መጣና፣ በሰው ሊነገሩ የማይችሉ አስደናቂ ቃላት ተናገረ፤ እናም ግድግዳው በድጋሚ ተንቀጠቀጠና ምድር ተሰነጣጥቃ የተከፈለች እስከሚመስል ድረስ ተናወጠች።\n\n34 ፴፬ እናም እንዲህ ሆነ የደመናው ጭጋግ ስለሸፈናቸው ላማናውያን ለመሸሽ አልቻሉም፤ አዎን እናም ደግሞ በላያቸው ላይ በመጣው ፍርሃት የተነሳ አይንቀሳቀሱም ነበር።\n\n35 ፴፭ እንግዲህ ከኔፋውያን የተወለደ፣ በአንድ ወቅት በእግዚአብሔር ቤተክርስቲያን አባል የነበረ ነገር ግን ተለይቶ የሄደ አንድ ሰው በመካከላቸው ነበር።\n\n36 ፴፮ እናም እንዲህ ሆነ በሌላ አቅጣጫ ዞረና፣ እነሆ በደመናው ጭጋግ ውስጥ የኔፊንና የሌሂን ፊት ተመለከተ፤ እናም እነሆ ፊታቸውም ልክ እንደመላዕክት እጅግ ያበራ ነበር። ወደሰማይ ሲመለከቱም ተመለከታቸው፤ እናም ወደሚመለከቱት ፍጡር ድምፃቸውን ከፍ እንደሚያደርጉ ወይም እንደሚነጋገሩ ዓይነት መስለዋል።\n\n37 ፴፯ እናም እንዲህ ሆነ ይህ ሰው ይመለከቱ ዘንድ ወደ ህዝቡ ጮኸ። እናም እነሆ ለመዞርና ለመመልከት ሀይል ስለተሰጣቸው ዞሩና ተመለከቱ፤ እናም የኔፊንና የሌሂን ፊት ተመለከቱ።\n\n38 ፴፰ እናም ለሰውየውም እንዲህ አሉ፥ እነሆ ይህ ሁሉ ነገር ምን ማለት ነው፣ እናስ እነዚህ ሰዎች የሚነጋገሩት ከማን ጋር ነው?\n\n39 ፴፱ እንግዲህ የሰውየው ስም አሚናዳብ ይባል ነበር። እናም አሚናዳብ እንዲህ ሲል ተናገራቸው፥ እነርሱ ከእግዚአብሔር መላእክት ጋር ይነጋገራሉ።\n\n40 ፵ እናም እንዲህ ሆነ ላማናውያን እንዲህ አሉት፥ ይህ የጨለማው ጭጋግ እኛን ከመሸፈን ይወገድ ዘንድ ምን እናድርግ?\n\n41 ፵፩ እናም አሚናዳብ እንዲህ አላቸው፥ አልማና፣ አሙሌቅ፣ እናም ዚኤዝሮም ባስተማሯችሁ በክርስቶስም እምነት እስከሚኖራችሁ ድረስ ድምፃችሁን በማንሳት ንስሃ መግባት እንዲሁም ማልቀስ ይገባችኋል፤ እናም ይህንን በምታደርጉበት ጊዜ የሸፈናችሁ የጨለማ ጭጋግ ይወገድላችኋል።\n\n42 ፵፪ እናም እንዲህ ሆነ ምድርን በማንቀጥቀጥ ወዳናወጠው ድምፅ ሁሉም መጮህ ጀመሩ፤ አዎን የደመናው ጭጋግ እስከሚበታተን ድረስም ጮኹ።\n\n43 ፵፫ እናም እንዲህ ሆነ አይኖቻቸውን ወዲህና ወዲያ አዞሩ፣ እናም የደመናው ጭጋግ ለቋቸው መሄዱን ተመለከቱ፣ እነሆ እነርሱ፣ አዎን፣ እያንዳንዱ ነፍስ በእሳቱ አምድ መከበቡን ተመለከተ።\n\n44 ፵፬ እናም ኔፊና ሌሂ በላማናውያን መካከል ነበሩ፤ አዎን ተከበው ነበር፤ አዎን፣ ልክ በሚነድ ነበልባል መካከል እንዳሉ ነበር፤ ይሁን እንጂ እነርሱን የሚጎዳም ሆነ የወህኒ ቤቱን ግድግዳ የሚያቃጥል አልነበረም፤ እናም ለመናገር በሚያዳግት እንዲሁም በክብር በተሞላ ደስታ ተሞልተው ነበር።\n\n45 ፵፭ እናም እነሆ፣ የእግዚአብሔር ቅዱስ መንፈስ ከሰማይ መጣና፣ ወደ ልባቸው ገባ፣ እናም በእሳት የተሞሉ ይመስል ነበር፣ አስደናቂ ቃላትንም መናገር ይችሉ ነበር።\n\n46 ፵፮ እናም እንዲህ ሆነ አንድ ድምፅ፣ አዎን የሚያምር ድምፅ፣ ልክ እንደሹክሹክታ እንዲህ ሲል መጣ፥\n\n47 ፵፯ ከዓለም መፈጠር ጀምሮ በነበረው በተወዳጄ ባላችሁ እምነት ምክንያት ሰላም፣ ሰላም ለእናንተ ይሁን።\n\n48 ፵፰ እናም እንግዲህ ይህንን በሰሙ ጊዜ ድምፁ ከመጣበት ቦታ ለመመልከት ዐይናቸውን ወደ ላይ አነሱ፤ እናም እነሆ ሰማይ ሲከፈት ተመለከቱ፤ መላዕክትም ከሰማይ መጡና አገለገሏቸው።\n\n49 ፵፱ እናም እነዚህን ነገሮች ያዩና የሰሙ ወደ ሶስት መቶ የሚጠጉ ነፍሳት ነበሩ፤ እናም እንዲሄዱና፣ እንዳይገረሙ፣ እናም እንዳይጠራጠሩ ታዘዙ።\n\n50 ፶ እናም እንዲህ ሆነ እነርሱም ሄዱ፤ እናም ለህዝቡ ተናገሩ፣ በምድሪቱም ዙሪያ ሁሉ ባጠቃላይ ስለተመለከቱት እንዲሁም ስለአዩአቸው ነገሮች በሙሉ ተናገሩ፤ የተቀበሉት መረጃ ታላቅ በመሆኑ ብዙዎች ላማናውያን በእነርሱ ተቀይረው ነበር።\n\n51 ፶፩ እናም ብዙዎች ያመኑትም የጦር መሳሪያዎቻቸውንና፣ ደግሞ ጥላቻቸውንና የአባቶቻቸውን ወግ ተዉ።\n\n52 ፶፪ እናም እንዲህ ሆነ ላማናውያን ለኔፋውያን ምድራቸውን ተዉላቸው።\n\n", "hel 6": "[center][font_size=26]ምዕራፍ ፮[/font_size][/center]\n\n[i]ፃድቃን የሆኑት ላማናውያን ለኃጢአተኞቹ ኔፋውያን ሰበኩላቸው—ሁለቱም በሰላሙና በጥጋቡ ዘመን በለፀጉ—የኃጢያት ደራሲው፣ ሉሲፈር፣ የኃጢአተኞችን፣ እናም የጋድያንቶንን ዘራፊዎች በግድያና በክፋት ልባቸውን አነሳሳ—ዘራፊዎቹ የኔፋውያንን መንግስት ተቆጣጠሩ። ከ፳፱–፳፫ ም.ዓ. ገደማ።[/i]\n\n1 ፩ እናም እንዲህ ሆነ የመሣፍንቱ ስልሳ ሁለተኛው ዓመት የንግስና ዘመን በተፈፀመ ጊዜ፣ እነዚህ ነገሮች ሁሉ ሆኑ፣ እናም አብዛኞቹ ላማናውያን ፃድቃኖች ሆነው በእምነታቸው ብርታት እንዲሁም ፅኑነት ፅድቃቸው ከኔፋውያን ይበልጥ ነበር።\n\n2 ፪ እነሆም ብዙ ኔፋውያን ጠጣሮች፣ እንዲሁም ንስሃ የማይገቡ፣ እናም በአጠቃላይ ክፉዎች ነበሩ፤ በዚህም የተነሳ በመካከላቸው የመጡትን የእግዚአብሔርን ቃልና፣ ሁሉንም ስብከትና፣ ትንቢት አልተቀበሉም ነበር።\n\n3 ፫ ይሁን እንጂ፣ በላማናውያን መለወጥ የተነሳ፣ አዎን፣ በመካከላቸው በተቋቋመችው የእግዚአብሔር ቤተክርስቲያን ምክንያት የቤተክርስቲያኗ ሰዎች ታላቅ ደስታ ነበራቸው። እናም እርስ በእርሳቸው በመተባበር፣ እናም አንደኛው ሌላኛውን አስደሰቱ፣ ታላቅ ደስታም ነበራቸው።\n\n4 ፬ እናም እንዲህ ሆነ ብዙ ላማናውያን ወደ ዛራሔምላ ምድር መጡና፣ ለኔፋውያን ሰዎች ስለመለወጣቸው ተናገሩ፣ እምነት እንዲኖራቸውም እንዲሁም ንስሃ እንዲገቡ አጥብቀው መከሯቸው።\n\n5 ፭ አዎን፣ እናም አብዛኛዎቹ ብዙዎቹን የእግዚአብሔርና የበጉ ትሁት ተከታዮች እንዲሆኑ ወደ ጥልቅ ትህትና ለማምጣት በታላቅ ኃይልና ስልጣን ሰበኩላቸው።\n\n6 ፮ እናም እንዲህ ሆነ ብዙዎቹ ላማናውያን በምድሪቱ በስተሰሜን በኩል ተጓዙ፤ እናም ደግሞ ኔፊና ሌሂ ህዝቡን ለመስበክ በምድሪቱ በስተሰሜን በኩል ተጓዙ። እናም ስልሳ ሦስተኛው ዓመት እንደዚህ ተፈፀመ።\n\n7 ፯ እናም እነሆ በምድሪቱ ሁሉ ሰላም ሆነ፤ በዚህም የተነሳ ኔፋውያን ወደፈለጉት ማንኛውም ስፍራ፣ ከኔፋውያንም ሆነ ከላማናውያን ጋር ተጓዙ።\n\n8 ፰ እናም እንዲህ ሆነ ላማናውያንም ደግሞ ከላማናውያንም መካከል ሆነ ከኔፋውያን መካከል መሄድ በፈለጉበት ስፍራ ሁሉ ሄዱ፤ እናም አንዳቸው ከሌላኛቸው ጋር ለመግዛት እንዲሁም ለመሸጥ እንዲሁም እንደፍላጎታቸው ጥቅም ለማግኘት ነፃ ግንኙነት ነበራቸው።\n\n9 ፱ እናም እንዲህ ሆነ ላማናውያንም ሆኑ ኔፋውያን እጅግ ሀብታም ሆኑ፤ እናም በምድሪቱ በስተደቡብም ሆነ በስተሰሜን የተትረፈረፈ ወርቅና፣ ብር እንዲሁም የከበሩ ብረቶች በብዛት ነበሩአቸው።\n\n10 ፲ እንግዲህ የምድሪቱ ደቡቡ ክፍል ሌሂ ተብሎ ይጠራ ነበር፤ እንዲሁም የምድሪቱ ሰሜኑ ክፍል በሴዴቅያስ ልጅ ስም ሙሌቅ ተብሎ ይጠራ ነበር፤ ምክንያቱም ጌታ ሙሌቅን በምድሪቱ በሰሜን በኩል እንዲሁም ሌሂን በደቡብ በኩል አምጥቷቸዋልና።\n\n11 ፲፩ እናም እነሆ በእነዚህ በሁለቱም ቦታዎች ሁሉም ዓይነት ወርቅና፣ ከሁሉም ዓይነት ብር እንዲሁም የከበረ አፈር ነበር፤ እናም ደግሞ በጥንቃቄ የሚሰሩ፣ ሁሉንም ዓይነት አፈር የሚሰሩና የሚያጣሩ ነበሩ፤ ሀብታሞችም ሆኑ።\n\n12 ፲፪ እህልም በብዛት በስተሰሜን እንዲሁም በስተደቡብ አበቀሉ፤ እናም በደቡብም እንዲሁም በሰሜን በለፀጉ፤ እናም በምድሪቱ ተባዙ እንዲሁም እጅግ በረቱ። እናም ብዙ መንጋዎችንና ከብቶችን አዎን በብዛት ጠቦቶችን አረቡ።\n\n13 ፲፫ እነሆ ሴቶቻቸው ጥረዋልና፣ ፈትለዋል፣ እናም ሁሉንም የተፈተለ ጥሩ በፍታ ዓይነት ልብሶችና እርቃናቸውን ለመሸፈን ማንኛውንም ዓይነት ልብስ አዘጋጅተዋል። እናም ስልሳ አራተኛው ዓመት በሰላም እንደዚህ አለፈ።\n\n14 ፲፬ እናም በስልሳ አምስተኛውም ዓመት ደግሞ ታላቅ ደስታና ሰላም፣ አዎን ብዙ ስብከትና የሚመጣውን በተመለከተ ብዙ ትንቢቶች ነበሯቸው። እናም ስልሳ አምስተኛው ዓመት እንደዚህ ተፈፀመ።\n\n15 ፲፭ እናም እንዲህ ሆነ በመሣፍንቱ ስልሳ ስድስተኛ ዓመት የንግስ ዘመን፣ እነሆ ሴዞራም ባልታወቀ ሰው በፍርድ ወንበሩ ተቀምጦ ሳለ ተገደለ። እናም እንዲህ ሆነ በዚሁ ዓመት፣ በእርሱ ምትክ በህዝቡ የተሾመው ወንድ ልጁ ደግሞ ተገደለ። ስልሳ ስድስተኛው ዓመትም እንደዚህ ተፈፀመ።\n\n16 ፲፮ እናም በስልሳ ሰባተኛው ዓመት መጀመሪያ ላይ ህዝቡ በኃጢያት እጅግ ማደግ ጀመረ።\n\n17 ፲፯ እነሆም ጌታ ለቁጣ፣ ለጦርነትም፣ ይሁን ለደም መፋሰስ እንዳይነሳሱ በምድራዊ ሀብት ለብዙ ጊዜ ባረካቸው፤ ስለዚህ ልባቸውን በሀብታቸው ላይ ማድረግ ጀመሩ፤ አዎን በድጋሚም አንዳቸው በሌላኛቸው ላይ እራሳቸውን ከፍ ለማድረግ ፈለጉ፤ ስለዚህ ያገኙም ዘንድ በድብቅ ግድያን፣ እናም ስርቆትን እንዲሁም ዝርፊያን መፈፀም ጀመሩ።\n\n18 ፲፰ እናም አሁን እነሆ የገዳዮቹና የዘራፊዎቹ ቡድን በቂሽቁመን እንዲሁም ጋድያንቶን የተቋቋሙት ነበሩ። እናም እንግዲህ እንዲህ ሆነ ከጋድያንቶን ቡድን ከኔፋውያንም መካከል ብዙዎች ነበሩ። ነገር ግን እነሆ ኃጢአተኞች ከሆኑት ላማናውያን መካከል በቁጥር ብዙ ነበሩ። እናም የጋድያንቶን ሌቦች እንዲሁም ገዳዮች ተብለው ይጠሩ ነበር።\n\n19 ፲፱ እናም እነርሱ ናቸው ዋናውን ዳኛ ሴዞራምን እንዲሁም ልጁን በፍርድ ወንበሩ ላይ እንዳለ የገደሉት፤ እናም እነሆ፣ ማናቸውም አልተገኙም ነበር።\n\n20 ፳ እናም እንግዲህ እንዲህ ሆነ ላማናውያን በመካከላቸው ሌቦች እንዳሉ ባወቁ ጊዜ እጅግ አዘኑ፤ እናም ከምድረ ገፅ እነርሱን ለማጥፋት በኃይላቸው ማንኛውንም መንገድ ተጠቀሙ።\n\n21 ፳፩ ነገር ግን እነሆ ሰይጣን የአብዛኞቹን የኔፋውያን ልብ አነሳሳ፤ በዚህም የተነሳ ከሌቦቹ ቡድን ጋር በግድያቸው እንዲሁም በዝርፊያቸውና በስርቆታቸው እንዳይሰቃዩ፣ በማንኛውም አስቸጋሪ ሁኔታ ቢቀመጡ እርስ በራስ እንዲረዳዱ፣ ከእነርሱ ጋር ተቀላቀሉ እናም ወደ እነርሱ ቃል ኪዳን እንዲሁም መሃላ ገቡ።\n\n22 ፳፪ እናም እንዲህ ሆነ የራሳቸው ምልክቶች ነበሩአቸው፤ አዎን፣ ሚስጥራዊ ምልክትና፣ ሚስጥራዊ ቃላት፤ እናም ይህንም ያደረጉት ወደ ቃል ኪዳኑ የገባውን ወንድም ይለዩበት ዘንድ፣ አባሉ ኃጢያት የሆነን ማንኛውንም ነገር ቢያደርግ ቃል ኪዳን በገባው በወንድሙም ሆነ በቡድኑ እንዳይጎዱ ዘንድ ነበር።\n\n23 ፳፫ እናም ከሀገራቸው ህግጋት እንዲሁም ደግሞ ከእግዚአብሔር ህግጋት ጋር ተቃራኒ የሆኑትን ግድያዎችና፣ ዝርፊያዎች፣ እናም ስርቆትና፣ ዝሙትን እንዲሁም ሁሉንም ዓይነት ክፋት እንደዚህ ለመፈፀም ይችሉ ዘንድ።\n\n24 ፳፬ እናም ከእነርሱ ቡድን የሆነ ማንኛውም ሰው ለዓለም ኃጢአታቸውን እንዲሁም እርኩሰታቸውን ቢገልፅ፤ እንደ ሀገራቸው ህግ ሳይሆን በጋድያንቶን እና በቂሽቁመን በተሰጡት የክፋታቸው ህግጋት መሰረት ለፍርድ ይቀርባል።\n\n25 ፳፭ እናም እነሆ፣ ይህ ሚስጥራዊ መሃላና ቃል ኪዳን አልማ ለልጁ ህዝቦችን ወደ ጥፋት የሚወስድ ዘዴ እንዳይሆን በመፍራቱ ወደ ዓለም እንዳይሄድ ያዘዘበት ነው።\n\n26 ፳፮ እንግዲህ እነሆ እነዚህ ሚስጥራዊ መሃላዎችና ቃል ኪዳኖች ለሔለማን ከተሰጡት መዛግብት ለጋድያንቶን አልመጡም፤ ነገር ግን እነሆ፣ የተከለከለውን ፍሬ እንዲቀምሱ የመጀመሪያ ቤተሰቦቻችንን ያታለለው ያው ፍጡር እነዚህን በጋድያንቶን ልብ ውስጥ አስቀምጦ ስለነበር ነው—\n\n27 ፳፯ አዎን ወንድሙን አቤልን ቢገድለው ዓለም እንደማያውቀውም ከቃየን ጋር ያሴረው ይኸው ፍጡር ነበር። እናም እርሱም ከቃየንና ከተከታዮቹ ጋር ከዚያን ጊዜ ጀምሮ አሴረ።\n\n28 ፳፰ ደግሞም ረጅም ግንብ ገንብተው ሰማይ መድረስን በሰው ልጆች ልብ ውስጥ ያደረገውይህ ፍጡር ነው። እናም እነዚያን ሰዎች ከግንቡ ወደዚህ ምድር የመጡትን የገፋፋቸው፤ ፍፁም ወደሆነ ጥፋት እናም ዘለዓለማዊ ወደሆነው ገሃነም እስከሚጎትታቸው ድረስ የጨለማን እንዲሁም የእርኩሰትን ስራ በምድር ገፅ እንዲበተን ያደረገውም ይኸው ፍጡር ነው።\n\n29 ፳፱ አዎን፣ አሁንም የጨለማውን ስራ እንዲሁም ሚስጥራዊ ግድያውን እንዲያደርግ በጋድያንቶን ልብ ውስጥ ያስገባውም ይህ ፍጡር ነው፤ እናም ከሰው ልጅ መፈጠር ጀምሮ እስከዚህ ጊዜ ድረስ ይህን ያመጣው ይኸው ፍጡር ነው።\n\n30 ፴ እናም እነሆ የኃጢያት ሁሉ ደራሲው እርሱ ነው። እናም እነሆ፣ እርሱም የጨለማውን ስራ እንዲሁም ሚስጥራዊ ግድያውን ቀጥሎበታል፣ እንዲሁም በሰው ልጆች ልብ ላይ ተፅዕኖ ማድረግ እስከቻለ ይህንን ሴራ፣ መሃላቸውንና ቃል ኪዳናቸውን እንዲሁም ይህንን አሰቃቂ የኃጢያት ዓላማ ከትውልድ እስከ ትውልድ ያስተላልፋል።\n\n31 ፴፩ እናም እንግዲህ እነሆ፣ በኔፋውያን ልብ ላይ ታላቅ የሆነ ተፅዕኖ አግኝቷል፤ አዎን፣ ስለዚህም እነርሱ እጅግ ኃጢአተኞች ሆነዋል፤ አዎን፣ ብዙዎቹም ከፅድቅ ጎዳና ርቀዋል፣ እንዲሁም የእግዚአብሔርን ትዕዛዛት በእግራቸው ስር ረግጠውታል፣ እናም በራሳቸው አመለካከት ሄደዋል፣ እናም ከወርቆቻቸው እንዲሁም ከብራቸው ለራሳቸው ጣኦቶችን ሰርተዋል።\n\n32 ፴፪ እናም እንዲህ ሆነ እነዚህ ሁሉ ክፋቶች በእነርሱ ላይ የመጡት በረጅም ጊዜ ውስጥ አይደለም፤ ስለዚህ አብዛኛዎቹ ክፋቶች የሆኑት በኔፊ ህዝብ ላይ በመሣፍንቱ ስልሳ ሰባተኛ ዓመት የንግስና ዘመን ውስጥ ነበር።\n\n33 ፴፫ እናም ለፃድቃኖች ታላቅ ሀዘን እንዲሁም ለቅሶ፣ በስልሳ ስምንተኛው ዓመት ደግሞ በክፋታቸው ጨመሩ።\n\n34 ፴፬ እናም ላማናውያን በአምላካቸው እውቀት ማደግ፣ አዎን እነርሱ ስርዓቶችንና ትዕዛዛቱን መጠበቅ፣ እናም በፊቱም በእምነት እንዲሁም በቀጥታ መራመድ በጀመሩበት ጊዜ፣ ኔፋውያን እምነት አጥተው መመንመን እንዲሁም በክፋትና በእርኩሰት ማደግ መጀመራቸውን እንደዚህ እንመለከታለን።\n\n35 ፴፭ እናም በኃጢአታቸውና ልባቸውን በማጠጠራቸው የተነሳ የጌታ መንፈስ ከኔፋውያን መለየት እንደጀመረ እንመለከታለን።\n\n36 ፴፮ እናም ላማናውያን የማያስቸግሩና ቃሉን ለማመን ፈቃደኞች በመሆናቸው ጌታ ከመንፈሱ በላያቸው ላይ ማፍሰስ መጀመሩን ተመለከትን።\n\n37 ፴፯ እናም እንዲህ ሆነ ላማናውያን የጋድያንቶንን የዘራፊዎች ቡድን አደኑ፤ እናም ይበልጥ ኃጢአተኞች በሆኑትም መካከል የእግዚአብሔርን ቃል ሰበኩ፤ ስለዚህ እነዚህ የዘራፊዎች ቡድን ከላማናውያን መካከል ፈፅመው ጠፉ።\n\n38 ፴፰ እናም እንዲህ ሆነ በሌላ በኩል እጅግ ኃጢአተኛ ከሆኑት ጀምሮና ፃድቃን የሆኑት አብዛኞቹም በስራቸው እስከሚያምኑና፣ ከዘረፉት እስከሚካፈሉ፣ እናም በሚስጥራዊው ግድያቸውና፣ ቅንጅታቸው ከእነርሱ ጋር እስከሚገናኙ ድረስ በማባበል፣ ኔፋውያን እነርሱን አሳደጓቸውና ደገፏቸው።\n\n39 ፴፱ እናም እንደዚህ ብቸኛውን የመንግስት አስተዳደር አገኙ፤ በድሆች እንዲሁም በየዋሆች እንዲሁም ትሁት የእግዚአብሔር ተከታዮች ላይ ጀርባቸውን መለሱባቸው፣ በእግራቸውም ሥር ረገጡአቸው፣ እናም መቱአቸውና፣ አሰቃዩአቸው።\n\n40 ፵ እናም በአሰቃቂ ሁኔታ እንዲሁም ለዘለዓለማዊው ጥፋት መዳረሳቸውን ተመለከትን።\n\n41 ፵፩ እናም እንዲህ ሆነ በኔፊ ህዝብ ላይ የመሣፍንቱ ስልሳ ስምንተኛ ዓመት የንግስና ዘመን ተፈፀመ።\n\n", "hel 7": "የሔለማን ልጅ የኔፊ ትንቢት—ለኃጢአታቸው ንስሃ ካልገቡ የኔፊን ህዝብ እግዚአብሔር ፍፁም ለማጥፋት በቁጣው እንደሚጎበኛቸው አስፈራራቸው። እግዚአብሔር የኔፊን ህዝብ በቸነፈር መታ፤ ንስሃ ገቡ እናም ወደ እርሱ ተመለሱ። ላማናዊው ሳሙኤል ለኔፋውያን ተነበየ።\n\nከምዕራፍ ፯ እስከ ፲፮ አጠቃሎ የያዘ።\n\n[center][font_size=26]ምዕራፍ ፯[/font_size][/center]\n\n[i]ኔፊ በሰሜን ተቀባይነትን አላገኘም እናም ወደዛራሔምላ ተመለሰ—በአትክልቱ ስፍራ ግንብ ላይ ፀሎት አደረገ፣ እናም ለህዝቡ ንስሃ እንዲገቡ አለበለዚያም እንደሚጠፉ ተናገረ። ከ፳፫–፳፩ ም.ዓ. ገደማ።[/i]\n\n1 ፩ እነሆ እንግዲህ እንዲህ ሆነ በኔፊ ህዝብ ላይ በመሣፍንቱ ስልሳ ዘጠነኛ የንግስና ዘመን የሔለማን ልጅ ኔፊ፣ ከምድሪቱ በስተሰሜን በኩል ወደ ዛራሔምላ ምድር ተመለሰ።\n\n2 ፪ በምድሪቱ በስተሰሜን በኩል ከነበሩት ሰዎች መካከል ነበር፣ እናም የእግዚአብሔርን ቃል ለእነርሱ እየሰበከ፣ እናም ብዙ ነገሮችን ለእነርሱ እየተነበየ ነበርና፤\n\n3 ፫ እናም ቃሉን ሁሉ አልተቀበሉትም ነበር፤ ስለዚህ ከእነርሱ ጋር መቆየት አልቻለም ነበር፤ ነገር ግን በድጋሚ ወደ ትውልድ ስፍራው ተመለሰ።\n\n4 ፬ እናም ህዝቡ በአሰቃቂው ኃጢያት መሆናቸውን እንዲሁም የጋድያንቶን ሌቦች የፍርድ ወንበሩን መያዛቸውን—በምድሪቱም ላይ ያለአግባብ ኃይልና ስልጣኑን በማግኘታቸው፣ የእግዚአብሔርን ትዕዛዝ ወደጎን በመተዋቸው፣ እናም በፊቱም በትንሽም እንኳን መልካምን ባለማድረጋቸው፤ ለሰው ልጆችም በጻድቅ ባለመፍረዳቸው በመምልከት፤\n\n5 ፭ ፃድቃኖችንም ፃድቃን በመሆናቸው በመኮነን፤ ጥፋተኞችን፣ እንዲሁም ክፉዎችን በገንዘባቸው ያለቅጣት እንዲሄዱ በመፍቀዳቸው፤ እናም ከዚህ በተጨማሪ በስልጣን የበላይ በመሆን በመቀጠል እንዲገዙ እንደፍቃዳቸው ለመስራት ጥቅምንና የዓለም ክብርን ያገኙ ዘንድ፣ እናም ከዚህ በተጨማሪ፣ በቀላሉ ዝሙትን እንዲፈፅሙና፣ ይሰርቁና፣ ይገድሉ፣ እናም እንደፈቃዳቸው ይፈፅሙ ዘንድ በመፍቀዳቸው—\n\n6 ፮ እንግዲህ ብዛት በሌላቸው ጊዜአት ውስጥ ይህ ታላቅ ኃጢያት በኔፋውያን ላይ መጣ፤ እናም ኔፊ ይህንን በተመለከተ ጊዜ ልቡ በደረቱ ውስጥ በሀዘን ተሞልቶ ነበር፤ እናም በነፍሱም ስቃይ ተናገረ፥\n\n7 ፯ አቤቱ አባቴ ኔፊ ከኢየሩሳሌም ምድር ለመጀመሪያ በመጣ ጊዜ መኖር ብችል እመኝ ነበር፤ በቃል ኪዳኑም ምድር ከእርሱ ጋር ለመደሰት ይቻለኝ ነበር፤ የእርሱ ሰዎችን በቀላል ልመናን ያዳምጡ፣ የእግዚአብሔርን ትዕዛዛት በመጠበቅ ፅኑ፣ እናም ክፋትን ለመስራት የማይቸኩሉ ነበሩ፤ እናም የጌታን ቃላት ለማዳመጥ ፈጣኖች ነበሩ—\n\n8 ፰ አዎን፣ ቀናቶቼ በነዚያ ዘመናት ለመሆን ቢችሉ ኖሮ ነፍሴ በወንድሞቼ ፅድቅ ትደሰት ነበር።\n\n9 ፱ ነገር ግን እነሆ፣ እነዚህ የእኔ ቀናት እንዲሆኑ ተደርገዋል፣ እናም ነፍሴ በዚህ በወንድሞቼ ክፋት የተነሳ በሀዘን ትሞላለች።\n\n10 ፲ እናም እነሆ እንግዲህ እንዲህ ሆነ ይህም ወደ ዋናው ገበያ በሚያመራው አውራ ጎዳና፣ በዛራሔምላ ከተማ በነበረው በአትክልት ስፍራው ግንብ ላይ ነበር፤ ስለዚህ ኔፊ በአትክልት ስፍራው በሚገኘው ግንብ አጎንብሶ ነበር፣ ግንቡም ደግሞ ወደ አውራ ጎዳናው በሚያመራው በመግቢያ በር አጠገብ ነበር።\n\n11 ፲፩ እናም እንዲህ ሆነ አንዳንድ ሰዎች በሚያልፉበት ወቅት ኔፊ በግንቡ ላይ ሆኖ ነፍሱን ለእግዚአብሔር ሲያፈስ ተመለከቱ፤ እናም ሮጡና፣ ለህዝቡ ምን እንደተመለከቱ ተናገሩ፣ ህዝቡም በዚህ ህዝብ ክፋት ታላቅ የሆነው ሀዘኑን ምክንያት ያውቁ ዘንድ በአንድ ላይ በመሆን መጡ።\n\n12 ፲፪ እናም አሁን ኔፊ በተነሳበት ጊዜ ብዙ ሰዎች በአንድነት ተሰብስበው ተመለከተ።\n\n13 ፲፫ እናም እንዲህ ሆነ አፉንም በመክፈት እንዲህ ብሎ ተናገረ፥ እነሆ፣ ለምንድን ነው ራሳችሁን የሰበሰባችሁት? ስለክፋታችሁ እነግራችሁ ዘንድ ነው?\n\n14 ፲፬ አዎን በታላቅ ክፋታችሁም ምክንያት ልቤ እጅግ በማዘኑ፣ ለአምላኬ ነፍሴን አፈስ ዘንድ በግንቤ ላይ ቆሜአለሁ!\n\n15 ፲፭ እናም በሀዘኔ እንዲሁም በልቅሶዬም ምክንያት በአንድነት ተሰብስባችኋልና፣ ተደንቃችኋል፤ አዎን፣ እናም ለመደነቅ እጅግ ያስፈልጋችኋል፤ አዎን፣ መገረምን ይገባችኋል ምክንያቱም ዲያብሎስ በልባችሁ ታላቅ ስፍራን በመያዙ ራሳችሁን ሰጥታችሁታል።\n\n16 ፲፮ አዎን፣ ነፍሳችሁን ወደ ዘለዓለማዊው ስቃይ እንዲሁም መጨረሻ ወደ ሌለው ዋይታ እንዲወረውር ለሚፈልገው መንገድስ እንዴት አድርጋችሁ ትሰጡታላችሁ?\n\n17 ፲፯ አቤቱ ንስሃ ግቡ፣ ንስሃ ግቡ! ለምን ትሞታላችሁ? ወደ ጌታ አምላካችሁ ተመለሱ፣ ተመለሱ። ለምንስ እርሱ ይተዋችኋል?\n\n18 ፲፰ ይህም ምክንያቱ ልባችሁን ስላጠጠራችሁ ነው፣ አዎን የመልካሙን እረኛ ድምፅ አታዳምጡምም፤ አዎን በእናንተም ላይ እንዲቆጣ አነሳስታችሁታል።\n\n19 ፲፱ እናም እነሆ እናንተን ከመሰብሰብ፣ ንስሃን የማትገቡ ከሆነ እነሆ ለውሾች እንዲሁም ለዱር አውሬዎች ስጋ እስከምትሆኑ ድረስ እናንተን ይበትናችኋል።\n\n20 ፳ አቤቱ፣ እርሱ ባዳናችሁ በዚያው ቀን አምላካችሁን እንዴት ልትረሱት ቻላችሁ?\n\n21 ፳፩ ነገር ግን እነሆ፣ ይህ ጥቅምን ለማግኘት ነው፣ በሰዎችም ለመሞገስ፣ አዎን፣ እናም ወርቅና ብርንም ታገኙ ዘንድ ነው። እናም ልባችሁን በሀብት እንዲሁም በዚህ በዓለም ከንቱ ነገሮች ላይ አድርጋችኋል፤ ለዚህም ገድላችኋልም፣ ዘርፋችኋልም፣ ሰርቃችኋልም፣ እንዲሁም በጎረቤቶቻችሁ ላይ በሀሰት ምስክር ሆናችኋል፤ እናም ሁሉንም ዓይነት ክፋት ፈፅማችኋል።\n\n22 ፳፪ እናም በዚህም ምክንያት ንስሃ ካልገባችሁ ዋይታ በእናንተ ላይ ይመጣል። ንስሃ የማትገቡ ከሆነ፣ እነሆ፣ ይህች ታላቅ ከተማ፣ እናም በዙሪያው ያሉት፣ በእኛ የተያዙት እነዚያ ታላላቅ ከተሞች ሁሉ ይወሰዱባችኋል፣ በእነርሱም ሥፍራ አይኖራችሁም፤ እነሆም ጠላቶቻችሁን ለመቋቋም ቀደም ሲል እንዳደረገው ጌታ ብርታትን አይሰጣችሁም።\n\n23 ፳፫ እነሆም ጌታ እንዲህ ይላል፥ ለኃጢአታቸው ንስሃ ከገቡት እናም ቃሌን ካዳመጡት በቀር ለሌሎች ከአንዱ ኃጢአት ይበልጥ ለሌላው ኃይሌን አላሳይም። ስለዚህ አሁን፣ ወንድሞቼ ንስሃ ካልገባችሁ፣ ከእናንተ ይልቅ ላማናውያን እንደሚሻልላቸው እንድታዩ እፈልጋለሁ።\n\n24 ፳፬ እነሆም፣ እናንተ በተቀበላችሁት ታላቅ እውቀት ላይ ኃጢያትን ባለመፈፀማቸው እነርሱ ከእናንተ የበለጠ ፃድቃን ናቸው፤ ስለዚህ ንስሃ ካልገባችሁ ፈፅሞም በምትጠፉበትም ጊዜ እንኳን ጌታ ለእነርሱ መሃሪ ይሆናል፤ አዎን ዘመናቸውን ያራዝማል፣ ዘራቸውንም ያበዛል።\n\n25 ፳፭ አዎን፣ በመካከላችሁ ባለው ታላቅ እርኩሰት የተነሳ ለእናንተ ወዮውላችሁ፤ እናም አዎን በጋድያንቶን በተቋቋመው ሚስጥራዊ ቡድን ራሳችሁን አንድ አድርጋችኋል!\n\n26 ፳፮ አዎን፣ እጅግ ሀብታም በመሆናችሁ፣ ከመልካሙም ባሻገር ከፍ እንዲያደርጋችሁ ወደ ልባችሁ እንዲገባ ባደረጋችሁት ኩራት የተነሳ ዋይታ በእናንተ ላይ ይመጣል!\n\n27 ፳፯ አዎን፣ በክፋታችሁ እንዲሁም በእርኩሰታችሁ የተነሳ ዋይታ ይሁንባችሁ!\n\n28 ፳፰ እናም ንስሃ ካልገባችሁ ትጠፋላችሁ፤ አዎን፣ ምድራችሁም ከእናንተ ትወሰዳለች፣ እናም ከምድረ ገፅ ትጠፋላችሁ።\n\n29 ፳፱ እነሆ አሁን፣ እነዚህን ነገሮች በራሴ ይሆናሉ አልልም፣ ምክንያቱም እነዚህን ነገሮች በራሴ አይደለም የማውቃቸው፤ ነገር ግን እነሆ ጌታ እግዚአብሔር እነዚህን ነገሮች እንዳውቅ ስላደረገኝ እውነት መሆናቸውን አውቃለሁ፣ ስለዚህ እነርሱ እንደሚሆኑም እመሰክራለሁ።\n\n", "hel 8": "[center][font_size=26]ምዕራፍ ፰[/font_size][/center]\n\n[i]ምግባረ ብልሹ የሆኑት ዳብኛዎች ህዝቡ በኔፊ ላይ እንዲነሳሳ ፈለጉ—አብርሃም፣ ሙሴ፣ ዜኖስ፣ ዜኖቅ፣ ኤፅያስ፣ ኢሳይያስ፣ ኤርሚያስ፣ ሌሂ እና ኔፊ ሁሉም ስለክርስቶስ መሰከሩ—ኔፊ በመንፈስ ተነሳስቶ የዋናውን ዳኛ መገደል አስታወቀ። ከ፳፫–፳፩ ም.ዓ. ገደማ።[/i]\n\n1 ፩ እናም አሁን እንዲህ ሆነ ኔፊ እነኚህን ቃላት በተናገረ ጊዜ፤ እነሆ ዳኞች የነበሩ፣ ደግሞም የጋድያንቶን የሚስጥር ቡድን አባላት የሆኑ ሰዎች ነበሩና፣ ተቆጥተውት ነበር፤ እናም ለህዝቡም እንዲህ በማለት በእርሱ ላይ ጮኹ፥ ይህ ሰው ለፈፀመው ወንጀል ይፈረድበት ዘንድ ለምን ይዛችሁት አታመጡትም?\n\n2 ፪ ይህ ሰው ህዝቡን ሲሳደብ፣ እናም ህጋችንን ሲቃወም ለምን ዝም ብላችሁ ታዩታላችሁ፤ ለምንስ ትሰሙታላችሁ?\n\n3 ፫ እነሆም ኔፊ ስለህጋቸው ብልሹነት ለእነርሱ ተናግሮ ነበር፤ አዎን፣ ኔፊ ሊፃፉ የማይችሉ ብዙ ነገሮችን ተናግሯል፤ እናም የእግዚአብሔርን ትዕዛዛት የሚቃረን ምንም አልተናገረም ነበር።\n\n4 ፬ እናም ስለጨለማው ስራቸው በግልፅ ይናገር ስለነበር ዳኞቹም ተቆጥተው ነበር፤ ይሁን እንጂ ህዝቡ ስለፈሩ እናም ይጮሁብናል ብለው ስለፈሩ እርሱን ለመንካት አልደፈሩም ነበር።\n\n5 ፭ ስለዚህ በህዝቡ ላይ እንዲህ በማለት ጮኹ፥ ይህ ሰው እኛን እንዲሰድበን ለምን ፈቀዳችሁለት? እነሆም በዚህ ህዝብ ሁሉ ላይ እስከጥፋት ድረስ ይኮንናቸዋል፤ አዎን፣ እናም ደግሞ እነኚህ ታላላቆቹ ከተሞቻችን ከእኛ እንደሚወሰዱ፣ ስለዚህ እኛም በእነርሱ ቦታ እንደማይኖረን ተናግሯል።\n\n6 ፮ እናም እንግዲህ ይህ የማይቻል እንደሆነ እናውቃለን፣ እነሆም ኃያል ነን፣ እናም ከተሞቻችን ታላላቅ ናቸው፤ ስለዚህ ጠላቶቻችን በእኛ ላይ ስልጣን አይኖራቸውም።\n\n7 ፯ እናም እንዲህ ሆነ ህዝቡ በኔፊ ላይ በቁጣ እንዲነሳሳ አደረጉ፤ እናም በመካከላቸው ፀብ ቀሰቀሱ፤ ጥቂቶችም እንዲህ በማለት የሚጮኹ ነበሩ፥ ይህ ሰው መልካም ስለሆነ ተዉት፣ እናም እነዚህ እርሱ ያላቸው ነገሮች ንስሃ ካልገባን በእርግጥ ይሆናሉ፤\n\n8 ፰ አዎን እነሆ ለእኛ የመሰከረው ፍርድ በሙሉ በእኛ ላይ ይመጣል፤ ስለክፋታችን በትክክል መመስከሩን አውቀናልና። እናም እነሆ እነርሱም ብዙ ናቸው፤ እናም ክፋቶቻችንን እንደሚያውቃቸው ሁሉ የሚደርሱብንን ሁሉንም ነገሮች ያውቃል፤\n\n9 ፱ አዎን እናም እነሆ፤ ነቢይ ባይሆን ኖሮ ስለእነዚህ ነገሮች መመስከር ባልቻለም ነበር።\n\n10 ፲ እናም እንዲህ ሆነ ኔፊን ለማጥፋት የፈለጉት ሰዎች፣ በፍርሃታቸው እጃቸውን በእርሱ ላይ እንዳያደርጉ ተገደው ነበር፤ ስለዚህ በጥቂቶች አይኖች ድገፋ በማግኘቱ የተቀሩት እንደሚፈሩ በተመለከተ ጊዜ በድጋሚ ለእነርሱ መናገርን ጀመረ።\n\n11 ፲፩ ስለዚህ እንዲህ በማለት ይበልጥ ለመናገር ተገፋፋ፥ እነሆ፣ ወንድሞቼ፣ የቀይ ባህር ውሃን በመምታት፣ እናም ለሁለት በመክፈል አባቶቻችን የሆኑትን እስራኤላውያንን በደረቁ መሬት እንዳሻገራቸው፣ እናም ግብፃውያን ወታደሮች ውሃው ተዘግቶባቸው ይውጣቸው ዘንድ ስልጣንን እግዚአብሔር ለዚያ ለአንድ ሰው፣ እንዲሁም ለሙሴ እንደሰጠ አላነበባችሁምን?\n\n12 ፲፪ እናም አሁን እነሆ፣ እግዚአብሔር ለዚህ ሰው እንደዚህ ዓይነት ስልጣን ከሰጠ፣ ንስሃ ካልገባችሁ በእናንተ ላይ ለፍርድ የሚመጣውን አውቅ ዘንድ ስልጣን አልሰጠውም በማለት እርስ በእርሳችሁ ለምን ትጣላላችሁ?\n\n13 ፲፫ ነገር ግን እነሆ፣ ቃሌን ብቻ አይደለም የካዳችሁት፣ ነገር ግን በአባቶቻችን የተነገሩትን ቃላት በሙሉ ክዳችኋል፤ ደግሞም ይህ ታላቅ ስልጣን በተሰጠው በሙሴ የተነገሩትን ቃላት፣ አዎን ስለመሲሁ መምጣት የተናገሯቸውም ቃላት ክዳችኋል።\n\n14 ፲፬ አዎን፣ የእግዚአብሔር ልጅ እንደሚመጣ አልመሰከረምን? እናም የናስ እባብን በምድረበዳው ውስጥ እንዳነሳ የሚመጣውም እንዲሁ ይነሳል።\n\n15 ፲፭ እናም ብዙዎች እባቡን ተመልክተው በህይወት እንደኖሩ፣ በእምነት፣ በተዋረደ መንፈስ በመሆን የእግዚአብሔርን ልጅ ቢመለከቱ እስከዘለዓለማዊው ህይወት እንኳን ህያው እስከሚሆኑ ድረስም ይኖራሉ።\n\n16 ፲፮ እናም አሁን እነሆ፣ ስለእነዚህ ነገሮች የመሰከረው ሙሴ ብቻ አይደለም፣ ነገር ግን ከእርሱ ዘመን ጀምሮ እስከ አብርሃም ዘመን ቅዱሳን ነቢያትም ሁሉ ናቸው።\n\n17 ፲፯ አዎን፣ እናም እነሆ፣ አብርሃም ስለእርሱ መምጣት ተመልክቷልና፣ በስኬት ተሞልቶ ነበር፤ እናም ተደስቶ ነበር።\n\n18 ፲፰ አዎን፣ እናም እነሆ እንዲህ እላችኋለሁ፣ ስለእነዚህ ነገሮች ያውቅ የነበረው አብርሃም ብቻ አይደለም፤ ነገር ግን ከአብርሃም ዘመን በፊት በእግዚአብሔር ስርዓት የተጠሩ ብዙዎች ነበሩ፤ አዎን በልጁም ስርዓት መሠረት እንኳን፤ እናም ይህም ቤዛነትም እንኳን ለእነርሱ እንደሚመጣ፣ ከእርሱ መምጣት ከብዙ ሺህ ዓመታት በፊት ለህዝቡ ይታይ ዘንድ ነው።\n\n19 ፲፱ እናም እንግዲህ ከአብርሃም ዘመን ጀምሮ ስለእነዚህ ነገሮች ብዙ የመሰከሩ ነቢያት መኖራቸውን እንድታውቁ እፈልጋለሁ፤ አዎን፣ እነሆ፣ ነቢዩ ዜኖስ በድፍረት መስክሯል፤ ለዚህም ተገድሏልና።\n\n20 ፳ እናም እነሆ፣ ደግሞ ዜኖቅም፣ ደግሞ ኤፅያስም፣ ደግሞ ኢሳይያስም፣ ኤርምያስም (ስለ ኢየሩሳሌም መጥፋት የተነበየው ይኸው ነቢዩ ኤርምያስ) እናም አሁን እንደ ኤርምያስ ቃል ኢየሩሳሌም እንደጠፋች እናውቃለን። አቤቱ የእግዚአብሔር ልጅ እንደትንቢቱ መሰረት ለምን አይመጣም?\n\n21 ፳፩ እናም እንግዲህ ኢየሩሳሌም እንደጠፋች በዚህ ትከራከራላችሁን? የሴዴቅያስ ልጆች ከሙሌቅ በስተቀር ሁሉም አልተገደሉም ትላላችሁን? አዎን እናም የሴዴቅያስ ዘሮች ከእኛ ጋር መሆናቸውንና፣ ከኢየሩሳሌም ምድር መባረራቸውን አልተመለከታችሁምን? ነገር ግን እነሆ፣ ይህ ብቻም አይደለም—\n\n22 ፳፪ አባታችን ሌሂ ስለእነዚህ ነገሮች በመመስከሩ ከኢየሩሳሌም እንዲወጣ ተደርጓል። ኔፊም ደግሞ ስለእነዚህ ነገሮች መስክሯል፣ እናም ደግሞ ከሞላ ጎደል አባቶቻችን ሁሉ እስከዚህ ጊዜ ድረስ መስክረዋል፤ አዎን ስለክርስቶስ መምጣት መስክረዋል፤ የወደፊቱንም ጠብቀዋል፤ እናም ሊመጣ ባለውም በእርሱም ቀን ተደስተዋል።\n\n23 ፳፫ እናም እነሆ፣ ክርስቶስ አምላክ ነው፣ እርሱም ከእነርሱ ጋር ነው፣ እራሱንም ገልፆላቸዋል፣ በእርሱም ድነዋል፤ እናም በሚመጣውም የተነሳ ለእርሱ ክብርን ሰጥተውታል።\n\n24 ፳፬ እናም እንግዲህ፣ እነዚህን ነገሮች በማወቃችሁ፣ እናም ካልዋሻችሁ በቀር ልትክዱአቸው አትችሉም፤ ስለዚህ በዚህም ኃጢያትን ሰርታችኋል፤ ምክንያቱም ምንም እንኳን ብዙ ምስክሮችን የተቀበላችሁ ቢሆንም አዎን እውነት ለመሆናቸው ምስክር እንዲሆኑ በሰማይ እንዲሁም በምድር ያሉትን ነገሮች በሙሉ ከተቀበላችሁ በኋል፣ እነዚህን ነገሮች በሙሉ ስላልተቀበላችሁ ነው።\n\n25 ፳፭ ነገር ግን እነሆ፣ እውነትን አልተቀበላችሁም እናም በቅዱሱ አምላካችሁም ላይ አምፃችኋል፤ እናም በዚህ ጊዜም እንኳን ቢሆን በሰማይ ንፁህ ያልሆነ ነገር ሊመጣበት በማይችለው ሥፍራ ለራሳችሁ የማይበላሸውን ሀብት በማስቀመጥ ፈንታ በፍርድ ቀን የሚሆን ቁጣን በራሳችሁ ላይ ታከማቻላችሁ።\n\n26 ፳፮ አዎን፣ በዚህ ጊዜም እንኳን በመግደላችሁ፤ እናም ዝሙት በመፈፀማችሁ እንዲሁም በክፋታችሁ ለዘለዓለማዊው ጥፋት በስላችኋል፤ አዎን፣ እናም ንስሃ ካልገባችሁ በቅርቡ በራሳችሁ ላይ ይመጣል።\n\n27 ፳፯ አዎን፣ እነሆ ይህም አሁን በደጃችሁ ላይ ነው፤ አዎን፣ ወደ ፍርድ ወንበሩ ሂዱና ፈልጉ፤ እናም እነሆ የእናንተ ዳኛ ተገድሎና፣ በደሙም ውስጥ ወድቋል፤ በፍርድ ወንበሩ ላይ ለመቀመጥ በፈለገው በወንድሙም ተገድሏል።\n\n28 ፳፰ እናም እነሆ ሁለቱም ደራሲ ጋድያንቶንና የሰዎችን ነፍስ ለማጥፋት የሚፈልገው የክፉው የሆነው የሚስጥራዊው ቡድን አባላት ናቸው።\n\n", "hel 9": "[center][font_size=26]ምዕራፍ ፱[/font_size][/center]\n\n[i]መልዕክተኞች ዋናው ዳኛ በፍርድ ወንበሩ ላይ ሞቶ አገኙት—እነርሱም ታሰሩ፣ በኋላም ተለቀቁ—በመንፈስ በመነሳሳት ኔፊ ሴአንቱም ገዳይ መሆኑን አሳወቀ—ኔፊ በጥቂቶች ነቢይ ተብሎ ተቀባይነትን አገኘ። ከ፳፫–፳፩ ም.ዓ. ገደማ።[/i]\n\n1 ፩ እነሆ እንዲህ ሆነ ኔፊ እነዚህን ቃላት በተናገረ ጊዜ ከእነርሱ ጋር የነበሩ አንዳንድ ሰዎች ወደ ፍርድ ወንበሩ ሮጡ፤ አዎን አምስት ነበሩ፤ እናም በተጓዙ ጊዜ በመካከላቸው እንዲህ ሲሉ ተናገሩ፥\n\n2 ፪ እነሆ፣ አሁን ይህ ሰው በእርግጥ ነቢይ መሆኑን፣ እናም እንደዚህ ያሉ ድንቅ ነገሮችን እንዲተነብይ እግዚአብሔር እንዳዘዘው በእርግጥ እናውቃለን። እነሆ፣ እርሱ አዞታል ብለን አናምንም፤ አዎን፣ ነቢይ ነው ብለንም አናምንም፤ ይሁን እንጂ፣ ስለዋናው ዳኛ ይሞታል በማለት የተናገረው ይህ ነገር እውነት ከሆነ ሌሎች የሚናገራቸው ቃላት እውነት ናቸው ብለን እናምናለን።\n\n3 ፫ እናም እንዲህ ሆነ በኃይል ሮጡና፣ ወደ ፍርድ ወንበሩ መጡ፤ እናም እነሆ፣ ዋናው ዳኛ በመሬት ላይ ወድቋልና ከነደሙም ተኝቷል።\n\n4 ፬ እናም አሁን እነሆ፣ ይህንን በተመለከቱ ጊዜ እጅግ ተገርመው ነበር፤ ስለዚህ በመሬት ላይ ወደቁ፤ ምክንያቱም ኔፊ ስለዋናው ዳኛ የተናገራቸውን ቃላት አላመኑም ነበር።\n\n5 ፭ ነገር ግን አሁን፣ በተመለከቱ ጊዜ አመኑ፣ እናም ኔፊ የተናገረው ቅጣት ሁሉ በህዝቡ ላይ ይመጣል የሚል ፍርሃት በእነርሱ ላይ ሆነ፤ ስለዚህ ተንቀጠቀጡ፣ እናም በመሬት ላይ ወደቁ።\n\n6 ፮ እንግዲህ፣ ዳኛው በተገደለበት ጊዜ ወዲያው—ምስጢራዊ ልብስ በለበሰው ወንድሙ ተወግቶ፣ እናም እርሱም ሸሸና፣ አገልጋዮቹ ሮጡ፣ እናም ለህዝቡ በመካከላቸው ግድያ እንደነበረ ድምፃቸውን ከፍ በማድረግ ተናገሩ፤\n\n7 ፯ እናም እነሆ ህዝቡ በአንድነት በፍርድ ወንበሩ ስፍራ ራሳቸውን ሰበሰቡ—እናም እነሆ በመገረም በመሬት ላይ የወደቁትን አምስት ሰዎች ተመለከቱ።\n\n8 ፰ እናም እንግዲህ እነሆ፣ በኔፊ የአትክልት ስፍራ በአንድነት ስለተሰበሰቡት ሰዎች ህዝቡ ምንም አያውቅም ነበር፤ ስለዚህ እርስ በርሳቸውም እንዲህ ተባባሉ፥ እነዚህ ሰዎች ዳኛውን የገደሉት ናቸው፣ እናም ከእኛ እንዳይሸሹ እግዚአብሔር መቷቸዋል።\n\n9 ፱ እናም እንዲህ ሆነ ያዙአቸውና፣ አሰሩአቸው፣ ወደ ወህኒ ቤትም ጣሉአቸው። እናም ዳኛው ስለመገደሉና፣ ገዳዩ ተወሰደና ወደ ወህኒ ቤት እንደተጣሉ ዜናው በሁሉም ስፍራ ተሰራጨ።\n\n10 ፲ እናም እንዲህ ሆነ በሚቀጥለው ቀን በተገደለው በዋናው ዳኛ ቀብር ላይ ለማዘን፣ እናም ለመፆም ህዝቡ በአንድ ላይ እራሱን ሰበሰበ።\n\n11 ፲፩ እናም እነዚህ በኔፊ የአትክልት ስፍራ የነበሩት፣ እናም ቃሉን የሰሙት ዳኞች ደግሞም በቀብሩ ላይ በአንድነት ተሰብስበው ነበር።\n\n12 ፲፪ እናም እንዲህ ሆነ በህዝቡ መካከል እንዲህ በማለት ጠየቁ፥ ዋናው ዳኛ መሞቱን በተመለከተ ለመጠየቅ የተላኩት አምስቱ የት አሉ? እናም መለሱና እንዲህ አሉ፥ ልከናችኋል ስላላችኋቸው ስለእነዚህ አምስቱ ምንም አናውቅም፤ ነገር ግን ገዳዮች የሆኑ ወደ ወህኒ ቤት የጣልናቸው አምስት አሉ።\n\n13 ፲፫ እናም እንዲህ ሆነ ዳኞቹ እነዚህ ወደእነርሱ እንዲመጡ ፈለጉ፤ እናም አመጡዋቸውና፣ እነርሱም የተላኩት አምስቱ እንደነበሩ ተመለክቱ፤ እናም እነሆ ጉዳዩን በተመለከተ ለማወቅ ዳኞቹ ጠየቁአቸውና፣ ያደረጉትን በሙሉ እንዲህ በማለት ነገሩአቸው፥\n\n14 ፲፬ ሮጥን፣ እናም ወደ ፍርድ ወንበሩ መጣንና፣ ኔፊ እንደመሰከራቸው ሁሉንም ነገሮች ስንመለከት፣ መሬት እስከምንወድቅም ድረስ ተገረምን፤ እናም ከመገረማችን በተመለስን ጊዜ፣ እነሆ ወደ ወህኒ ቤት ጣሉን።\n\n15 ፲፭ እንግዲህ፣ የዚህን ሰውዬ ግድያ በተመለከተ ማን እንዳደረገው አናውቅም፤ እናም እስከዚህ ብቻ ነው የምናውቀው፤ ሮጥንና እንደ ፍላጎታችሁ መጣን፣ እናም እንደ ኔፊ ቃላት መሞቱን ተመለከትን።\n\n16 ፲፮ እናም አሁን እንዲህ ሆነ ዳኞቹ ጉዳዩን ለህዝቡ ገለፁና፣ በኔፊም ላይ እንዲህ ሲሉ ጮኹ፥ እነሆ ይህ ኔፊ ዳኛውን ለመግደል ከአንድ ሰው ጋር ተስማምቶ ይሆናል፣ ከዚያም እኛን ወደ እርሱ እምነት ለመለወጥ እራሱን ታላቅ ሰው ለማድረግ፣ በእግዚአብሔር የተመረጠና ነቢይ ያደርግ ዘንድ ይህን ለእኛ ይናገራል።\n\n17 ፲፯ እናም እንግዲህ እነሆ፣ ይህንን ሰው እናገኘዋለን፣ ስህተቱንም ይናዘዛል፣ እናም የዚህን ዳኛ እውነተኛ ገዳይ እንድናውቀው ያደርገናል።\n\n18 ፲፰ እናም እንዲህ ሆነ በቀብሩ ቀን አምስቱ ነፃ ወጡ። ይሁን እንጂ፣ በኔፊ ላይ በሚናገሩት ቃላት ዳኞቹን ገሰፁአቸው፣ እናም ዳኞቹም ዝም እንዲሉ እስከሚያደርጉአቸው ድረስ አንድ በአንድ ተከራክሯዋቸው።\n\n19 ፲፱ ይሁን እንጂ፣ ኔፊ እንዲወሰድና፣ እንዲታሰር፣ እናም በህዝቡ ፊት እንዲመጣ አደረጉትና፣ እርሱን በሞት እንዲቀጣ ለመክሰስ፣ እንዲቃረናቸው በተለያየ መንገድ ይጠይቁት ጀመር—\n\n20 ፳ እንዲህም አሉት፥ አንተ ከሌሎች ተባባሪ ነህ፤ ግድያውንስ የፈፀመው ይህ ሰው ማን ነው? አሁን ንገረንና ጥፋትህን ተቀበል፤ እንዲህም አሉት፤ እነሆ ገንዘብ ይኸውና፤ እናም ደግሞ የምትነግረንና፣ ከእርሱ ጋር የተስማማህበትን የምታሳውቀን ከሆነ ህይወትህን እናተርፍልሃለን።\n\n21 ፳፩ ነገር ግን ኔፊ እንዲህ አላቸው፥ እናንተ ሞኞች ሆይ በልባችሁም ያልተገረዛችሁ፤ እውሮች እናም አንገተ ደንዳና የሆናችሁ፣ ጌታ አምላካችሁ በዚህ በኃጢያት መንገዳችሁ እንድትሄዱ ለምን ያህል ጊዜ እንደሚፈቅድላችሁ ታውቃላችሁን?\n\n22 ፳፪ አቤቱ፣ ንስሃ ካልገባችሁ በዚህ ጊዜ በሚጠብቃችሁ ታላቅ ጥፋት የተነሳ በሰቆቃ መጮህ እንዲሁም ማዘን አለባችሁ።\n\n23 ፳፫ እነሆ ዋና ዳኛችን የሆነውን ሲኤዞራምን ከሚገድለው ሰውዬ ጋር ተስማምቻለሁ ብላችኋል። ነገር ግን እነሆ፣ እንዲህ እላችኋለሁ፥ ይህ የሆነበት መንስኤ ስለዚህ ነገር ታውቁ ዘንድ ስለመሰከርኩ ነው፤ አዎን፣ በመካከላችሁ ያለውን ክፋትና እርኩሰት የማወቄ ለምስክር እንዲሆንላችሁ ነው።\n\n24 ፳፬ እናም ይህንን በማድረጌ ይህንን ነገር እንዲፈጽም ከአንድ ሰው ጋር እንደተስማማሁ ተናገራችሁ፤ አዎን፣ ይህን ምልክት ስላሳየኋችሁ በእኔ ተቆጣችሁ፣ እናም ህይወቴን ለማጥፋት ፈለጋችሁ።\n\n25 ፳፭ እናም አሁን እነሆ ሌላ ምልክት አሳያችኋለሁ፣ እናም በዚህ ነገር እኔን ለማጥፋት እንደምትፈልጉም አያለሁ።\n\n26 ፳፮ እነሆ እንዲህ እላችኋለሁ፥ የሲኤዞራም ወንድም ወደሆነው ወደ ሴአንቱም ቤት ሂዱ፤ እናም እንዲህ በሉት—\n\n27 ፳፯ ስለዚህ ህዝብ ብዙ ክፉ የሚተነብየው አስመሳዩ ነቢይ፣ ኔፊ፣ ወንድምህን ሲኤዞራምን በመግደል ከአንተ ጋር ተስማምቷልን?\n\n28 ፳፰ እናም እነሆ እርሱ ግን አይደለም ይላችኋል።\n\n29 ፳፱ እናም እናንተ እንዲህ ትሉታላችሁ፥ ወንድምህን ገድለኸዋልን?\n\n30 ፴ እናም እርሱ በፍርሃት ይቆማል፣ ምን ማለት እንዳለበትም አያውቅም። እናም እነሆ ይክድላችኋል፤ የተገረመ ለመምሰልም ይሞክራል፤ ይሁን እንጂ በዚህ ነገር ተጠያቂ አለሆኑንም ለእናንተ ይናገራል።\n\n31 ፴፩ ነገር ግን እነሆ ትመረምሩታላችሁ፤ እናም በልብሱም ጫፍ ላይ ደም ታገኛላችሁ።\n\n32 ፴፪ እናም ይህን በተመለከታችሁ ጊዜ እንዲህ ትላላችሁ፥ ይህ ደም ከየት መጣ? የወንድምህ ደም መሆኑንስ አናውቅምን?\n\n33 ፴፫ እናም ከዚያን በኋላ ይንቀጠቀጣል፣ እናም ሞት በላዩ ላይ የመጣ ይመስል ይገረጣል።\n\n34 ፴፬ እናም እንዲህ ትሉታላችሁ፥ በፍርሃትህና ፊትህ በመገርጣቱ፣ እነሆ፣ ጥፋተኛ መሆንህን እናውቃለን።\n\n35 ፴፭ እናም ታላቅ ፍርሃት በላዩ ላይ ይመጣል፤ እናም ለእናንተ ይናዘዝላችኋል፣ ይህንን ግድያ መፈፀሙንም ከእንግዲህ አይክድም።\n\n36 ፴፮ እናም ከዚያ በኋላ በእግዚአብሔር ከተሰጠኝ ኃይል በስተቀር ስለጉዳዩ እኔ ኔፊ ምንም አላውቅም በማለት ይነግራችኋል። እና ከዚያም እኔ ታማኝ ሰው መሆኔንና፣ ከእግዚአብሔር ወደ እናንተ የተላኩ መሆኔን ታውቃላችሁ።\n\n37 ፴፯ እናም እንዲህ ሆነ ሄዱና፣ ኔፊ እንደተናገራቸው አደረጉ። እናም እነሆ እርሱ የተናገራቸው ቃላት እውነት ነበሩ፤ በቃላቱ መሰረትም ካደ፤ በቃላት መሰረትም ተናዘዘ።\n\n38 ፴፰ እናም እርሱም ራሱ በእውነት ገዳይ መሆኑ ተረጋገጠ፤ ስለዚህ አምስቱ እናም ደግሞም ኔፊ ተለቀቁ።\n\n39 ፴፱ እናም የኔፊን ቃላት ያመኑ ጥቂት ኔፋውያን ነበሩ፤ እናም ጥቂቶች አምስቱ በወህኒ ቤት በነበሩበት ወቅት በመለወጣቸው በእነርሱ ምስክርነት ያመኑ ነበሩ።\n\n40 ፵ እናም እንግዲህ ኔፊ ነቢይ ነበር ብለው የተናገሩ በህዝቡ መካከል ጥቂት ነበሩ።\n\n41 ፵፩ እናም ሌሎችም እንዲህ ሲሉ የተናገሩ ነበሩ፥ እነሆ እርሱ አምላክ ነው፤ አምላክ ባይሆን ኖሮ ሁሉንም ነገሮች ሊያውቃቸው አይቻለውም ነበር። እነሆም፣ የልባችንን ሀሳብ ነግሮናልና ደግሞ ነገሮችንም ነግሮናል፤ እናም የዋናው ዳኛችን እውነተኛ የሆነውንም ገዳይ እንኳን እንድናውቀው አድርጓል።\n\n", "hel 10": "[center][font_size=26]ምዕራፍ ፲[/font_size][/center]\n\n[i]ጌታ ለኔፊ የማሰር ስልጣንን ሰጠው—በመሬትና በሰማይ እንዲያስር እናም እንዲፈታ ስልጣንን ሰጠው—ሰዎች ንስሃ እንዲገቡ አለበለዚያም እንዲጠፉ አዘዘ—መንፈስ ከብዙ ህዝብ ወደ ብዙ ህዝብ ወሰደው። ከ፳፩–፳ ም.ዓ. ገደማ።[/i]\n\n1 ፩ እናም እንዲህ ሆነ በህዝቡ መካከል መከፋፈል ተፈጠረ፤ ስለዚህ ወዲህና ወዲያ ተከፋፈሉ እናም ኔፊ በመካከላቸው ቆሞ ሳለ ብቻውን ጥለውት በተለያየ አቅጣጫ ሄዱ።\n\n2 ፪ እናም እንዲህ ሆነ ኔፊ ጌታ ያሳየውን ነገሮች በልቡ እያሰላሰለ ወደ ራሱ ቤት መንገዱን አቀና።\n\n3 ፫ እናም እንዲህ ሆነ በሚያሰላስልበት ወቅት—በኔፊ ህዝብ የጨለማ ስራ፣ እንዲሁም ግድያና፣ ዝርፊያቸው፣ እንዲሁም በሁሉም ዓይነት ክፋታቸው እጅግ በማዘኑ—እናም እንዲህ ሆነ በልቡ በሚያሰላስልበት ወቅት፣ እነሆ፣ ድምፅ እንዲህ ሲል ወደ እርሱ መጣ፥\n\n4 ፬ ኔፊ ባደረግሃቸው ነገሮች አንተ የተባረክህ ነህ፤ ምክንያቱም ለዚህ ህዝብ የሰጠሁህን ቃል በፅኑነት እንዴት እንዳወጅክ አይቻለሁና። እናም አልፈራሃቸውም፣ ለህይወትህም አልሰሰትህም፤ ነገር ግን የእኔን ፈቃድና ትዕዛዛቴን ለመጠበቅ ይህን አድርገሃልና።\n\n5 ፭ እናም አሁን በፅኑነት ይህንን በማድረግህ፣ እነሆ ለዘለዓለም እባርክሃለሁ፤ እናም በቃልህና በስራህ፣ በእምነትና በተግባርህም ብርቱ አደርግሃለሁ፤ አዎን ከፈቃዴ የሚቃረን ነገር ስለማትጠይቀኝ ሁሉም ነገሮች እንደቃልህ ይሆኑልሃል።\n\n6 ፮ እነሆ፣ አንተ ኔፊ ነህ፣ እኔም እግዚአብሔር ነኝ። እነሆ፣ በመላዕክቶቼ ፊት፣ በዚህ ህዝብ ላይ ስልጣን እንደሚኖርህና፣ እንደ ህዝቡ ክፋት ምድርን በረሃብና፣ በቸነፈር፣ እናም በጥፋት፣ ለመምታት እንደምትችል እገልፅልሃለሁ።\n\n7 ፯ እነሆ፣ በምድር የምታስረው ሁሉ በሰማይ የታሰረ ይሆናል፤ እናም በምድርም የምትፈታው ሁሉ በሰማይ የተፈታ ይሆናል፤ እናም እንደዚህ በዚህ ህዝብ መካከልም ስልጣን ይኖርሃል።\n\n8 ፰ እናም ይህን ቤተመቅደስ ሁለት ቦታ ትከፈል የምትለው ከሆነ እንዲሁ ይሆናል።\n\n9 ፱ እናም ይህንን ተራራ ውደቅና ሜዳ ሁን ብትለው እንዲሁ ይሆናል።\n\n10 ፲ እናም እነሆ፣ እግዚአብሔር ይህን ህዝብ ይመታዋል የምትል ከሆነ እንዲሁ ይሆናል።\n\n11 ፲፩ እናም አሁን እነሆ፣ እንድትሄድና ሁሉን የሚገዛው ጌታ እግዚአብሔር እንዲህ አለ ብለህ ለዚህ ህዝብ እንድታውጅ አዝሀለሁ፥ ንስሃ ካልገባችሁ እስክትጠፉ ድረስ ትመታላችሁ።\n\n12 ፲፪ እናም እነሆ አሁን እንዲህ ሆነ ጌታ እነዚህን ቃላት ለኔፊ በተናገረ ጊዜ፣ ኔፊ ቆመ፣ እናም ወደ ቤቱም አልሄደም፣ ነገር ግን በምድሪቱ ገፅ ላይ ተበታትነው ወደ ነበሩት ሰዎች ተመለሰ፤ እናም ንስሃ ካልገቡ መጥፋታቸውን በተመለከተ የእግዚአብሔርን ቃል ማወጅ ጀመረ።\n\n13 ፲፫ እንግዲህ እነሆ፣ ስለዋናው ዳኛ ሞት ኔፊ ታላቁን አስደናቂ ነገር የተናገረ ቢሆንም ልባቸውን አጠጥረው ነበር፣ እናም የጌታን ቃላት አላዳመጡም።\n\n14 ፲፬ ስለዚህ ኔፊ የጌታን ቃል እንዲህ በማለት አወጀላቸው፥ ንስሃ ካልገባችሁ ይላል ጌታ፥ እስክትጠፉም ድረስ ትመታላችሁ።\n\n15 ፲፭ እናም እንዲህ ሆነ ኔፊ ቃሉን በተናገረ ጊዜ፣ እነሆ፣ ልባቸውን በማጠጠር ቀጠሉ፣ እናም ቃሉንም አላዳመጡትም ነበር፤ ስለዚህ ሰደቡትና፣ ወደ ወህኒ ቤት ይጥሉትም ዘንድ በእጃቸው ሊይዙት ፈለጉ።\n\n16 ፲፮ ነገር ግን እነሆ፣ የእግዚአብሔር ኃይል ከእርሱ ጋር ነበር፤ እናም እርሱን ይዘው ወህኒ ቤት ሊጥሉት አልቻሉም ነበር፣ ምክንያቱም በመንፈስ ተወሰደ፣ እናም ከመካከላቸውም ተወስዷል።\n\n17 ፲፯ እናም እንዲህ ሆነ ለሁሉም እስከሚሰብክ ድረስ፣ ወይም በህዝቡ ሁሉ መካከል እስከሚልከው ድረስ፣ የእግዚአብሔርን ቃል በማወጅ፣ እንደዚህ ከህዝብ ወደህዝብ በመንፈስ ይሄድ ነበር።\n\n18 ፲፰ እናም እንዲህ ሆነ ቃሉን አላዳመጡትም ነበር፤ እናም ፀብ ተጀመረ፣ ስለዚህ በመካከላቸው መከፋፈል ሆነና እርስ በእርሳቸው በጎራዴ መገዳደል ጀመሩ።\n\n19 ፲፱ እናም በኔፊ ህዝብ ላይ የመሣፍንቱ ሰባ አንደኛ የንግስ ዘመን በዚሁ ተፈፀመ።\n\n", "hel 11": "[center][font_size=26]ምዕራፍ ፲፩[/font_size][/center]\n\n[i]ኔፊ ጌታ ጦርነታቸውን በረሃብ እንዲለውጠው ለመነ—ብዙ ሰዎች ጠፉ—ንስሃ ገቡ፤ እናም ኔፊ ዝናብ እንዲያመጣ ጌታን በጥብቅ ለመነው—ኔፊ እና ሌሂ ብዙ ራዕዮችን ተቀበሉ—የጋድያንቶን ዘራፊዎች በምድሪቱ ላይ ተቋቋሙ። ከ፳–፮ ም.ዓ. ገደማ።[/i]\n\n1 ፩ እናም እንግዲህ እንዲህ ሆነ በመሣፍንቱ ሰባ ሁለተኛ ዓመት የንግስና ዘመን ፀቡ ተስፋፋ፤ ስለሆነም በኔፊ ሰዎች ሁሉ መካከል በምድሪቱ ላይ በሙሉ ጦርነቶች ነበሩ።\n\n2 ፪ እናም ይህንን የጥፋትና የተንኮል ስራ ያከናውኑ የነበሩት እነዚህ ሚስጥራዊ የሆኑት የሌቦች ቡድን ነበሩ። እናም ጦርነቱ በዚሁ ዓመት ሁሉ ቆይቷል፤ እናም እስከ ሰባ ሶስተኛው ዓመትም ቆይቷል።\n\n3 ፫ እናም እንዲህ ሆነ በዚሁ ዓመት ኔፊ እንዲህ በማለት ወደጌታ ጮኸ፥\n\n4 ፬ አቤቱ ጌታ፣ እነዚህ ሰዎች በጎራዴ እንዲጠፉ አትፍቀድ፤ ነገር ግን ጌታዬ ሆይ፣ ጌታ አምላካቸውን እንዲያስታውሱ ለማነሳሳት በምድሪቱ ረሃብ እንዲኖር አድርግ፤ እናም ምናልባት ንስሃ ይገባሉና፣ ወደ አንተ ይመለሳሉ።\n\n5 ፭ እናም በኔፊም ቃል መሰረት ተከናወነ። እናም በኔፊ ሰዎች መካከልም በሙሉ፣ በምድሪቱ ላይ ረሃብ ሆነ። እናም በሰባ አራተኛው ዓመትም ረሃቡ ቀጠለና፣ የጥፋት ስራው በጎራዴ መሆኑ ቆመ፣ ነገር ግን በረሃብ ኃይለኛ ሆነ።\n\n6 ፮ እናም ይህ የጥፋትም ስራ ደግሞ በሰባ አምስተኛው ዓመት ቀጠለ። ምድሪቱም በመመታትዋ ደረቅ ነበረች፣ በእህል ወቅትም እህልን አልሰጠችም፤ እናም ምድሪቱ በሙሉ ተመታች፤ በላማናውያን እንዲሁም በኔፋውያን መካከልም፣ በምድሪቱ በይበልጥ ክፉ በሆኑት አካባቢ በሺህ የሚቆጠሩት በመመታታቸው ሞቱ።\n\n7 ፯ እናም እንዲህ ሆነ በረሃብ ሊጠፉ መቃረባቸውን ሰዎቹ ተመለከቱና ጌታ አምላካቸውን ማስታወስ ጀመሩ፤ እናም የኔፊንም ቃል ማስታወስ ጀመሩ።\n\n8 ፰ እናም ሰዎቹ ከዋና ዳኞቻቸው እንዲሁም ከመሪዎቻቸው ጋር ኔፊን እንዲህ እንዲሉ መማፀን ጀመሩ፥ እነሆ፣ አንተ የእግዚአብሔር ሰው መሆንህን እናውቃለን፣ እናም ስለዚህ ስለጥፋታችን የተናገርካቸው ቃላት ሁሉ እንዳይፈፀሙ ዘንድ ይህንን ረሃብ ከእኛ እንዲመልሰው ወደ ጌታ አምላካችን ጩህ።\n\n9 ፱ እናም እንዲህ ሆነ ዳኞቹም በተፈለገው ቃላት መሰረት ኔፊን ተናገሩት። እናም እንዲህ ሆነ ሰዎቹ ንስሃ መግባታቸውንና፣ ትቢያንም ለብሰው እራሳቸውን ዝቅ ማድረጋቸውን በተመለከተ ጊዜ በድጋሚ ወደ ጌታ እንዲህ በማለት ጮኸ፥\n\n10 ፲ አቤቱ ጌታ፣ እነሆ እነዚህ ሰዎች ንስሃ ገብተዋል፤ እናም ከመካከላቸው የጋድያንቶን ቡድን የሆኑትን ጨርሰው እስከሚጠፉ አባረዋቸዋል፤ እናም ሚስጥራዊ አሴራቸውንም በምድር ቀብረዋል።\n\n11 ፲፩ እንግዲህ፣ ጌታ ሆይ፣ በዚህ በትሁትነታቸው ምክንያት ቁጣህን ትመልሳለህን፣ እናም አንተ ባጠፋሃቸው ኃጢአተኛ ሰዎች ቁጣህ በዚህ ያብቃ።\n\n12 ፲፪ ጌታ ሆይ ቁጣህን አዎን፣ ኃያሉ ቁጣህን ትመልሳለህን፤ እናም ይህ ረሃብ በዚህ ምድር እንዲጠፋም አድርግ።\n\n13 ፲፫ ጌታ ሆይ፣ እኔንም አድምጥ፤ እናም እንደቃሌም ይሆን ዘንድ አድርግ፤ እናም ምድርም ፍሬን እንድታፈራና በእህል ወቅት እህል እንድታፈራ በምድር ገፅ ዝናብን አዝንብ።\n\n14 ፲፬ ጌታ ሆይ፣ የጎራዴው ቁጣም ይቆም ዘንድ ረሃብ ይሁን ባልኩ ጊዜም ቃሌን አደመጥህ፤ እና በዚህ ጊዜም እንኳን ቃላቶቼን እንደምታደምጥ አውቃለሁ፣ ምክንያቱም እነዚህ ሰዎች ንስሃ ከገቡ አድናቸዋለሁ በማለት ተናግረሃልና።\n\n15 ፲፭ አዎን፣ ጌታ ሆይ፣ በረሃቡና፣ በቸነፈሩ፣ እናም በእነርሱ ላይ በመጣው ጥፋትም የተነሳ ንስሃ እንደገቡ ተመልክተሃል።\n\n16 ፲፮ እናም እንግዲህ ጌታ ሆይ፣ ቁጣህን ትመልሳለህ፣ እናም እንደሚያገለግሉህ እንደገና ትሞክራቸዋለህን? እንደዚህ ካደረግህ፣ ጌታ ሆይ በተናገርከው ቃል መሰረት ልትባርካቸው ትችላለህ።\n\n17 ፲፯ እናም እንዲህ ሆነ በሰባ ስድስተኛው ዓመት ጌታ ቁጣውን ከህዝቡ መለሰና፣ በምድር ላይም ዝናብ እንዲዘንብ አደረገ፤ ስለዚህ ይህም በምድር በፍሬዋ ወቅት ፍሬ ሰጣት። እናም እንዲህ ሆነ በእህል ወቅትም እህል እንዲሆን አደረገ።\n\n18 ፲፰ እናም እነሆ፣ ህዝቡ ተደሰተና፣ እግዚአብሔርን አከበረ፤ የምድሪቱም ገፅ በሙሉ በደስታ ተሞላ፤ እናም ኔፊን ለማጥፋት ሙከራ አላደረጉም፤ ነገር ግን እንደታላቅ ነቢይና፣ የእግዚአብሔር ሰው፣ ታላቅ ኃይልና ስልጣን ከእግዚአብሔር የተሰጠው በማድረግ አከበሩት።\n\n19 ፲፱ እናም እነሆ፣ ሌሂ የፅድቅ ነገሮችን በተመለከተ ወንድሙም ከእርሱ ያነሰ አልነበረም።\n\n20 ፳ እናም እንዲህ ሆነ የኔፊ ሰዎች በምድሪቱ ላይ እንደገና መበልፀግ ጀመሩ፣ እናም ከሰሜን በኩልና፣ ከደቡብ ከባህሩ በስተምዕራብ እስከባህሩ በስተምስራቅ ምድሪቱን በሙሉ እስከሚሸፍኑ ድረስ መብዛት እንዲሁም መሰራጨት ጀመሩ፣ የፈራረሱ ስፍራዎችንም መገንባት ጀመሩ።\n\n21 ፳፩ እናም እንዲህ ሆነ ሰባ ስድስተኛው ዓመት በሰላም ተፈፀመ። እናም ሰባ ሰባተኛው ዓመትም በሰላም ተጀመረ፤ ቤተክርስቲያኗም በምድር ገፅ ሁሉ ላይ ተሰራጨች፤ የኔፋውያን እንዲሁም የላማናውያን ሰዎች በአብዛኛው የቤተክርስቲያኗ አባላት ነበሩ፣ እናም በምድራቸውም እጅግ ታላቅ ሰላም ነበራቸው፤ እንደዚህም ሰባ ሰባተኛው ዓመት ተፈፀመ።\n\n22 ፳፪ እናም ደግሞ በሰባ ስምንተኛው ዓመት በነቢያት በሚወጡ የእምነት ነጥቦችን በተመለከተ ከነበረው ጥቂት ፀብ በቀር ሰላም ነበር።\n\n23 ፳፫ እናም በሰባ ዘጠነኛው ዓመት ኃያል የሆነ ጥል ተጀመረ። ነገር ግን እንዲህ ሆነ ኔፊና፣ ሌሂ፣ እናም ብዙዎቹ ወንድሞቻቸው ስለእምነቱ እውነት የሆነውን ነጥብ የሚያውቁት፣ በየቀኑ ብዙ ራዕዮችን ይመለከቱ የነበሩ፤ ስለሆነም ለህዝቡ ሰበኩ፣ በዚሁ ዓመት ሰዎቹ ጥሉን እንዲያቆሙ አደረጉ።\n\n24 ፳፬ እናም እንዲህ ሆነ በኔፊ ህዝብ ላይ በመሣፍንቱ የሰማንያ ዓመት የንግስ ዘመን ከጥቂት ዓመታት በፊት ወደላማናውያን የሄዱ፣ ያልታወቀ ቁጥር የነበራቸው ተቃዋሚ የኔፊ ሰዎች ነበሩ፤ እናም የላማናውያንን ስም ለራሳቸው ወስደው ነበር፤ እናም ደግሞ ቁጥራቸው ያልታወቀው እውነተኛ የላማናውያን ዝርያዎች፣ በእነርሱ በቁጣ እንዲነሳሱ ተደረጉ፣ ስለዚህ ከወንድሞቻቸው ጋር ጦርነት ጀመሩ።\n\n25 ፳፭ እናም ግድያን እንዲሁም ዝርፊያን ፈፀሙ፤ እናም ወደ ተራራውና፣ ምድረበዳው እንዲሁም ሚስጥራዊ ስፍራዎች እያፈገፈጉ፣ ሊገኙ እንዳይችሉም እራሳቸውን ደበቁ፤ ተቃዋሚዎች ወደ እነርሱ ስለሚመጡ ተጨማሪዎችንም በየቀኑ ተቀበሉ።\n\n26 ፳፮ እናም ከጊዜ በኋላ፣ አዎን፣ በትንሽ ዓመታትም፣ እጅግ ታላቅ የሌቦች ቡድን ሆኑ፤ እናም የጋድያንቶንን ሚስጥራዊ አሴር በሙሉ ፈልገው አገኙ፤ እንደዚህም የጋድያንቶን ዘራፊዎች ሆኑ።\n\n27 ፳፯ አሁን እነሆ፣ እነዚህ ሌቦች ታላቅ ጥፋትን፤ አዎን፣ በኔፊ ሰዎች መካከልም፣ እናም ደግሞ በላማናውያን ሰዎች መካከል እንኳን ታላቅ ጥፋትን ሰሩ።\n\n28 ፳፰ እናም እንዲህ ሆነ ለዚህ የጥፋት ሥራ ማቆሚያ ማድረግ አስፈላጊ ነበር፤ ስለዚህ እነርሱ ወደ ምድረበዳው፣ እናም በተራራው እነዚህን የሌቦች ቡድን እንዲያገኙ እንዲሁም እንዲያጠፉ ጠንካራ ወታደሮችን ላኩ።\n\n29 ፳፱ ነገር ግን እነሆ፣ እንዲህ ሆነ በዚሁ ዓመት ወደራሳቸው ምድርም በመነዳት ተመልሰው ነበር። እናም በኔፊ ህዝብ ላይ የመሣፍንቱ ሰማንያኛው ዓመት የንግስና ዘመን በዚሁ ተፈፀመ።\n\n30 ፴ እናም እንዲህ ሆነ በሰማንያ አንደኛው ዓመት መጀመሪያ ወታደሮቹ በእነዚህ የዘራፊዎች ቡድን ላይ ሄዱ፤ ብዙዎችንም አጠፉ፤ እናም ደግሞ እነርሱም እጅግ ብዙ በሆነ ጥፋትም ተጎብኝተው ነበር።\n\n31 ፴፩ እናም ተራራውን እንዲሁም ምድረበዳውን የወረሩት የዘራፊዎች ቁጥር እጅግ ብዙ ስለነበር ወታደሮቹ ከምድረበዳው እንዲሁም ከተራራው ወጥተው ወደራሳቸው ምድር እንዲመለሱ ተገድደው ነበር።\n\n32 ፴፪ እናም እንዲህ ሆነ ይህ ዓመትም በዚሁ ተፈፀመ። እናም ዘራፊዎቹ አሁንም በጣም ጨመሩና፣ እየበረቱ ሄዱ፣ ስለዚህ የኔፊንና፣ ደግሞ የላማናውያንን ወታደሮች በሙሉ ተቋቋሟቸው፤ እናም በምድሪቱ ሰዎች ላይ ሁሉ ታላቅ ፍርሃት እንዲመጣ አደረጉ።\n\n33 ፴፫ አዎን፣ የምድሪቱን ብዙ ክፍሎች ጎበኝተዋል፣ እናም በእነርሱ ላይም ታላቅ ጥፋትን አድርገዋልና፤ አዎን ብዙዎችንም ገድለው ነበር፣ እናም ሌሎችንም፣ አዎን፣ በተለይም ሴቶቻቸውን እንዲሁም ህፃናት ልጆቻቸውን በምርኮ ወደ ምድረበዳው ወስደዋቸዋል።\n\n34 ፴፬ እንግዲህ በክፋታቸው የተነሳ በህዝቡ ላይ የመጣው ይህ ታላቅ ጥፋት እርሱም ጌታ አምላካቸውን እንዲያስታውሱ አደረጋቸው።\n\n35 ፴፭ እናም የመሣፍንቱ ሰማንያ አንደኛ ዓመት የንግስና ዘመን በዚሁ ተፈፀመ።\n\n36 ፴፮ እናም በሰማንያ ሁለተኛው ዓመት በድጋሚ ጌታ አምላካቸውን መርሳት ጀመሩ። እናም በሰማንያ ሶስተኛው ዓመት በክፋታቸው መጠናከር ጀመሩ። እናም በሰማንያ አራተኛው ዓመት መንገዳቸውን አላሻሻሉም ነበር።\n\n37 ፴፯ እናም እንዲህ ሆነ በሰማንያ አምስተኛው ዓመት በኩራታቸውና፣ በክፋታቸው እየበረቱ ሄዱ፤ እናም እንደገና ለመጥፋትም እንደዚህ ደርሰው ነበር።\n\n38 ፴፰ እናም ሰማንያ አምስተኛው ዓመትም በዚሁ ተፈፀመ።\n\n", "hel 12": "[center][font_size=26]ምዕራፍ ፲፪[/font_size][/center]\n\n[i]ሰዎች ያልተረጋጉ እናም፣ ሞኞች፣ እንዲሁም ክፋትን ለመስራት የፈጠኑ ናቸው—ጌታ ህዝቡን ይገስጻል—የሰዎች ከንቱነት ከእግዚአብሔር ኃይል ጋር ተነፃፀረ—በፍርድ ቀን ሰዎች የዘለዓለም ህይወትን ወይንም የዘለዓለም ፍርድን ያገኛሉ። በ፮ ም.ዓ. ገደማ።[/i]\n\n1 ፩ እናም የሰው ልጆች እንዴት ሀሰተኞች፣ እናም ደግሞ ልባቸው ያልተረጋጋ መሆኑን ለመመልከት እንችላለን፤ አዎን፣ ጌታም እምነታቸውን በእርሱ ላደረጉ መጨረሻ በሌለው ቸርነቱ ሲባርካቸውና፣ ሲያበለፅጋቸው ለመመልከት እንችላለን።\n\n2 ፪ አዎን፣ እናም በመስካቸውም ላይ ከብቶቻቸውንና፣ መንጋዎቻቸውን፣ በወርቃቸውም፣ በብራቸውም፣ እናም ሁሉንም ዓይነት የከበሩ ነገሮቻቸውን በሚያበዛላቸው ህዝቡን እናያለን፤ ህይወታቸውን በማትረፍና፣ ከጠላቶቻቸው እጅ እነርሱን በማስለቀቅም፤ ጠላቶቻቸው በእነርሱ ላይ ጦርነት እንዳያውጁ ልባቸውን በሚያራራበት፤ አዎን፣ እናም በአጠቃላይ ለህዝቡ ደህንነትና ደስታ ሁሉንም ነገሮች በሚያደርግበት ጊዜ፤ አዎን ይህም ልባቸውን የሚያጠጥሩበትና፣ ጌታ አምላካቸውን የሚረሱበት፣ ቅዱስ የሆነውንም በእግራቸው የሚረግጡበት ጊዜ ነው—አዎን፣ ይህም የሆነበት ምክንያት ሰዎቹ ስለተመቻቹ፣ እናም እጅግ በታላቅ ሁኔታ ስለበለፀጉ ነው።\n\n3 ፫ እናም ጌታ ህዝቡን በብዙ ስቃይ ካልገሰጻቸው፤ አዎን፣ በሞትና በፍርሃትና፣ በረሃብ እናም በሁሉም ዓይነት ቸነፈር ካልጎበኛቸው በስተቀር እርሱን እንደማያስታውሱት እናያለን።\n\n4 ፬ አቤቱ የሰው ልጆች እንዴት ሞኞችና፣ ከንቱዎችና፣ ክፉዎች፣ እንዲሁም ዲያብሎስን ተከታዮች፣ እናም እንዴት ኃጢያትን ለመስራት ፈጣንና፣ መልካምን ለማድረግ እንዴት የዘገዩ ናቸው፤ አዎን የዚያን ክፉ የሆነውን ቃላት ለመስማት፣ እናም በዓለም ከንቱ ነገሮች ላይ ልባቸውን ለማድረግ እንዴት ፈጣን ናቸው!\n\n5 ፭ አዎን፣ በኩራት ለመወጠር ምንኛ ፈጣን ናቸው፤ አዎን፣ ለጉራና፣ ክፉ የሆኑትን ነገሮች ሁሉ ለማድረግ ምንኛ ይፈጥናሉ፤ እናም ጌታ አምላካቸውን ለማስታወስና፣ ለምክሮቹ ጆሮአቸውን ለመስጠት እንዴት ይዘገያሉ፣ አዎን በጥበብ ጎዳናስ ለመራመድ እንዴት ያዘግማሉ!\n\n6 ፮ እነሆ፣ እነርሱን የፈጠረው ጌታ አምላካቸው፣ በእነርሱ ላይ እንዲገዛና እንዲነግስ አይፈልጉም፤ ታላቅ ቸርነትና ምህረት በእነርሱ ላይ ቢኖረውም ምክሩን ችላ ይሉታል፤ እናም መሪያቸው እንዲሆን አልፈለጉም።\n\n7 ፯ አቤቱ የሰው ልጆች ከንቱነት እንዴት ታላቅ ነው፣ አዎን ከመሬት ትቢያ እንኳን ያነሱ ናቸው።\n\n8 ፰ እነሆም፣ በታላቁ እና በዘለዓለማዊው አምላካችን ትዕዛዝ የምድር ትቢያ እስከሚከፈል ወዲህና ወዲያ ይንቀሳቀሳል።\n\n9 ፱ አዎን፣ እነሆ በድምጹ ኮረብቶችና፣ እና ተራሮች ይናወጣሉ፣ እናም ይንቀጠቀጣሉ።\n\n10 ፲ እናም በድምፁም ኃይል ይሰባበራሉና፣ የተስተካከሉ ይሆናሉ፤ አዎን፣ እንደ ሸለቆም ይሆናሉ።\n\n11 ፲፩ አዎን፣ በድምፁም ኃይል መላዋ ምድር ትንቀጠቀጣለች፤\n\n12 ፲፪ አዎን፣ በድምፁም ኃይል፣ የመሠረት ድንጋዮችም ከመሃላቸው ይናወጣሉ።\n\n13 ፲፫ አዎን፣ እናም ምድርንም ተንቀሳቀሽ ቢላት—ትንቀሳቀሳለች።\n\n14 ፲፬ አዎን፣ ምድሪቱን—ቀኑ ለብዙ ሰዓታት ይረዝም ዘንድ ወደኋላ ተመለሽ ቢላት—ይህም ይሆናል፤\n\n15 ፲፭ እናም እንደ ቃሉ መሰረት ምድር ወደኋላ ትጓዛለች፤ ለሰውም ፀሐይ የቆመች ሆና ትታያለች፤ አዎን፣ እናም እነሆ፣ ይህም እንዲህ ነው፤ በእርግጥም መሬት ትንቀሳቀሳለች እንጂ ፀሐይ አይደለችምና።\n\n16 ፲፮ እናም እነሆ፣ ደግሞ ታላቁ ጥልቅ የሆነውን ውሀም—ድረቅ ቢለው—ይደርቃል።\n\n17 ፲፯ እነሆ፣ ይህንን ተራራ—ተነስ እናም በከተማዋ ላይ እንድትቀበር ውደቅ ቢለው—እነሆ ይሆናል።\n\n18 ፲፰ እናም እነሆ፣ አንድ ሰው በምድር ውስጥ ሀብቱን ቢቀብርና ጌታ በደበቀው ክፋት የተነሳ የተረገመ ይሁን ቢለው፣ እነሆ፣ የተረገመ ይሆናል።\n\n19 ፲፱ እናም ጌታ—ማንም ሰው ከዚህ ጊዜ ጀምሮ እስከዘላለሙ እንዳያገኝህ የተረገምህ ሁን ቢለው—እነሆ፣ ማንም ሰው ከዚህ ጊዜ ጀምሮ፣ እናም እስከዘላለሙ አያገኘውም።\n\n20 ፳ እናም እነሆ፣ ጌታ አንድን ሰው—በክፋትህ የተነሳ ለዘለዓለም የተረገምህ ትሆናለህ ቢለው—ይህም ይሆናል።\n\n21 ፳፩ እናም ጌታ—በክፋታችሁ የተነሳ ከፊቴ ትለያላችሁ ቢል—እንዲያ እንዲሆን ያደርጋል።\n\n22 ፳፪ እናም ይህን ለሚለው ለእርሱ ወዮለት፤ ምክንያቱም ክፋትን ለሚያደርግ ይሆናል፤ እናም ሊድን አይቻለውም፤ ስለዚህ፣ በዚህም የተነሳ፣ ሰዎች እንዲድኑ ዘንድ፣ ንስሃም ታውጇል።\n\n23 ፳፫ ስለዚህ፣ ንስሃ የገቡ፣ እናም የጌታ የአምላካቸውን ድምፅ የሰሙ የተባረኩ ናቸው፤ የሚድኑትም እነዚህ ናቸውና።\n\n24 ፳፬ እናም እግዚአብሔር በታላቁ ሙላቱ ሰዎች ወደ ንሰሃ እና መልካም ሥራዎች ይመጡ ዘንድ፣ እንደሥራቸውም ከፀጋም ወደ ፀጋ ይመልሳቸው ዘንድ ያድርግላቸው።\n\n25 ፳፭ እናም ሰዎች ሁሉ እንዲድኑ እፈልጋለሁ። ነገር ግን በታላቁ እና በመጨረሻው ቀን የሚጣሉ አዎን፣ ከጌታ ፊት የሚጣሉ፣ ጥቂቶች እንዳሉ አንብበናል፤\n\n26 ፳፮ አዎን፣ እነርሱም መልካም የሚያደርጉ ዘለዓለማዊ ህይወት ይኖራቸዋል፤ እናም ክፉ የሚያደርጉ ለዘለዓለም ይፈረድባችኋል የሚለውን ቃል ለማሟላት ወደ ዘለዓለማዊው ስቃይ ይላካሉ። እናም ይህ ነው። አሜን።\n\n", "hel 13": "የላማናዊው ሳሙኤል ለኔፋውያን የሰጠው ትንቢት።\n\nምዕራፍ ፲፫ እስከ ፲፭ አጠቃሎ የያዘ።\n\n[center][font_size=26]ምዕራፍ ፲፫[/font_size][/center]\n\n[i]ላማናዊው ሳሙኤል ኔፋውያን ንስሃ ካልገቡ በቀር እንደሚጠፉ ተነበየ—እነርሱ እና ሀብታቸው የተረገሙ ናቸው—ነቢያትን አልተቀበሉአቸውም እናም በድንጋይ ወገሩአቸው፤ እነርሱም በአጋንንት ተከበቡ፣ እናም ክፋትን በመፈፀም ደስታን ፈለጉ። በ፮ ም.ዓ. ገደማ።[/i]\n\n1 ፩ እናም እንግዲህ እንዲህ ሆነ በሰማንያ ስድስተኛው ዓመት ላማናውያን በሙሴ ህግ መሰረት የእግዚአብሔርን ትዕዛዛት ለመጠበቅ ጠንቃቆች በሆኑበት ጊዜ፣ ኔፋውያን በክፋታቸው፣ አዎን በታላቅ ክፋት ነበሩ።\n\n2 ፪ እናም እንዲህ ሆነ በዚህ ዓመት፣ ሳሙኤል የሚባል አንድ ላማናዊ ሰው ነበር፣ እርሱም ወደ ዛራሔምላ ምድር መጣና ለህዝቡ መስበክ ጀመረ። እናም እንዲህ ሆነ ለብዙ ቀናትም ህዝቡን ስለንስሃ ሰበከ፣ እናም እነርሱ ግን አስወገዱትና፣ እርሱ ወደራሱ ምድር ለመመለስ ተቃርቦ ነበር።\n\n3 ፫ ነገር ግን እነሆ፣ እንደገና እንዲመለስ ዘንድ፣ እናም ወደ ልቡ የመጡትን ነገሮች ለህዝቡ መተንበይ እንዳለበት የጌታ ድምፅ ወደእርሱ መጣ።\n\n4 ፬ እናም እንዲህ ሆነ እነርሱም ወደ ከተማው እንዲገባ አልፈቀዱለትም ነበር፤ ስለዚህ ሄደ እናም በግንብ ላይ ቆመና፣ እጁን ዘረጋ፣ እናም በኃይል ጮኸና፣ ጌታ በልቡ ያመጣለትን ማናቸውንም ነገሮች ተነበየ።\n\n5 ፭ እናም እንዲህ አላቸው፥ እነሆ፤ እኔ ላማናዊው ሳሙኤል፣ ጌታ በልቤ ያስቀመጣቸውን ቃላት እናገራለሁ፤ እናም እነሆ ለዚህም ህዝብ የፍትህ ጎራዴ በዚህ ህዝብ ላይ ትሆናለች እንድልም በልቤ አስቀመጠ፤ እናም የፍትህ ጎራዴ በዚህ ህዝብ ላይ ካልሆነች በስተቀር አራት መቶ ዓመታት አያልፉም።\n\n6 ፮ አዎን፣ ይህን ህዝብ ኃያል የሆነው ጥፋት ይጠብቀዋል፤ በእርግጥም በዚህ ህዝብ ላይ ይመጣል፣ እናም ንስሃና፣ በእርግጥ ወደዚህ ዓለም በሚመጣውና፣ በብዙ ነገሮች ለሚሰቃየው፣ እንዲሁም ለህዝቡም በሚሞተው በጌታ ኢየሱስ ክርስቶስ እምነት ካልሆነ በቀር ይህን ህዝብ ምንም ሊያድን አይችልም።\n\n7 ፯ እናም እነሆ፣ የጌታ መልአክ ለእኔ ይህን ነገረኝና፣ ለነፍሴም መልካም የምስራች አመጣልኝ። እናም እነሆ መልካሙ የምስራች ይኖራችሁ ዘንድ ለእናንተ እንድገልፅ ተልኬ ነበር፤ ነገር ግን እነሆ እኔን አልተቀበላችሁኝም።\n\n8 ፰ ስለዚህ፣ ጌታም እንዲህ ይላል፥ የኔፊ ሰዎች ልብ በመጠጠሩ፣ ንስሃ ካልገቡ ቃሌን ከእነርሱ እወስዳለሁ፣ መንፈሴንም ከእነርሱ አርቃለሁ፣ እናም ከዚህ ወዲያ አልታገስም፣ የወንድሞቻቸውን ልብ በእነርሱ ላይ አዞራለሁም።\n\n9 ፱ እናም እንዲመቱ ከማድረጌም በፊት አራት መቶኛው ዓመት አያልፍም፤ አዎን፣ በጦርነትና በረሃብ፣ እናም በቸነፈር እጎበኛቸዋለሁ።\n\n10 ፲ አዎን፣ በኃያሉ ቁጣዬም እጎበኛቸዋለሁ፣ እናም የእናንተን ፍፁም ጥፋት የሚመለከቱ አራተኛ ትውልድ የሆኑት ጠላቶቻችሁ በህይወት ይኖራሉ፤ እናም ንስሃ ካልገባችሁ በእርግጥ ይህ ይሆናል ይላል ጌታ፤ እናም የአራተኛውም ትውልድ ጥፋታችሁን ይጎበኛሉ።\n\n11 ፲፩ ነገር ግን ንስሃ የምትገቡ እናም ወደ ጌታ አምላካችሁ የምትመለሱ ከሆነ፣ እኔም ቁጣዬን ከእናንተ አርቃለሁ ይላል ጌታ፤ አዎን ጌታም እንዲህ ይላል፣ ንስሃ የሚገቡና ወደ እኔ የሚመለሱ የተባረኩ ናቸው፣ ነገር ግን ንስሃ ለማይገቡት ወዮላቸው።\n\n12 ፲፪ አዎን፣ ለዚህች ለታላቋ የዛራሔምላ ከተማ ወዮላት፤ እነሆም ፃድቃን በሆኑት ምክንያት ነው የዳነችው፤ አዎን፣ ለዚህች ታላቅ ከተማ ወዮላት ይላል ጌታ፤ ብዙዎች፣ አዎን፣ የዚህች የታላቋ ከተማ አብዛኛው ክፍል የሚሆኑት በእኔ ላይ ልባቸውን እንደሚያጠጥሩ አስተውላለሁ፣ ይላል ጌታ።\n\n13 ፲፫ ነገር ግን ንስሃ የሚገቡት የተባረኩ ናቸው፤ ምክንያቱም እነርሱን አድናቸዋለሁና። ነገር ግን እነሆ፣ በዚህች ታላቅ ከተማ ስላሉት ስለ ፃድቃኖች ባይሆን ኖሮ፤ እነሆ፣ እሳት ከሰማይ እንዲወርድ እናም እንዲያጠፋቸው ባደረግሁ ነበር።\n\n14 ፲፬ ነገር ግን እነሆ፣ ስለ ፃድቃን ሲባል ነው የዳነው። ነገር ግን እነሆ ፃድቃኖችን ከመካከላችሁ የምትወረውሩበት ጊዜ ይመጣል፣ ከዚያም ለጥፋት የበሰላችሁ ትሆናላችሁ ይላል ጌታ፤ አዎን በውስጧ ባሉት ክፋትና ርኩሰት የተነሳ ለዚህች ከተማ ወዮላት።\n\n15 ፲፭ አዎን፤ እናም የጌዴዎን ከተማ በውስጧ ስላለው ክፋትና እርኩሰት ወዮላት።\n\n16 ፲፮ አዎን፣ እናም በኔፋውያን በተያዙት ከተሞችና በዙሪያቸው ላሉት ሁሉ በክፋታቸው እንዲሁም በርኩሰታቸው የተነሳ ወዮላቸው።\n\n17 ፲፯ እናም እነሆ፣ በምድሪቱ ላይ ባሉት በሰዎቹ ድርጊትም፣ አዎን፣ በክፋታቸውና በእርኩስነታቸው የተነሳ እርግማን በምድሪቱ ላይ ይመጣል ይላል የሰራዊት ጌታ።\n\n18 ፲፰ እናም እንዲህ ይሆናል ይላል የሰራዊት ጌታ፤ አዎን፣ ታላቁና እውነተኛው አምላካችን፣ በምድሪቱም ታላቅ እርግማን በመሆኑ በምድር ውስጥ ሀብት የቀበረ ፃድቅ ካልሆነና የደበቀው ለጌታ ካልሆነ መልሶ አያገኘውም።\n\n19 ፲፱ ሀብታቸውን ወደ እኔ እንዲደብቁት እፈልጋለሁና፣ አለ ጌታ፤ እናም ሀብታቸውን ለእኔ ለማይደብቁት እርግማን ይሆንባቸዋል፤ ፃድቃኖች ካልሆኑ በቀር ንብረታቸውን ወደ እኔ አይደብቁምና፤ እናም ወደ እኔ ንብረቱንም የማይደብቅ፣ እርሱና፣ ደግሞ ንብረቱ፣ የተረገመ ነው፤ እናም ምድሪቱ በመረገሟ ማንንም አያድነውም።\n\n20 ፳ እናም ልባቸውን በሀብታቸው ላይ በማድረጋቸው ንብረታቸውን የሚደብቁበት ቀን ይመጣል፤ እናም ልባቸውን በሀብታቸው ላይ በማድረጋቸውና ከጠላቶቻቸው ሲሸሹ ንብረታቸውን ስለሚደብቁ፤ ወደ እኔም ስለማይደብቋቸው፣ እነርሱም ሆኑ ንብረቶቻቸው የተረገሙ ይሁኑ፤ በዚያም ቀን ይመታሉ ይላል ጌታ።\n\n21 ፳፩ እነሆ እናንተ፣ የዚህች ታላቅ ከተማ የሆናችሁ ሰዎች፣ እናም ቃሌን አድምጡ፤ አዎን፣ ጌታ የተናገራቸውንም ቃላት አድምጡ፤ እነሆም እንዲህም አለ፥ በሀብታችሁም የተረገማችሁ ናችሁ፤ እናም ደግሞ በእነርሱ ላይ ልባችሁን ስላደረጋችሁና ለእናንተ እነዚህን የሰጣችሁንም የእርሱን ቃላት ስላላዳመጣችሁ ሀብታችሁ ተረግመዋል።\n\n22 ፳፪ ጌታ አምላካችሁን በተባረካችሁበትም ሁኔታ አታስታውሱትም፤ ነገር ግን ጌታ አምላካችሁን ባታመሰግኑበትም ሁልጊዜ ሀብታችሁን ታስታውሳላችሁ፤ አዎን ልባችሁ ወደጌታ አልተወሰደም፣ ነገር ግን ለጉራና ለመወጣጠር፣ ለቅናቶች፣ ለፀብ፣ ለተንኮል፣ ለስደትና፣ ለግድያ፣ እናም ለሁሉም ዓይነት ክፋት በኩራት ያብጣል።\n\n23 ፳፫ በዚህም የተነሳ ጌታ እግዚአብሔር በምድሪቱ ላይ፣ እናም ደግሞ በሀብታችሁ ላይ እርግማን እንዲመጣ ያደርጋል፣ እናም ይህ የሆነው በክፋታችሁ ነው።\n\n24 ፳፬ አዎን፣ በደረሰው በዚህ ጊዜ፣ ነቢያቱን በማባረራቸውና፣ በመሳለቃቸው፣ እናም በድንጋይ በመውገራቸውና፣ በመግደላቸው፣ እንዲሁም እንደጥንት ጊዜውም እንዳደረጉት ሁሉንም ዓይነት ክፋት በማድረጋቸው ለዚህ ህዝብ ወዮለት።\n\n25 ፳፭ እናም እንግዲህ በምትናገሩ ጊዜም እንዲህ ብላችኋል፥ ጊዜአችን እንደ ጥንቱ እንደ አባቶቻችን ጊዜ እንኳን ቢሆን ነቢያቶቹን አንገድላቸውም ነበር፤ በድንጋይም አንወግራቸውም ነበር፣ እናም አንወረውራቸውም ነበር።\n\n26 ፳፮ እነሆ እናንተ ከእነርሱ የከፋችሁ ናችሁ፤ ምክንያቱም ጌታ ህያው እንደሆነ ስለኃጢአታችሁ እንዲሁም ስለክፋታችሁ ለመመስከር የጌታን ቃል ለእናንተ ለመናገር በመካከላችሁ ነቢይ ከመጣ፣ በእርሱ ትቆጣላችሁም፣ ታባርሩታላችሁም፣ እናም እርሱን ለማጥፋት ሁሉንም ዓይነት መንገድ ትሻላችሁ፤ አዎን፣ ስራችሁ መጥፎ መሆኑን በመመስከሩ እርሱ ሀሰተኛ ነቢይና፣ ኃጢአተኛ፣ እንዲሁም የዲያብሎስ ነው ትላላችሁ።\n\n27 ፳፯ ነገር ግን እነሆ፣ አንድ ሰው ከመካከላችሁ ከመጣና ይህንን አድርጉ፣ ኃጢኣት አይደለም፣ አድርጉትና አትሰቃዩም ካላችሁ፣ አዎን እንዲህም ይላል፥ በልባችሁ ኩራትም ተመሩ፤ አዎን፣ በዐይኖቻችሁ ኩራትም ተመሩ፤ እናም ልባችሁ እንደፈቀደም አድርጉ—እናም አንድ ሰው በመካከላችሁ ከመጣና እንዲህ ቢላችሁ፥ እርሱን ትቀበሉታላችሁ፣ ነቢይ ነውም ትሉታላችሁ።\n\n28 ፳፰ አዎን፣ እርሱን ታወድሱታላችሁ፣ እናም ለእርሱም ካላችሁ ቁሳቁሶች ትሰጡታላችሁ፣ ከወርቃችሁና ከብራችሁም ትሰጡታላችሁ፣ እንዲሁም ውድ የሆኑ ልብሶችም ታለብሱታላችሁ፤ እናም ሸንጋይ የሆኑ ቃላት ለእናንተ በመናገሩና፣ ሁሉም መልካም ነው በማለቱ፣ በእርሱ ዘንድ ስህተት አታገኙም።\n\n29 ፳፱ አቤቱ እናንተ ኃጢአተኛና ጠማማ ትውልዶች፣ እናንተ ጠጣሮችና አንገተ ደንዳና የሆናችሁ ሰዎች፣ ጌታ ምን ያህል ጊዜ ይታገሰናል ብላችሁ ትገምታላችሁን? አዎን፣ በሞኝ እናም በእውር መሪስ ለምን ያህል ጊዜ እንድትመሩ ትፈቅዳላችሁን? አዎን፣ ለምን ያህል ጊዜስ ነው ከብርሃን ይልቅ ጨለማን የምትመርጡት?\n\n30 ፴ አዎን፣ እነሆ የጌታ ቁጣ በእናንተ ላይ ነዷል፤ እነሆ፣ ምድሪቱንም በክፋታችሁ የተነሳ ረግሟታል።\n\n31 ፴፩ እናም እነሆ፣ ሀብታችሁን መያዝ እንዳትችሉ ከእጃችሁ እንዲያመልጥ የሚረግምበት ጊዜ ይመጣል፤ እናም በድህነታችሁም ወቅት መልሳችሁ አታገኙትም።\n\n32 ፴፪ እናም በድህነታችሁም ቀን ወደ ጌታ ትጮኻላችሁ፤ የመውደሚያችሁ ጊዜ ስለደረሰባችሁና ጥፋታችሁም እርግጥ በመሆኑ በከንቱ ትጮኻላችሁም፤ እናም በዚያን ቀን ታለቅሳላችሁና ትጮኻላችሁ አለ የሰራዊት ጌታ። ታለቅሳላችሁም፣ እንዲህም ትላላችሁ፥\n\n33 ፴፫ አቤቱ ንስሃ ብገባና፣ ነቢያቱንም ባልገድል፣ እናም በድንጋይ ባልወግርና፣ ባልወረውራቸው እመኝ ነበር። አዎን፣ በዚያን ቀን እንዲህ ትላላችሁ፥ አቤቱ ሀብታችንን በሰጠን ቀን ጌታ አምላካችንን ብናስታውስ ኖሮ፣ እናም እንዳናጣቸው ከእጃችን አያመልጡም ነበር፤ እነሆ ሀብታችን ከእኛ ሸሽቷልና።\n\n34 ፴፬ እነሆ እዚህ መሳሪያ አስቀምጠናል፣ እናም በሚቀጥለው ቀን የለም፤ እናም እነሆ፣ ለጦርነት ጎራዴዎቻችንንም በፈለግናቸው ጊዜ ከእኛ ተወስደዋል።\n\n35 ፴፭ አዎን ንብረቶቻችንን ደብቀናል፣ እናም ምድሪቱም በመረገሟ ጠፍተውብናል።\n\n36 ፴፮ የጌታ ቃል ወደ እኛ በመጣ ጊዜ ንስሃ በገባን ኖሮ፤ ምክንያቱም እነሆ፣ ምድሪቱ ተረግማለች፣ እናም ሁሉም ነገር ከእጅ አምላጭ ሆነዋል፣ እኛም ልንይዛቸው አልቻልንም።\n\n37 ፴፯ እነሆ፣ እኛ በጋኔን ተከበናል፤ አዎን፣ ነፍሳችንን ለማጥፋት በፈለገው መላዕክትም ተከበናል። እነሆ ኃጢአቶቻችን ታላቅ ናቸው። አቤቱ ጌታ፣ ቁጣህን ከእኛ መመለስ አትችልምን? እናም በእነዚያ ቀን የእናንተ ቋንቋ እነዚህ ይሆናሉ።\n\n38 ፴፰ ነገር ግን እነሆ፣ የሙከራ ቀናት አልፈዋል፤ እስከዘለዓለም ድረስ እስከሚዘገይ እናም መጥፊያችሁ እርግጥ እስከሚሆን ድረስ የመዳኛ ቀናችሁን አዘገያችሁ፤ አዎን፣ የህይወት ዘመናችሁን በሙሉ ልታገኙት በማትችሉት ተመኝታችኋል፤ እናም ታላቅና ዘለዓለማዊው ራስ በሆነው ውስጥ ባለው የፅድቅ ተፈጥሮ ተቃራኒ በሆነው ነገር ክፋትን በመስራት ደስታን ተመኝታችኋል።\n\n39 ፴፱ የዚህች ምድር የሆናችሁ ሰዎች፣ አቤቱ ቃሌን እንድታደምጡ እፈልጋለሁ! እናም ንስሃ እንድትገቡና እንድትድኑ ዘንድ፣ እናም የጌታ ቁጣ ከእናንተ እንዲመለስ ዘንድ እፀልያለሁ።\n\n", "hel 14": "[center][font_size=26]ምዕራፍ ፲፬[/font_size][/center]\n\n[i]ሳሙኤል በምሽት ብርሃን እንደሚሆን እናም አዲስ ኮከብ በክርስቶስ መወለድ እንደሚሆን ተነበየ—ክርስቶስ ሰዎችን ከጊዜያዊው እንዲሁም ከመንፈሳዊው ሞት ያድናቸዋል—የሞቱም ምልክቶች የሶስት ቀን ጨለማ፣ የአለቶች መፈረካከስ፣ እናም ታላቅ የሆነ የምድር መናወጥን ያጠቃልላል። በ፮ ም.ዓ. ገደማ።[/i]\n\n1 ፩ እናም እንግዲህ እንዲህ ሆነ ላማናዊው ሳሙኤል ሊፃፉ የማይችሉ ከዚህ የበለጡ ታላቅ ነገሮችን ተንብዮአል።\n\n2 ፪ እናም እነሆ እንዲህም አላቸው፥ እነሆ፣ ምልክትን እሰጣችኋለሁ፤ ከዚህ ወዲያ አምስት ዓመት ይመጣል፣ እናም እነሆ፣ ከዚያም በስሙ የሚያምኑትን ሁሉ ሊያድናቸው የእግዚአብሔር ልጅ ይመጣል።\n\n3 ፫ እናም እነሆ ይህንን የምሰጣችሁ በመምጫው ጊዜ ለምልክት እንዲሆናችሁ ነው፤ እነሆም ከመምጣቱ አንድ ቀን በፊት ባለው ምሽትም ምንም ዓይነት ጨለማ እስከማይሆን ድረስ በሰማይ ታላቅ ብርሃን ይሆናል፤ ለሰዎችም እንደ ቀን ሆኖ ይታያቸዋል።\n\n4 ፬ ስለዚህ፣ ልክ አንድ ቀን እንደሆነና፣ ምሽት እንደሌለ፣ አንድ ቀንና አንድ ሌሊት እናም አንድ ቀን ይሆናሉ፤ ይህም ለምልክት ይሆናችኋል፤ ምክንያቱም የፀሐይ መውጫዋንና መጥለቂያዋን ታውቃላችሁና፤ ስለዚህ ሁለት ቀንና አንድ ምሽት እንደሚሆን በእርግጥ ታውቃላችሁ፣ ይሁን እንጂ ምሽቱ ጨለማ አይሆንም፤ እናም ይህ እርሱም ከመወለዱ በፊት የሚሆነው ምሽት ይሆናል።\n\n5 ፭ እናም እነሆ ተመልክታችኋት የማታውቋት አዲስ ኮከብም ትወጣለች፤ እናም ይህ ለምልክት ይሆናችኋል።\n\n6 ፮ እናም እነሆ፣ ይህ ብቻም አይደለም፤ በሰማይ ብዙ ምልክቶች እንዲሁም አስደናቂ ነገሮች ይሆናሉ።\n\n7 ፯ እናም እንዲህ ይሆናል፥ ሁላችሁም በመሬት ላይ እስከምትወድቁ ትደነቃላችሁ፣ እንዲሁም ትገረማላችሁ።\n\n8 ፰ እናም እንዲህ ይሆናል፥ በእግዚአብሔር ልጅ የሚያምን ዘለዓለማዊ ህይወት ይኖረዋል።\n\n9 ፱ እናም እነሆ፣ ስለነዚህም ነገሮች መጥቼ ለእናንተ እንድናገር ጌታ በመላዕክቱ አዞኛል፤ አዎን እነዚህን ነገሮች ለእናንተ እንድተነብይ አዞኛል፤ አዎን፣ እንዲህም ብሎኛል፥ ንስሃ ግቡ እናም የጌታንም መንገድ አቅኑ ብለህ ለዚህ ህዝብ ጩህ።\n\n10 ፲ እናም እንግዲህ፣ ላማናዊ በመሆኔና ጌታ ያዘዘኝን ቃላት ለእናንተ በመናገሬ፣ እናም ለእናንተ ቃሉም አስቸጋሪ በመሆኑ፣ በእኔ ተቆጣችሁ፣ እናም እኔን ለማጥፋት ፈለጋችሁ፤ ከመካከላችሁም አውጥታችሁ ጥላችሁኛል።\n\n11 ፲፩ እናም ቃላቴን ትሰማላችሁ፤ ምክንያቱም ለዚህ ስል ነው ወደ ከተማዋ ግንብ የመጣሁት፣ ስለዚህ በክፋታችሁም የተነሳ የሚጠብቃችሁን የእግዚአብሔርን ቅጣት ትሰሙት እንዲሁም ታውቁት ዘንድ፤ እናም ደግሞ የንስሃን ሁኔታ እንድታውቁት ዘንድ የመጣሁት፤\n\n12 ፲፪ እናም ደግሞ የእግዚአብሔርን ልጅ፣ የሰማይና የምድር አባት የሆነውን፣ ከመጀመሪያው ጀምሮ የሁሉም ነገሮች ፈጣሪ የሆነውን፣ የኢየሱስ ክርስቶስን መምጣት ታውቁ ዘንድ፤ እናም በስሙም እንድታምኑ ባለኝ አላማ፣ የመምጣቱን ምልክቶች እንድታውቋቸው መጣሁ።\n\n13 ፲፫ እናም በስሙ ካመናችሁ፣ በመልካምነቱ ለእነዚህ ስርየትን ታገኙ ዘንድ ለኃጢአታችሁ ሁሉ ንስሃን ትገባላችሁ።\n\n14 ፲፬ እናም እነሆ፣ በድጋሚ ሌላ ምልክት እሰጣችኋለሁ፤ አዎን፣ የሞቱን ምልክት።\n\n15 ፲፭ እነሆም፣ ደህንነት እንዲመጣ በእርግጥ መሞት ይገባዋል፤ አዎን፣ ሞቱ ሰዎች በጌታ ፊት እንዲቀርቡ የሙታን ትንሳኤን እንዲያመጣ ጠቃሚ እንዲሁም አስፈላጊ ይሆናል።\n\n16 ፲፮ አዎን፣ እነሆ፣ ይህ ሞት ትንሳኤን ያመጣል፣ እናም የሰው ዘር የሆኑትን በሙሉ ከፊተኛው ሞት ያድናል—መንፈሳዊ ከሆነው ሞት፣ የሰው ዘር በሙሉ በአዳም መውደቅ ከጌታ ፊት ተለይተዋል፣ በጊዜያዊም በመንፈሳዊም ሞት እንደሞቱ ናቸው።\n\n17 ፲፯ ነገር ግን እነሆ፣ የክርስቶስ ትንሣኤ የሰው ዘርን፣ አዎን፣ የሰው ዘርን በሙሉ ያድናል፣ እናም ወደ ጌታ ፊትም ያቀርባቸዋል።\n\n18 ፲፰ አዎን፣ እናም የንስሃንም አካሄድ ያመጣል፤ ንስሃ የሚገባ ቢኖር አይቆረጥምና ወደ እሳቱም አይወረወርም፤ ነገር ግን ንስሃ የማይገባ ይቆረጣል፣ እናም ወደ እሳቱ ይወረወራል፤ በድጋሚም መንፈሳዊ ሞት፣ አዎን፣ ሁለተኛ ሞት በእነርሱ ላይ ይመጣል፤ ለፅድቅ ከሆኑትም ነገሮችም በሚመለከት በድጋሚ ይቆረጣሉና።\n\n19 ፲፱ ስለዚህ ንስሃ ግቡ፤ ንስሃ ግቡ፣ እነዚህን ነገሮች በማወቃችሁ፣ እናም ባለማድረጋችሁ ራሳችሁን በእርግማን ስር በማድረግ ታሰቃያላችሁና፤ እናም ወደዚህ ሁለተኛ ሞትም ራሳችሁን ትጎትቱታላችሁ።\n\n20 ፳ ነገር ግን እነሆ፣ ስለሌላው ምልክት፣ የሞቱን ምልክት፣ በሚመለከት እንደነገርኳችሁ፤ እነሆ በሚሞትበት በዚያ ቀን፣ ፀሐይ ትጨልማለች፣ እናም ለእናንተ ብርሃን አትሰጥም፤ ደግሞ ጨረቃና ከዋክብትም ይጨልማሉ፤ እናም ከሞተበት ጊዜም እንኳን ጀምሮ ለሶስት ቀናት፣ ከሞት እስከሚነሳበት ጊዜ ድረስ፣ በዚህ በምድር ላይ ምንም ብርሃን አይኖርም።\n\n21 ፳፩ አዎን፣ ነፍሱን አሳልፎ በሚሰጥበት ጊዜ ለብዙ ሰዓታት ነጎድጓድ እንዲሁም መብረቅ ይሆናል፣ እናም ምድር ትንቀጠቀጣለችና ትናወጣለች፤ እናም በምድር ላይ ያሉ ዓለቶች፣ በዚህ ጊዜ ጠጣር እንደነበሩ የምታውቋቸው ወይም አብዛኛው ክፍል አንድ ጠጣር የነበሩት፣ ከምድር በላይ የነበሩትና ከሥር ያሉትም ሁሉ ይሰባበራሉ፤\n\n22 ፳፪ አዎን ሁለት ቦታ ይከፈላሉ፤ እናም ከዚህም በኋላ ተጨማደውና ተሰነጣጥቀው፣ እናም በምድር ላይ የተሰባበሩ ቁርጥራጮች ሆነው፣ አዎን ከመሬት በላይና በታች ይገኛሉ።\n\n23 ፳፫ እናም እነሆ፣ ኃይለኛ ነፋስ ይኖራል፣ እናም ከፍታቸው ትልቅ የሆኑ ተራሮች እንደሸለቆ ዝቅ ይላሉ፣ አሁን ሸለቆ ተብለው የሚጠሩትም በከፍታቸውም ትልቅ የሆኑ ተራሮች ይሆናሉ።\n\n24 ፳፬ እናም ብዙ አውራ ጎዳናዎች ይሰባበራሉም፣ ብዙ ከተሞችም የወደሙ ይሆናሉ።\n\n25 ፳፭ እናም ብዙ መቃብሮችም ይከፈታሉና ሙታኖቻቸውን አሳልፈው ይሰጣሉ፣ ለብዙ ሰዎችም ብዙ የሆኑ ቅዱሳን ይታዩአቸዋል።\n\n26 ፳፮ እናም እነሆ፣ እንደዚህ መልአኩ ተናግሮኛል፤ ለብዙ ሰዓታትም ነጎድጓድ እንዲሁም መብረቅ እንደሚሆንም ተናግሮኛል።\n\n27 ፳፯ እናም እንዲህ አለኝ፥ ነጎድጓዱና መብረቁ እንዲሁም አይሎ ነፋስ እያለ እነዚህ ነገሮች ይሆናሉ፤ እናም ለሶስት ቀናትም ምድር በጨለማ ትከበባለች።\n\n28 ፳፰ እናም መልአኩ እንዲህ አለኝ፥ እነዚህ ምልክቶች እና እነዚህ ድንቅ የሆኑት በምድር ገፅ ላይ ሁሉ እንደሚሆኑ ያምኑ ዘንድ፣ በሰው ልጆች መካከል የማያምኑበት ምንም ምክንያት እንዳይኖር ከዚህ የበለጡ ታላቅ ነገሮችን ለብዙዎቹ ይታያሉ—\n\n29 ፳፱ እናም ይህም የሚያምን ሁሉ እንዲድን ነው፣ የማያምነውም ጻድቃዊ ፍርድ በእርሱ ላይ እንዲመጣ ነው፤ እናም ደግሞ ከተኮነኑ በራሳቸው ላይ የራሳቸውን ፍርድ ያመጣሉ።\n\n30 ፴ እናም አስታውሱ ወንድሞቼ የሚጠፋ ቢኖር የሚጠፋው ለራሱ እንደሆነና፣ ክፋትን የሚሰራም ለራሱ የሚሰራ እንደሆነ ከእንግዲህ አስታውሱ፤ እነሆም፣ እናንተ ነፃ ናችሁ፤ ለራሳችሁ እንድትሰሩ ተፈቅዶላችኋል፤ እነሆ እግዚአብሔርም እውቀትን ሰጥቷችኋል እናም እናንተን ነፃ አድርጓችኋል።\n\n31 ፴፩ እርሱም መልካምን ከመጥፎ ታውቁ ዘንድ እውቀትን ሰጥቷችኋል፤ እናም ህይወትን አለበለዚያም ሞትን ትመርጡም ዘንድ የነጻ ምርጫ ሰጥቷችኋል፤ እናም መልካምን መስራት ትችላላችሁ፣ መልካም ወደ ሆነውም ደግማችሁ ትመለሳላችሁ፣ ወይንም መልካም የሆነው ለእናንተ ይመለስላችኋል፤ ወይም ክፉ መስራት ትችላላችሁ፤ እናም ክፉ የሆነውም ደግሞ ይመለስላችኋል።\n\n", "hel 15": "[center][font_size=26]ምዕራፍ ፲፭[/font_size][/center]\n\n[i]ጌታ ኔፋውያንን የሚገስጻቸው ስለሚወዳቸው ነው—የተለወጡ ላማናውያን በእምነታቸው ፅኑ እንዲሁም የማይነቃነቁ ናቸው—ጌታ በኋለኛው ቀናት ለላማናውያን መሃሪ ይሆናል። በ፮ ም.ዓ. ገደማ።[/i]\n\n1 ፩ እናም እንግዲህ፣ የተወደዳችሁ ወንድሞቼ፣ እነሆ፣ ንስሃ ካልገባችሁ ቤታችሁ እንደሚወድምባችሁ እናገራለሁ።\n\n2 ፪ አዎን፣ ንስሃ ካልገባችሁ፣ ሴቶቻችሁ በሚያጠቡበት ቀን የሚያዝኑበት ታላቅ ምክንያት ይኖራቸዋል፤ ምክንያቱም ለመሸሽም ትሞክራላችሁ እናም የምትሰደዱበት ስፍራ አይኖራችሁም፤ አዎን፣ ለእርጉዞች ወዮላቸው፣ እነርሱም ከባድ ይሆናሉ እናም መሸሽም አይችሉምና፤ ስለዚህም ይረገጣሉ እናም እንዲጠፉም ወደኋላ ይቀራሉ።\n\n3 ፫ አዎን፣ የኔፊ ህዝብ ተብለው ለሚጠሩት እነዚህን ሁሉ ምልክቶች እናም አስደናቂ ነገሮች በሚመለከቱበት ጊዜ ንስሃ ካልገቡ ወዮላቸው፤ እነሆም፣ በጌታ የተመረጡ ህዝቦች የነበሩ ናቸውና፤ አዎን፣ የኔፊን ህዝብ ወዷቸዋል እናም ደግሞ ገስጿቸዋል፤ አዎን፣ ስለሚወዳቸው በክፋታቸው ዘመን ቀጥቷቸዋል።\n\n4 ፬ ነገር ግን እነሆ ወንድሞቼ ላማናውያን ስራቸው ያለማቋረጥ ክፉ ስለነበር ጠልቷቸው ነበር፣ እናም ይህም የሆነበት በአባቶቻቸው ወግ ክፋት የተነሳ ነበር። ነገር ግን እነሆ፣ ደህንነት ግን በኔፋውያን ስብከት የተነሳ መጥቶላቸዋል፤ እናም ለዚህም አላማ ጌታ ቀናቸውን አርዝሞላቸዋል።\n\n5 ፭ እናም አብዛኞቹ ክፍሎች በተወሰነላቸው ጎዳና እንደሚንቀሳቀሱ ልብ እንድትሉ እፈልጋለሁ፣ በእግዚአብሔርም ፊት በጥንቃቄ ይራመዳሉ፤ እናም በሙሴ ህግ መሰረትም ትዕዛዛቱንና ህግጋቱን እንዲሁም ፍርዱን ያከብራሉ።\n\n6 ፮ አዎን፣ እንዲህ እላችኋለሁ፣ አብዛኞቹ ይህንን ያደርጋሉ፤ እናም የተቀሩት ወንድሞቻቸውን ወደ እውነት ያመጡ ዘንድም ያለማቋረጥ ትጋትን ያደርጋሉ፤ ስለሆነም በየቀኑም ቁጥራቸውን ከፍ የሚያደርጉ ብዙዎች አሉ።\n\n7 ፯ እናም እነሆ፣ እናንተ በእራሳችሁ እንደምታውቁት፣ ምስክር ሆናችሁበታልና፣ ብዙዎች ወደ እውነት እውቀት የመጡት፣ እናም ክፉውንና የረከሰውን የአባቶቻቸውን ወግ ያውቁትና፣ ቅዱሳት መጻሕፍትንም እንዲያምኑ፤ አዎን፣ እምነትና ንስሃም በልባቸው ለውጥን ስለሚያመጣላቸው ስለተፃፉት ወደ ጌታ እምነትና ወደ ንስሃው ወደሚመሩት የነቢያት ቅዱስ ትንቢቶችም የተመሩት ሁሉ—\n\n8 ፰ ስለዚህ፣ ይህንን እንደሚያውቁ የመጡ ሁሉ፣ በእምነታቸውና ነፃ በተደረጉበትም ነገር ፅኑ እናም የማይነቃነቁ መሆናቸውን በእራሳችሁ አውቃችኋል።\n\n9 ፱ እናም ደግሞ የጦር መሳሪያዎቻቸውን እንደቀበሩና፣ በሆነ አጋጣሚ ኃጢያትን እንሰራለን ብለው በመፍራታቸውም መሣሪያዎቻቸውን ለማንሳት እንደሚፈሩ ታውቃላችሁ፤ አዎን፣ ኃጢያትን ለመስራት መፍራታቸውን ለመመልከት ትችላላችሁ—እነሆም፣ በጠላቶቻቸው እንዲረገጡና እንዲገደሉ ይፈቅዳሉ፣ ጎራዴዎቻቸውንም በእነርሱ ላይ አያነሱም፣ እናም ይህ የሆነበት በክርስቶስ ባላቸው እምነት ነው።\n\n10 ፲ እናም እንግዲህ፣ በሚያምኑበት በዚያ ነገር ሲያምኑ፣ የማያወላውሉ በመሆናቸው፣ ምክንያቱም አንዴ በተገለፀላቸው ጊዜ ፅኑ በመሆናቸውም፣ እነሆ ጌታ ይባርካቸዋል፣ እናም ኃጢአተኞች ቢሆኑም ዘመናቸውን ያረዝምላቸዋል—\n\n11 ፲፩ አዎን፣ እምነት አጥተው ቢመነምኑም፣ በአባቶቻችን እንዲሁም ደግሞ በነቢዩ ዜኖስ፣ እንዲሁም በሌሎች ብዙ ነቢያት ወንድሞቻችን ላማናውያን ድጋሚ እውነትን ወደማወቅ መመለስን በተመለከተ የተናገሩበት ቀን እስከሚመጣ ድረስ ጊዜ ቀኖቻቸውን ጌታ ያረዝመዋል—\n\n12 ፲፪ አዎን፣ እንዲህ እላችኋለሁ፣ በኋለኞቹ ጊዜያት የጌታ ቃል ኪዳን ለወንድሞቻችን ለላማናውያንም ይቀርባል፤ እናም ብዙ ስቃዮችም የሚመጡባቸው ቢሆንምና፣ በምድር ገፅ ላይም ለመጠለያቸው ሥፍራን ሳያገኙ ወዲህና ወዲያ ቢሰደዱም፣ ቢታደኑም፣ ቢመቱም፣ እናም ከሀገር ውጪ ቢባረሩም፤ ጌታ ለእነርሱ መሃሪ ይሆናል።\n\n13 ፲፫ እናም ይህም የሚሆነው ታላቁና እውነተኛው እረኛ ወደሆነው ወደ አዳኛቸው እውቀት ወደሆነው እውነታዊ እውቀት እንደሚመጡ፣ እናም ከእርሱ በጎችም ጋር አብረው እንደሚቆጠሩ በተተነበየው መሰረት ነው።\n\n14 ፲፬ ስለዚህ እንዲህ እላችኋለሁ፣ ንስሃ ካልገባችሁ ከእናንተ ይልቅ ለእነርሱ የተሻለ ይሆናል።\n\n15 ፲፭ እነሆም፣ ለእናንተ የታዩት ኃያል ስራዎች ለእነርሱ፣ አዎን፣ በአባቶቻቸው ወግ አማካይነት እምነት አጥተው ለመነመኑት፣ የታዩ ቢሆን ኖሮ በድጋሚ እምነት በማጣት እንደማይመነምኑ እራሳችሁ ለመመልከት ትችላላችሁ።\n\n16 ፲፮ ስለዚህ፣ ጌታ እንዲህ አለ፥ ፈፅሞ አላጠፋቸውም፣ ነገር ግን በጥበብ ቀኔ ወደ እኔ እንዲመለሱ አደርጋቸዋለሁ፣ ይላል ጌታ።\n\n17 ፲፯ እናም እንግዲህ እነሆ፣ ጌታ ስለኔፋውያን እንዲህ ይላል፥ ንስሃ ካልገቡና፣ እንደፈቃዴም ካላደረጉ፣ ምንም እንኳን ብዙ አስደናቂ ስራዎች በመካከላቸው ብሰራም እምነት ስለሌላቸው ፈፅሞ አጠፋቸዋለሁ፣ ይላል ጌታ፤ እናም በእውነት ጌታ ህያው እንደሆነ እነዚህም ነገሮች ይሆናሉ ይላል ጌታ።\n\n", "hel 16": "[center][font_size=26]ምዕራፍ ፲፮[/font_size][/center]\n\n[i]ሳሙኤልን የሚያምኑ ኔፋውያን በኔፊ ተጠመቁ—ሳሙኤል ንስሃ ባልገቡ ኔፋውያን ቀስቶች እንዲሁም ድንጋይ ሊገደል አልቻለም—ጥቂቶች ልባቸውን አጠጠሩ እናም ሌሎች መላዕክቶችን ተመለከቱ—የማያምኑት፣ በክርስቶስ እናም በኢየሩሳሌም ስለመምጣቱ ማመን ትርጉም የለውም አሉ። ከ፮–፩ ም.ዓ. ገደማ።[/i]\n\n1 ፩ እናም እንግዲህ፣ እንዲህ ሆነ በከተማዋ ግንብ ሳሙኤል ላማናዊው ሲናገር ቃሉን ያዳመጡት ብዙዎች ነበሩ። በቃሉ ያመኑ ሁሉ ሄዱና ኔፊን ፈለጉት፤ እናም በመጡና እርሱን ባገኙት ጊዜ፣ በጌታም ለመጠመቅ ፈልገው፣ ኃጢአታቸውን ለእርሱ ተናዘዙ፣ እናም አልካዱም።\n\n2 ፪ ነገር ግን የሳሙኤልን ቃላት የማያምኑ ሁሉ በእርሱ ተቆጥተው ነበር፤ እናም በግንቡም ላይ ድንጋይ ወረወሩበት፣ እናም ደግሞ በግንቡ ላይ ቆሞ ሳለ ቀስቶቻቸውን ወረወሩበት፤ ነገር ግን በድንጋዮቻቸው ሆነ በበቀስቶቻቸው ሊመቱት እስከማይችሉ ድረስ የጌታ መንፈስ ከእርሱ ጋር ነበር።\n\n3 ፫ እንግዲህ እርሱን መምታት እንዳልቻሉ በተመለከቱ ጊዜ፣ በኔፊ ለመጠመቅ እስከሚሄዱ ድረስ በቃሉ ያመኑ ብዙዎች ነበሩ።\n\n4 ፬ እነሆም፣ ክርስቶስ በቅርቡ መምጣቱን ያውቁ ዘንድ ምልክቶችንና ድንቅ ነገሮችን በማሳየት፣ ኔፊ አጥምቋልም፣ ተንብዮአልም፣ እናም ሰብኳል፤ በመጮህም ንስሃን ለህዝቡ ተናግሯል፤ በህዝቡም መካከል ተዓምራቶች ሰርቷል—\n\n5 ፭ በቅርቡ ስለሚመጡትም ነገሮች ለእነርሱ በመንገር፣ እንዲያምኑ ባለው አላማ ምክንያት በሚመጡበት ጊዜም ቀደም ብለውም እንዲያውቁት ተደርጎ እንደነበር እንዲያውቁ እና እንዲያስታውሱ ዘንድ አሳይቶአቸዋል፤ ስለዚህ የሳሙኤልን ቃላት ያመኑት ሁሉ ለመጠመቅ ወደ እርሱ ሄዱ፤ ንስሃ በመግባት፣ እና ኃጢአታቸውንም በመናዘዝ መጥተዋልና።\n\n6 ፮ ነገር ግን ብዙዎቹ የሳሙኤልን ቃላት አያምኑም ነበር፤ ስለዚህ በድንጋይ እንዲሁም በቀስታቸው እርሱን ለመምታት አለመቻላቸውን በተገነዘቡ ጊዜ፣ ወደ ሻምበሎቻቸው እንዲህ በማለት ጮሁ፥ ይህንን ሰው ውሰዱትና እሰሩት፣ የዲያብሎስ መንፈስ አለበትና፤ እናም በውስጡ ባለው የዲያብሎስ ኃይልም በድንጋይም ሆነ በቀስት ልንመታው አልቻልንም፤ ስለዚህ ያዙትና እስሩት፣ እናም ወዲያ ውሰዱት።\n\n7 ፯ እናም እጃቸውን ሊጭኑበት በሄዱ ጊዜም፣ እነሆ፣ እራሱን ከግንቡ ላይ ዘለለና፣ ከምድራቸው ሸሸ፤ አዎን ወደ ራሱም ሃገር ሸሸ፣ እናም በራሱ ህዝብ መካከልም መስበክና መተንበይ ጀመረ።\n\n8 ፰ እናም እነሆ፣ ከዚህም በኋላ ኔፋውያን ምንም ስለእርሱ አልሰሙም፤ እናም የህዝቡ ጉዳዮች ይኸው ነበሩ።\n\n9 ፱ እናም በኔፊ ህዝብ ላይ የመሣፍንቱ ሰማንያ ስድስተኛ የንግስና ዘመን ተፈፀመ።\n\n10 ፲ እናም አብዛኞቹ ሰዎችም ከነኩራታቸው እንዲሁም ኃጢአታቸው እየቀሩ፤ እናም ጥቂቶቹ ክፍሎች በእግዚአብሔር ፊት በጥንቃቄ እየተራመዱ፣ የመሣፍንቱ ሰማንያ ሰባተኛ የንግሥና ዘመን ደግሞም እንደዚህ ተፈፀመ።\n\n11 ፲፩ እናም ደግሞ በመሣፍንቱ ሰማንያ ስምንተኛ የንግስና ዘመን ሁኔታዎቹ እነዚህ ነበሩ።\n\n12 ፲፪ እናም ነገር ግን በመሣፍንቱ ሰማንያ ዘጠነኛ ዓመት የንግስና ዘመን በክፋት ይበልጥ ከመጠጠራቸው፣ እናም በይበልጥ ከእግዚአብሔር ትዕዛዛት ተቃራኒ የሆኑትን በተጨማሪ ከሚሰሩት በስተቀር በሰዎች ጉዳዮች ላይ ትንሽ የሚሆን ለውጥ አልነበረም።\n\n13 ፲፫ ነገር ግን እንዲህ ሆነ በመሣፍንቱ ዘጠናኛ የንግስና ዘመን፣ ለህዝቡ ታላቅ ምልክቶች፣ እና ድንቆች፣ ተሰጥተዋቸው ነበር፤ እናም የነቢያቱ ቃላትም መፈፀም ጀምረው ነበር።\n\n14 ፲፬ እናም መላዕክት ለሰዎች ጠቢብ ለሆኑ ሰዎችም ታዩአቸው፣ እናም እነርሱ የታላቁ ደስታ የምስራችን ነገሩአቸው፤ በዚህም ዓመት የቅዱሳት መጻሕፍት ትንቢቶችም እንዲህ መፈፀም ጀመሩ።\n\n15 ፲፭ ይሁን እንጂ፣ ኔፋውያንና ደግሞ ላማናውያን ከሆኑት፣ ከሁሉም በላይ ከሚያምኑት በቀር ሰዎች ልባቸውን ማጠጠር ጀመሩ፤ እናም በጉልበታቸውና በጥበባቸው እንዲህ በማለት መመካትም ጀመሩ፥\n\n16 ፲፮ ከብዙዎች መካከል ጥቂት ነገሮችን በትክክል ገምተዋል፤ ነገር ግን እነሆ፣ የተነገሩት እነዚህ ታላቅ እንዲሁም ድንቅ ስራዎች ሁሉ እንደማይመጡ እናውቃለን።\n\n17 ፲፯ እናም ምክንያት በማቅረብምና እርስ በእርሳቸው እንዲህ በማለት መጣላት ጀመሩ፥\n\n18 ፲፰ እንዲህ ያለ ክርስቶስ የሚባል ፍጡር ይመጣል ማለት ተገቢ አይደለም፤ ይህም ከሆነ፣ እናም እርሱም የእግዚአብሔር ልጅ፣ እንደተባለውም የሰማይና የምድር አባት ከሆነ በኢየሩሳሌም ላሉት እንደሚያደርገው ለምን እራሱን ለእኛም አይገልፅም?\n\n19 ፲፱ አዎን፣ በኢየሩሳሌም ምድር እንደሚያደርገው እራሱን ለምን በዚህች ምድርም አያሳይም?\n\n20 ፳ ነገር ግን እነሆ፣ ይህ በእኛ መካከል ሳይሆን ነገር ግን ራቅ ባለ ምድር፣ በማናውቀው ምድር በሚመጣው ታላቅ እና አስገራሚ ነገር እንድናምን የሚያደርግ በአባቶቻችን የተላለፈልን ክፉ ወግ እንደሆነ እናውቃለን፤ ስለዚህ እውነት መሆናቸውን በዓይናችን ለመመስከር ስለማንችል፣ ባለማወቅ እንድንቆይ ማድረግ ይችላሉ።\n\n21 ፳፩ እናም ቃልን እንዲያስተምሩን በእነርሱ ስለምንመካ፣ በጮሌነትና፣ በክፉው ሚስጥራዊ ጥበብ፣ እኛን ለቃላቶቻቸው አገልጋዮች እንድንሆንና፣ እንድናገለግላቸው ዝቅ አድርጎ የሚያስቆየን፣ እኛ ልንረዳው የማንችለውን ታላቅ ሚስጥር ይሰራሉ፤ እናም በህይወት ዘመናችን ሁሉ እራሳችንን ለእነርሱ አሳልፈን ከሰጠን እንደዚህ በድንቁርና ያቆዩናል።\n\n22 ፳፪ እናም ህዝቦች የማይረቡና ከንቱ በሆኑት ልባቸው ከዚህ የበለጡ ብዙ ነገሮችን ገመቱ፤ እናም ሰይጣን ያለማቋረጥ ክፋት እንዲሰሩ ስለሚበጠብጣቸው ይበልጥ ተረብሸው ነበር፤ አዎን፣ እርሱም መልካም በነበሩት እና በሚመጣው ላይ ልባቸውን ያጠጥሩ ዘንድ አሉባልታንና፣ ፀብን በምድሪቱ ገፅ ሁሉ ላይ ለማሰራጨት ሄዷል።\n\n23 ፳፫ እናም በጌታ ህዝቦች መካከል ምልክቶችና አስገራሚ ስራዎች ቢከናወኑም፣ እናም ብዙ አስደናቂ ነገሮችን ቢያደርጉም፣ ሰይጣን በምድር ገፅ ላይ ሁሉ ባሉ የሰዎች ልብ ታላቅ ሥፍራን ይዟል።\n\n24 ፳፬ እናም በኔፊ ህዝብ ላይ የመሣፍንቱ ዘጠናኛው የንግሥ ዘመን እንደዚህ ተፈፀመ።\n\n25 ፳፭ እናም በሔለማንና በወንድ ልጆቹ ዘገባ መሰረት የሔለማን መጽሐፍ እንዲህ ተጠናቀቀ።\n\n", "3-ne 1": "[center][font_size=26]ሦስተኛው ኔፊ[/font_size][/center]\n\n[center][font_size=26]የኔፊ መፅሐፍ የሔለማን ልጅ የነበረው የኔፊ ልጅ[/font_size][/center]\n\nእናም ሔለማን፤ የአልማ ልጅ የነበረው፣ የአልማ ልጅ በሴዴቅያስ የመጀመሪያ የንግስ ዘመን የይሁዳ ንጉስ የነበረው ከኢየሩሳሌም የወጣው፣ የኔፊ ዝርያ የነበረውና የሌሂ ልጅ የነበረው፤ የሔለማን ልጅ ነበር።\n\n[center][font_size=26]ምዕራፍ ፩[/font_size][/center]\n\n[i]የሔለማን ልጅ፣ ኔፊ፣ ከምድሪቱ ሄደ፤ እናም የእርሱ ልጅ ኔፊ መዛግብቱን ጠበቃቸው—ምልክቶች እንደዚሁም ድንቅ ነገሮች ብዙ ቢሆንም ኃጢአተኞች ፃድቃንን ለመግደል አቀዱ—የክርስቶስ መወለጃ ምሽትም ደረሰ—ምልክቱ ተሰጠ፣ እናም አዲስ ኮከብ ታየች—ውሸትና ማጭበርበር ተስፋፋ፣ እናም የጋድያንቶን ዘራፊዎች ብዙዎችን ገደሉ። ፩–፬ ዓ.ም. ገደማ።[/i]\n\n1 ፩ እናም እንዲህ ሆነ ዘጠና አንደኛው ዓመት አለፈና ሌሂ ኢየሩሳሌምን ለቆ ከወጣ ስድስት መቶ ዓመት ሆኖ ነበር፤ እናም ይኸውም ላኮኔዎስ በምድሪቱ ላይ ዋና ዳኛ የሆነበት ዓመት ነበር።\n\n2 ፪ እናም የሔለማን ልጅ ኔፊ፣ የነሀስ ሠሌዳዎቹን በተመለከተና የተፃፉትን መዛግብት በሙሉ፣ እናም ሌሂ ኢየሩሳሌምን ለቆ ከወጣበት ጊዜ ጀምሮ በቅድስና የተቀመጡትን ነገሮች በሙሉ በተመለከተ ለታላቁ ልጁ ለኔፊ ኃላፊነትን ሰጥቶት ከዛራሔምላ ምድር ሄደ።\n\n3 ፫ ከዚያም ከምድሪቱ ተለይቶ ሄደ፣ እናም የሔደበትን ስፍራ ማንም አያውቅም ነበር፤ እናም ልጁ ኔፊ መዛግብቶቹን፣ አዎን፣ የዚህን ህዝብ መዝገብ በእርሱ ምትክ ሆኖ አስቀመጠ።\n\n4 ፬ እናም እንዲህ ሆነ በዘጠና ሁለተኛው ዓመት መጀመሪያ፣ እነሆ፣ የነቢያቱ ትንቢት ይበልጥ በሙላት መፈፀም ጀመረ፤ በህዝቡ መካከል ታላላቅ ምልክቶች እናም ታላላቅ ተዓምራቶች መሆን ጀምረዋልና።\n\n5 ፭ ነገር ግን በላማናዊው ሳሙኤል የተነገሩት ቃላት የተፈፀሙበት ጊዜው አልፎአል ሲሉ ጥቂቶች መናገር ጀምረው ነበር።\n\n6 ፮ እናም በወንድሞቻቸው ሁኔታም በመደሰት እንዲህ ማለት ጀመሩ፥ እነሆ ጊዜው አልፎአልና የሳሙኤልም ቃላት አልተፈጸሙም፤ ስለዚህ፣ እናም ይህን ነገር በተመለከተ ደስታችሁና እምነታችሁ ከንቱ ነው።\n\n7 ፯ እናም እንዲህ ሆነ እነርሱም በምድሪቱ ላይ ታላቅ ረብሻ አደረጉ፤ እናም የተነገሩት ነገሮች እንደማይፈጸሙ በመፍራት ያመኑት ሰዎች እጅግ ማዘን ጀመሩ።\n\n8 ፰ ነገር ግን እነሆ፣ እምነታቸው ከንቱ አለመሆኑን ያውቁ ዘንድ ያንን ቀንና ያንን ምሽት፣ እናም ምንም ምሽት የሌለበትን እንደ አንድ ቀን የሚመስለው ቀን የሚሆንበትን በጽናት ጠበቁ።\n\n9 ፱ እንግዲህ እንዲህ ሆነ በነቢዩ ሳሙኤል የተሰጠው ምልክት ካልተፈፀመ በስተቀር ሁሉም በነዚያ ወጎች የሚያምኑት እንዲሞቱ የሚደረግበት በማያምኑት የተመረጠ አንድ ቀን ነበረ።\n\n10 ፲ እናም እንዲህ ሆነ የኔፊ ልጅ፣ ኔፊ፣ ይህንን የህዝቡን ክፋት በተመለከተ ጊዜ፣ ልቡ እጅግ አዝኖ ነበር።\n\n11 ፲፩ እናም እንዲህ ሆነ እርሱም ሄደና በምድሪቱ ላይም ወደቀ፣ እናም ወደ አምላኩ ለህዝቡ፣ አዎን፣ በአባቶቻቸው ወግ ላይ ባላቸው እምነት የተነሳ ሊጠፉ ለተቃረቡት ድገፋ በኃይል ጮኸ።\n\n12 ፲፪ እናም እንዲህ ሆነ ቀኑን በሙሉ ወደ ጌታ በኃይል ጮኸ፤ እናም እነሆ የጌታ ድምፅ እንዲህ ሲል ወደ እርሱ መጣ፥\n\n13 ፲፫ ራስህን አቅና፤ እናም ተደሰት፤ እነሆም፣ ጊዜው ቀርቧልና፣ በዚህች ምሽትም ምልክት ይሰጣል፣ እናም በሚቀጥለውም ቀን በቅዱሳን ነቢያቶቼ አንደበት እንዲነገሩ ያደረግሁአቸውን በሙሉ እንደሚፈጸሙ ለዓለም ለማሳየት ወደ ዓለም እመጣለሁ።\n\n14 ፲፬ እነሆ፣ ከዓለም መፈጠር ጀምሮ ለሰው ልጆች እንዲያውቋቸው ያደረኳቸውን ነገሮች በሙሉ ለመፈጸም፣ እናም የአብንና፣ የወልድን ፈቃድ፣ የአብን ፈቃድ በእኔም አማካኝነት፣ እናም የወልድን በስጋዬም አማካኝነ ለመፈጸም እመጣለሁ። እናም እነሆ፣ ጊዜው ተቃርቧል፤ በዚህች ምሽትም ምልክቱ ይሰጣል።\n\n15 ፲፭ እናም እንዲህ ሆነ ለኔፊ የተነገሩት ቃላት እንደተነገሩት ተፈጸሙ፤ እነሆም፣ ፀሀይ በምትጠልቅበት ጊዜ ጨለማ አልነበረም፤ እናም ምሽት በሆነም ጊዜ ጨለማ ባለመኖሩ ሰዎች መገረም ጀምሩ።\n\n16 ፲፮ እናም የነቢያቱን ቃላት የማያምኑ፤ በመሬት ላይ የወደቁ እናም የሞቱ የሚመስሉ ብዙዎች ነበሩ፤ ምክንያቱም ታላቁ የጥፋት ዕቅድ በነቢያቱ ቃላት ለሚያምኑት የተወጠነው እንዳልተሳካ ያውቃሉና፤ ተሰጥቶ የነበረው ምልክት ቀድሞውኑ ቀርቦአልና።\n\n17 ፲፯ እናም የእግዚአብሔር ልጅ በአጭር ጊዜ እንደሚታይ ማወቅ ጀመሩ፤ አዎን በአጠቃላይ በምድር ገጽ ላይ ያሉት፤ ከምዕራብ እስከ ምስራቅ፤ በምድሪቱ በስተሰሜን እስከደቡብ ያሉት ሰዎች በሙሉ ወደ መሬት እስከሚወድቁም ድረስ እጅግ ተደንቀው ነበር።\n\n18 ፲፰ ነቢያቶቹ ስለ እነዚህ ነገሮች ለብዙ ዓመታት መመስከራቸውን፣ እናም የተሰጣቸውም ምልክት መድረሱን አውቀዋልና፤ እናም በክፋታቸውና ባለማመናቸው ምክንያት መፍራት ጀመሩ።\n\n19 ፲፱ እናም እንዲህ ሆነ በዚያን ምሽት በሙሉ ምንም ጨለማ አልነበረም፣ ነገር ግን እንደ እኩለ ቀን ብርሃን ነበር። እናም እንዲህ ሆነ በትክክለኛው ስርዓት መሰረት፣ በጠዋቱ በድጋሚ ፀሀይ ወጣችና፣ በተሰጠው ምልክትም የተነሳ ቀኑም ጌታ የሚወለድበት መሆኑን አውቀው ነበር።\n\n20 ፳ እናም እንዲህ ሆነ፣ አዎን፣ ሁሉም ነገሮች፣ እያንዳንዱም በነቢያቱ ቃላት መሰረት ነበሩ።\n\n21 ፳፩ እናም እንዲህ ሆነ ደግሞም እንደቃሉ አዲስ ኮከብ ታየ።\n\n22 ፳፪ እናም እንዲህ ሆነ ከዚህ ጊዜ በኋላ ልባቸውን እንዲያጠጥር፤ በታዩትም ምልክቶች እንዲሁም አስገራሚ ነገሮች እንዳያምኑ በሰይጣን አማካኝነት በሰዎች መካከል ውሸት መሰራጨት ጀመረ፤ ነገር ግን እነዚህ ውሸቶችና ማጭበበር ቢኖሩም አብዛኞቹ ማመን ጀመሩ፣ እናም ወደ ጌታ ተለወጡ።\n\n23 ፳፫ እናም እንዲህ ሆነ ኔፊና፣ ብዙ ሌሎች፣ በሰዎቹ መካከል ለኃጢያት ታላቅ ስርየት ወደሚገኝበት ንስሃ ለማጥመቅ ሔደ። እናም ሰዎቹ በድጋሚ በምድሪቱ ሠላምን ማግኘት ጀመሩ።\n\n24 ፳፬ እናም ጥቂቶች የሙሴን ህግጋት ማክበር አስፈላጊ አለመሆኑን በቅዱሳን መጻህፍት ለማረጋገጥ በመስበክ ጥረት ከሚያደርጉት በስተቀር ፀብ አልነበረም። እንግዲህ በዚህ ነገርም ቅዱሳን መጽሐፍትን ባለመረዳታቸው ስህተትን ፈጽመው ነበር።\n\n25 ፳፭ ነገር ግን እንዲህ ሆነ በአፋጣኝ ተለወጡ፣ እናም የነበሩትንም ስህተቶች እንዲያውቁ ተደርገው ነበር፤ ምክንያቱም ህጉ ገና አለመፈጸሙ፤ እናም በማንኛውም ሁኔታም ሁሉም መፈፀም እንደሚገባቸው እንዲያውቁት ተደርገዋል፤ አዎን፣ ይህም መፈፀም እንዳለበት ቃል ወደ እነርሱ መጣ፤ አዎን፣ ሁሉም እስከሚፈፀም አንዲት ነጥብ ወይም ምልክት አታልፍም፤ ስለዚህ በዚሁ ዓመት ስህተታቸውን እንዲያውቁ ተደርገው ነበር፣ እናም ጥፋታቸውን ተናዘዙ።\n\n26 ፳፮ እናም የሁሉም ቅዱሳን ነቢያት የትንቢት ቃላት መሰረት የተሰጡት ምልክቶች በመፈፀም የተነሳ ዘጠና ሁለተኛው ዓመት ምስራች ለህዝቡ አምጥቶ አለፈ።\n\n27 ፳፯ እናም እንዲህ ሆነ በተራራ ከሚኖሩት፣ ምድርን ከወረሩት፣ ይዞታቸውና የሚስጥር ቦታቸው በጣም ጠንካራ ሆኑ ሰዎች ሊያሸንፏቸው ከማይችሉት የጋድያንቶን ዘራፊዎች በስተቀር ዘጠና ሶስተኛው ዓመት በሰላም ዓለፈ፣ ስለዚህ በርካታ ግድያዎች እናም በህዝቡ ውስጥ ብዙ ግድያዎችን ፈጸሙ፤\n\n28 ፳፰ እናም እንዲህ ሆነ ወደ እነርሱ የሸሹ ብዙ ኔፋውያን ተቃዋሚዎች በመኖራቸው፤ እነርሱም በምድሪቱ በቀሩት ኔፋውያን ላይ ታላቅ ሀዘን እንዲሆን ባደረጉት ምክንያት በዘጠና አራተኛው ዓመት በታላቅ መጠን መጨመር ጀመሩ።\n\n29 ፳፱ እናም ደግሞ በላማናውያን መካከል የታላቁ ሀዘን መንስኤ ነበር፤ እነሆም፣ የደረሱ እናም ዕድሜአቸው የጨመረ ብዙ ልጆች ነበሩአቸውና እናም ራሳቸውን ቻሉና፣ ከጋድያንቶን ዘራፊዎች ጋር እንዲቀላቀሉ ዞራማዊ በነበሩ በጥቂቶች በውሸታቸው እንዲሁም በሸንጋዩ ቃላቶቻቸው ተመርተው ነበርና።\n\n30 ፴ እናም ደግሞ ላማናውያን እንደዚህ ተሰቃዩ፣ እናም በሚያድገው ትውልድ ኃጢያት የተነሳም እምነታቸውና ፅድቃቸው መመናመን ጀመረ።\n\n", "3-ne 2": "[center][font_size=26]ምዕርፍ ፪[/font_size][/center]\n\n[i]ክፋትና እርኩሰት በህዝቡ መካከል ተስፋፋ—ኔፋውያን እና ላማናውያን ከጋድያንቶን ዘራፊዎች እራሳቸውን ለመከላከል ተዋሃዱ—የተለወጡ ላማናውያን ነጭ ሆኑ እናም ኔፋውያን ተብለው ተጠሩ። ፭–፲፮ ዓ.ም. ገደማ።[/i]\n\n1 ፩ እናም እንዲህ ሆነ ደግሞም ዘጠና አምስተኛው ዓመት እንደዚህ አለፈ፣ እናም ሰዎቹ እነዚያን ምልክቶችና የሰሟቸውን አስገራሚ ነገሮች መርሳት ጀመሩ፣ እናም ከሰማይ በሆነው ምልክት ወይም አስገራሚ ነገር መደነቃቸው መቀነስ ጀመሩ፤ በዚህም ልባቸው መደንደንና አዕምሮአቸው መታወር ጀመረ፣ እናም ያዩአቸውንና የተመለከቱአቸውን በሙሉ አለማመን ጀመሩ—\n\n2 ፪ የሰዎችን ልብ ለመምራትና ለማጭበርበር በሰው እንዲሁም በዲያብሎስ ኃይል በተሰሩት በማለት በልባቸው ጥቂት ከንቱ ነገር አሰላሰሉ፤ እንደዚህም ሰይጣን የሰዎችን ልብ በድጋሚ የራሱ አድርጓል፣ በዚህም የተነሳ አሳውሮአቸዋልና የክርስቶስን ትምህርት በተመለከተ የሞኝ እናም ከንቱ ነገር መሆኑን እንዲያምኑ መርቷቸዋል።\n\n3 ፫ እናም እንዲህ ሆነ ሰዎቹ በክፋቶቻቸውና በእርኩሰቶቻቸው መበርታት ጀመሩ፤ እናም ከእንግዲህ ምልክቶችም ሆኑ አስገራሚ ነገሮች እንደሚሰጡ አላመኑም፤ እናም ሰይጣን የሰዎችን ልብ መምራት፣ መፈተንና በምድሪቱ ታላቅ ክፋትን እንዲሰሩ ማድረግ ቀጠለ።\n\n4 ፬ እናም ዘጠና ስድስተኛው ዓመት፤ ደግሞም ዘጠና ሰባተኛው ዓመት፤ እናም ደግሞ ዘጠና ስምንተኛው ዓመት፣ እንዲሁም ደግሞ ዘጠና ዘጠነኛው ዓመት እንደዚህ አለፉ፤\n\n5 ፭ እናም ደግሞ በኔፊ ህዝብ ላይ ንጉስ ከነበረው ሞዛያ ጊዜ ጀምሮ መቶ ዓመት አለፈ።\n\n6 ፮ እናም ሌሂ ኢየሩሳሌምን ለቆ ከወጣ ስድስት መቶ ዘጠኝ ዓመታት አለፉ።\n\n7 ፯ እናም ስለ ክርስቶስ ወደ ዓለም መምጣት ለነቢያቱ የተነገሩት ምልክቶች ከተሰጡ ጊዜ አንስቶ ዘጠኝ ዓመታት አለፉ።\n\n8 ፰ እንግዲህ ኔፋውያን ምልክቱ ከተሰጠበት ወይንም ከክርስቶስ መምጣት ጀምሮ ጊዜአቸውን መቁጠር ጀመሩ፤ ስለዚህ ዘጠኝ ዓመታት አለፉ።\n\n9 ፱ እናም የመዛግብቱ ኃላፊነት የነበረው፣ የኔፊ አባት የነበረው፣ ኔፊ ወደ ዛራሄምላ ምድር አልተመለሰም፤ እናም በምድሪቱም በሙሉ ሊገኝ አልቻለም።\n\n10 ፲ እናም እንዲህ ሆነ በመካከላቸው ብዙ ስብከቶች እንዲሁም ትንቢቶች ቢላኩም፣ ህዝቦች በክፋታቸው እንደቆዩ ነበር፤ ደግሞም አስረኛው ዓመት አለፈ፤ እናም ደግሞ አስራ አንደኛውም ዓመት በክፋታቸው አለፈ።\n\n11 ፲፩ እናም እንዲህ ሆነ በአስራ ሦስተኛው ዓመት በምድሪቱ ላይ ሁሉ ጦርነቶች እንዲሁም ፀብ ተጀመረ፤ የጋድያንቶን ዘራፊዎች እጅግ ብዙ ስለነበሩና፣ ብዙዎችን ስለገደሉ፤ እናም ብዙ ከተሞችንም ስለደመሰሱና፣ በምድሪቱ ላይ ብዙ ግድያና፣ ሞት ስላሰራጩ፣ ኔፋውያንም ሆኑ ላማናውያን በእነርሱ ላይ እጃቸውን ለጦርነት ማንሳታቸው አስፈላጊ ነበር።\n\n12 ፲፪ ስለዚህ፣ ወደ ጌታ የተለወጡት ላማናውያን በሙሉ ከኔፋውያን ወንድሞቻቸው ጋር አንድ ሆኑ እናም ለህይወታቸውና ለሴቶቻቸውና ለልጆቻቸው ደህንነት፣ አዎን፣ ደግሞም ልዩ መብቶቻቸውንና የቤተክርስቲያናቸውን ክብር እናም አምልኮታቸውንና፣ ነፃነታቸውን እንዲሁም ህልውናቸውን እንዲጠብቁ ዘንድ በጋድያንቶን ዘራፊዎች ላይ መሳሪያዎችን እንዲያነሱ ተገደው ነበር።\n\n13 ፲፫ እናም እንዲህ ሆነ ከዚህ አስራ ሦስተኛው ዓመት ከማለፉ በፊት ኔፋውያን በዚህ እጅግ መሪር በሆነው ጦርነት የተነሳ ፈፅመው እንዲጠፉ ማስፈራሪያ ተደርጎባቸው ነበር።\n\n14 ፲፬ እናም እንዲህ ሆነ ከኔፋውያን ጋር አንድ የሆኑት ላማናውያን ከኔፋውያን ጋር ተቆጥረው ነበር፤\n\n15 ፲፭ እናም እርግማናቸው ከእነርሱ ተወስዶ ነበር፣ እናም ቆዳቸው እንደኔፋውያን ነጭ ሆኖ ነበር፤\n\n16 ፲፮ እናም ወጣት ወንዶቻቸው እንዲሁም ሴት ልጆቻቸው እጅግ መልካም ሆኑ፤ እናም ከኔፋውያን ጋር ተቆጠሩና፣ ኔፋውያን ተብለው ተጠሩ። እናም አስራ ሶስተኛው ዓመት ተፈፀመ።\n\n17 ፲፯ እናም እንዲህ ሆነ በአስራ አራተኛው ዓመት መጀመሪያ፣ በዘራፊዎቹ እናም በኔፊ ህዝብ መካከል የነበረው ጦርነት ቀጠለና፣ እጅግ መሪር ሆነ፤ ይሁን እንጂ፣ የኔፊ ህዝብ በሌቦቹ ላይ ጥቂት ብልጫ አግኝተው ነበር፣ ስለዚህ ከምድራቸው አስወጥተው ወደ ተራራውና ወደ ሚስጥራዊው ስፍራቸው እንዲሸሹ አደረጉአቸው።\n\n18 ፲፰ እናም አስራ አራተኛው ዓመት በዚሁ ተፈፀመ። እናም በአስራ አምስተኛው ዓመት በኔፊ ህዝብ ላይ መጡባቸው፤ እናም በኔፊ ሰዎች ክፋትና፣ ፀብና ተቃውሞዎች የተነሳ፣ የጋድያንቶን ዘራፊዎች በእነርሱ ላይ ብዙ ብልጫ አገኙ።\n\n19 ፲፱ እናም አስራ አምስተኛው ዓመት በዚሁ ተፈፀመና፣ እንደዚህም ሰዎቹ ብዙ ስቃይ ውስጥ ነበሩ፤ የጥፋት ጎራዴም እነርሱን ሊቆርጣቸው እስከሚቃረብ በእነርሱ ላይ ነበር፤ እናም ይህ የሆነው በክፋታቸው የተነሳ ነው።\n\n", "3-ne 3": "[center][font_size=26]ምዕራፍ ፫[/font_size][/center]\n\n[i]የጋድያንቶን መሪ፣ ጊድያንሒ፣ ላኮኔዎስ እናም ኔፋውያን እራሳቸውን እንዲሁም ምድራቸውን እንዲያስረክቡ በማስገደድ ጠየቀ—ላኮኔዎስ የወታደሮቹ ዋና ሻምበል አድርጎ ጊድጊዶኒን ሾመው—ኔፋውያን በዛራሄምላ እናም በለጋሱ ምድር እራሳቸውን ለመከላከል በአንድነት ተሰበሰቡ። ፲፮–፲፰ ዓ.ም. ገደማ።[/i]\n\n1 ፩ እናም እንግዲህ እንዲህ ሆነ ክርስቶስ ከመጣ በአስራ ስድስተኛው ዓመት፣ የምድሪቱ ገዢ ላኮኔዎስ፣ ከዘራፊዎቹ ቡድን መሪና አስተዳዳሪ ከሆነው ደብዳቤን ተቀበለ፤ እናም የተፃፉት ቃላት እንዲህ የሚሉ ነበሩ፥\n\n2 ፪ የምድሪቱ ልዑልና ዋና አስተዳዳሪ የሆንከው ላኮኔዎስ፤ እነሆ፣ ይህንን ደብዳቤ እጽፍልሃለሁ፤ እናም በጽኑነትህና፣ ደግሞ እናንተ መብታችንና ነፃነታችን ነው ብላችሁ የምትገምቱትን በመጠበቅ በህዝብህ ጽኑነት፣ ለአንተ እጅግ ታላቅ የሆነ ምስጋናን እሰጥሃለሁ፤ አዎን፣ ነፃነታችሁንና ንብረታችሁን እናም ሀገራችሁን ወይም እንደዚህ የምትጠሯቸውን ለመከላከል በአንድ በአምላክ የተረዳችሁ በመምሰል ፀንታችሁ ቆማችኋል።\n\n3 ፫ እናም ልዑል ላኮኔዎስ፣ ለእኔ የሚያሳዝነኝ ቢኖር በእኔ ትዕዛዝ ስር ያሉትን፣ በአሁኑ ሰዓት የጦር መሳሪያቸውን ይዘው የቆሙትን ብዙ ጀግና ሰዎችን፣ በኔፋውያን ላይ ዝመቱና አጥፉአቸው የሚለውን ቃሉንም በታላቅ ጉጉት የሚጠብቁትን ለመቋቋም እንደምትችሉ በመገመትህ አንተ ሞኝ እንዲሁም ከንቱ በመሆንህ ያሳዝነኛል።\n\n4 ፬ እናም እርሱንም በጦር ሜዳው በማረጋገጤ፣ የማይሸነፈውን መንፈሳቸውን አውቃለሁ፤ በእነርሱም ላይ ብዙ ስህተቶችን በመፈፀማችሁ በእናንተም ላይ ያለባቸውን ዘላለማዊ ጥላቻ ስለማውቅ፣ ስለዚህ በእናንተም ላይ የሚመጡ ከሆነ ፍፁም በሆነ ጥፋት ይጎበኙአችኋል።\n\n5 ፭ ስለዚህ ለደህንነታችሁ በማሰብ፣ ትክክል ነው ብላችሁ በምታምኑበት ባላችሁ ፅኑነት እናም በጦር ሜዳው ባላችሁ የጅግንነት መንፈስ ምክንያት ይህንን ደብዳቤ ጽፌ በራሴ እጅ አሽጌዋለሁ።\n\n6 ፮ ስለዚህ በጎራዴ ከሚጎበኙአችሁ፤ እናም ጥፋት በእናንተ ላይ ከሚመጣ ለህዝቦቼ ከተሞችህን፤ ምድራችሁን እናም ንብረቶችህን እንድትተው በመፈለጌ ይህንን ለአንተ ጽፌአለሁ።\n\n7 ፯ ወይንም በሌላ አነጋገር፣ ራሳችሁን ለእኛ ስጡ፣ እናም ከእኛ ጋር አንድ ሁኑና ከሚስጥር ስራዎቻችን ጋር ተባበሩ፤ እናም እንደ እኛም ትሆኑ ዘንድ ወንድሞቻችን ሁኑ፣ አገልጋዮቻችን አትሁኑ፣ ነገር ግን ወንድሞቻችንና የሀብቶቻችን ሁሉ አጋር ሁኑ።\n\n8 ፰ እናም እነሆ ይህንን የምታደርጉ ከሆናችሁ፣ የማትጠፉ መሆናችሁን በመሃላ አረጋግጥልሃለሁ፤ ነገር ግን ይህንን የማታደርጉ ከሆነ፣ በሚቀጥለው ወር ወታደሮቼ በአናንተ ላይ እንዲመጡና እጃቸውን ባለመመለስ እናም ህይወታችሁን እንዳያተርፉ፣ ነገር ግን እንዲገድሉአችሁ እናም ፈፅሞ እስከምትጠፉ ድረስ ጎራዴዎች በእናንተ ላይ እንዲያርፉ ማዘዜን በመሃላ አረጋግጣለሁ።\n\n9 ፱ እናም እነሆ፣ እኔ ጊድያንሒ ነኝ፤ እናም የዚህ የጋድያንቶን ሚስጥራዊ ማህበረሰብ አስተዳዳሪ ነኝ፤ በዚያም ያለው ማህበረሰብ እንዲሁም ስራዎች መልካም መሆናቸውን አውቃለሁ፤ እናም እነርሱም በጥንት ጊዜ የነበሩ ናቸውና ለእኛ ተላልፈውልናል።\n\n10 ፲ እናም ላኮኔዎስ፣ ይህንን ደብዳቤ ለአንተ እፅፋለሁ፤ እናም የመንግስታቸውን መብት ለመንጠቅ በነበረህ ክፋት የተነሳ ከአንተ የተገነጠሉትን ህዝቦቼን መብት፣ እንዲሁም ይህ ህዝቤ መንግስቱንና መብቱን ያለምንም ደም መፋሰስ ይመልስ ዘንድ ምድርህን እንዲሁም ሀብቶችህን እንደምትሰጠኝ ተስፋ አደርጋለሁ፤ እናም ይህንን ካላደረግህ ስለተነፈጉት ነገሮቻቸው እበቀላለሁ። እኔ ጊድያንሒ ነኝ።\n\n11 ፲፩ እናም እንግዲህ እንዲህ ሆነ ላኮኔዎስ ይህንን ደብዳቤ በተቀበለበት ጊዜ ጊድያንሒ የኔፋውያንን ምድር በድፍረት በመፈለጉና፣ ደግሞ ህዝቡንም በማስፈራራቱ፣ እናም ወደ ክፋቶቹና፣ ርኩሳኑ ዘራፊዎች እራሳቸውን በመገንጠል ስህተት ከመስራታቸው በስተቀር ስህተት ያልተቀበሉትን ስህተት እበቀላለሁ በማለቱ እጅግ ተገርሞ ነበር።\n\n12 ፲፪ እናም እነሆ፣ ይህ አስተዳዳሪው፣ ላኮኔዎስ፣ ፃድቅ ሰው ነበር፤ እናም በዘራፊው ፍላጎቶች እንዲሁም ማስፈራራት ሊፈራ አልቻለም፤ ስለዚህ የዘራፊዎቹ አስተዳዳሪ የሆነውን የጊድያንሒን ደብዳቤ አላደመጠም፣ ነገር ግን ዘራፊዎቹ ወደ እነርሱ በሚመጡበት ወቅት ህዝቡም እንዲበረቱ ወደ ጌታ እንዲጮህ አደረገ።\n\n13 ፲፫ አዎን፣ ከምድሪቱ በስተቀር ህዝቡም ሴቶቻቸውን፣ እናም ልጆቻቸውን፣ ከብቶቻቸውንና፣ መንጋዎቻቸውን እንዲሁም ሀብቶቻቸውን በሙሉ በአንድነት እንዲሰበስቡ ዘንድ በመካከላቸው አዋጅን ላከ።\n\n14 ፲፬ እናም በዙሪያቸው ምሽግ እንዲሰራና፣ ጥንካሬአቸውም እጅግ ታላቅ እንዲሆን አደረገ። እናም የኔፋውያንና የላማናውያን ወታደሮች፣ ወይም ከኔፋውያን መካከል የሚቆጠሩ ሁሉ እነርሱን እንዲጠብቁ፤ በዙሪያቸው ጠባቂ ሆነው እንዲቀመጡ፣ እናም በቀንና በምሽት ከዘራፊዎች እንዲጠብቁአቸው አደረገ።\n\n15 ፲፭ አዎን፣ እንዲህም አላቸው፥ ጌታ ህያው እንደሆነ፣ ለኃጢአቶቻችሁ ንሰሃ ካልገባችሁ፣ እናም ወደ ጌታ ካልጮሀችሁ በቀር፣ በየትኛውም መንገድ ቢሆን ከጋድያንቶን ዘራፊዎች አታመልጡም።\n\n16 ፲፮ እናም የላኮኔዎስ ቃላቶች እንዲሁም ትንቢቶች ታላቅ እንዲሁም አስገራሚ በመሆናቸው በህዝቡ ሁሉ ላይ ፍርሀት እንዲመጣ አደረገ፤ እናም እንደላኮኔዎስም ቃላት ለማድረግ እራሳቸው በኃይላቸው ጥረት አደረጉ።\n\n17 ፲፯ እናም እንዲህ ሆነ ላኮኔዎስ ዘራፊዎቹ ከምድረበዳው ወጥተው ወደ እነርሱ በሚመጡበት ጊዜ እንዲያዙአቸው በኔፋውያን ወታደሮች ሁሉ ላይ ዋና ሻምበሎች ሾመ።\n\n18 ፲፰ አሁን ከዋና ሻምበሎች መካከል ዋና እናም ከኔፋውያን ሠራዊት ሁሉ ታላቁ አዛዥ የሆነ ተሹሞ ነበር፤ እናም ስሙም ጊድጊዶኒ ይባል ነበር።\n\n19 ፲፱ እንግዲህ በኔፋውያን ሁሉ መካከል (ክፋት በሚፈጽሙበት ጊዜ ካልሆነ በስተቀር) የራዕይ እንዲሁም ደግሞ የትንቢት መንፈስ ያለቸውን ዋና ሻምበሎዎች የመሾም ባህል ነበር፤ ስለዚህ፣ ይህ ጊድጊዶኒ በእነርሱ መካከል ታላቅ ነቢይ ነበር፤ ደግሞም ዋና ዳኛም ነበር።\n\n20 ፳ እንግዲህ ህዝቡም ለጊድጊዶኒ እንዲህ አለው፥ ወደጌታ ፀልይና፣ ዘራፊዎቹን እናጠቃቸው እናም በራሳቸው ምድር እናጠፋቸው ዘንድ ወደ ተራራው እናም ወደ ምድረበዳው እንሂድ።\n\n21 ፳፩ ነገር ግን ጊድጊዶኒ እንዲህ አላቸው፥ ጌታ ወደዘራፊዎቹ እንዳንሄድ ይከለክላል፤ ወደእነርሱ የምንሄድ ከሆነ ጌታ በእጃቸው እንድንወድቅ ያደርጋል፤ ስለዚህ በምድራችን እምብርት እራሳችንን እናዘጋጃለን፣ እናም ሠራዊታችንን በሙሉ በአንድ ላይ እንሰበስባለን፣ እናም በእነርሱ ላይ አንሄድም፤ ነገር ግን በእኛ ላይ እስከሚመጡ ድረስ እንጠብቃቸዋለን፤ ስለዚህ ጌታ ህያው እንደሆነ፣ ይህንን የምናደርግ ከሆነ እነርሱን በእጃችን ስር እንዲወድቁ ያደርጋል።\n\n22 ፳፪ እናም እንዲህ ሆነ በአስራ ሰባተኛው ዓመት፣ በዓመቱ በስተመጨረሻ፣ የላኮኔዎስ አዋጅ በምድሪቱ ገፅ ሁሉ ተዳረሰ፤ እናም ፈረሶቻቸውን፣ ሠረገላዎቻቸውንም፣ የቀንድ ከብቶቻቸውንም፣ እናም መንጋዎቻቸውን ሁሉና፣ ከብቶቻቸውን፣ እህሎቻቸውንም፣ እናም ንብረቶቻቸውን በሙሉ ወሰዱ፣ እናም በሺህዎችና፣ በአስር ሺህዎች፣ ከጠላቶቻቸው ለመከላከል ዘንድ አብረው እንዲሰበሰቡ ወደተመደቡላቸው ስፍራዎች እስከሚሄዱ ድረስ ዘመቱ።\n\n23 ፳፫ እናም የተመረጠችው ምድር የዛራሄምላ ምድር ነበረች፤ እናም ምድሪቱ በዛራሄምላ ምድርና በለጋስ ምድር መካከል ነበረች፤ አዎን፣ በለጋስ ምድርና በወደመው ምድር መካከል ባለው ወሰን።\n\n24 ፳፬ እናም ኔፋውያን ተብለው የሚጠሩ፤ በዚህች ምድር ላይ ራሳቸውን በአንድነት የሰበሰቡ ብዙ ሺህ ሰዎች ነበሩ። እንግዲህ በምድሪቱ በስተሰሜን በኩል በነበረው ታላቅ እርግማን የተነሳ ላኮኔዎስ በምድሪቱ በስተደቡብ እራሳቸውን በአንድ ላይ እንዲሰበስቡ አደረገ።\n\n25 ፳፭ እናም ከጠላቶቻቸው እራሳቸውን ሸሸጉ፤ እናም በአንድ ምድርና፣ በአንድነት ኖሩም፣ በላኮኔዎስ የተነገሩትንም ቃላት ፈሩ፤ በዚህም የተነሳ ለኃጢአቶቻቸው በሙሉ ንስሃ ገቡ፤ እናም ጠላቶቻቸው ሊዋጉአቸው በመጡ ጊዜ እንዲያድናቸው ዘንድ ወደ ጌታ አምላካቸው ፀለዩ።\n\n26 ፳፮ እናም በጠላቶቻቸው የተነሳ እጅግ አዝነው ነበር። እናም ጊድጊዶኒ ከሁሉም ዐይነት የጦር መሳሪያዎችን እንዲሰሩና፣ በትዕዛዙ መሠረት በጦር መሳሪያ፤ እናም ጋሻና፣ ዘለበት እንዲጠናከሩ አደረገ።\n\n", "3-ne 4": "[center][font_size=26]ምዕራፍ ፬[/font_size][/center]\n\n[i]የኔፋውያን ወታደሮች የጋድያንቶን ዘራፊዎችን አሸነፉ—ጊድያንሒ ተገደለ፣ እናም ተከታዩ ዜምነሪያህ ተሰቀለ—ኔፋውያን ለድላቸው ጌታን አወደሱ። ፲፱–፳፪ ዓ.ም. ገደማ።[/i]\n\n1 ፩ እናም እንዲህ ሆነ በአስራ ስምንተኛው ዓመት መጨረሻ የዘራፊዎቹ ወታደሮች ለጦርነት ተዘጋጁ፤ እናም በድንገት ከኮረብታው ላይ ገሰገሱና፣ ከተራራውም፣ ከምድረበዳውና፣ ከጠንካራው ምሽጋቸው፣ እንዲሁም ከሚስጢራዊው ስፍራዎቻቸው መበታተን ጀመሩ፤ እናም በምድሪቱ በስተደቡብና በምድሪቱ በስተሰሜን ያለውን ምድር መውሰድ ጀመሩ፤ እናም በኔፋውያን የተተዉትን ምድሮች በሙሉና ባዶ የቀሩትን ከተሞች መያዝ ጀመሩ።\n\n2 ፪ ነገር ግን እነሆ፣ በኔፋውያን ከተተዉት ምድሮች ውስጥ የዱር አውሬዎችም ሆኑ የሚታደኑ የሉም፣ እናም ከምድረበዳው በስተቀር በዘራፊዎቹ የሚታደን ምንም አልነበረም።\n\n3 ፫ እናም ምግብ ስለሚያስፈልጋቸው፣ ዘራፊዎቹ ከምድረበዳው በስተቀር ለመኖር አልቻሉም፤ ኔፋውያን ምድራቸውን ባዶ በማድረጋቸው፤ እናም ከብቶቻቸውንና መንጋዎቻቸውንና ሁሉንም ቁሳቁሶቻቸውን በመሰብሰባቸው እነርሱ በአንድነት ነበሩ።\n\n4 ፬ ስለዚህ፣ ከኔፋውያን ጋር ፊት ለፊት ውጊያ ከመምጣት በስተቀር ዘራፊዎቹ ለመዝረፍ እንዲሁም ምግብን ለማግኘት ዕድል አልነበራቸውም፤ ኔፋውያንም አንድ ነበሩ፤ እናም በቁጥርም እጅግ ብዙ ስለነበሩና፣ ቁሳቁሶችንና፣ ፈረሶችን፣ እናም ከብቶችንና፣ ከሁሉም ዐይነት መንጋዎችን በማስቀመጣቸው ለሰባት ዓመታት እንደሚያቆያቸው በመዘጋጀት በነዚህም ዓመታት ዘራፊዎቹን ከምድረ ገፅ ለማጥፋት ተስፋ አድርገው ነበር፤ እናም አስራ ስምንተኛው ዓመት እንደዚህ አለፈ።\n\n5 ፭ እናም እንዲህ ሆነ በአስራ ዘጠነኛው ዓመት ጊድያንሒ ከኔፋውያን ጋር ለመዋጋት መሄዱ አስፈላጊ መሆኑን አወቀ፤ ምክንያቱም ካልዘረፉና፣ ካልሰረቁ፣ እናም ካልገደሉ በስተቀር በህይወት የሚቆዩበት መንገድ ሊኖር አይችልም ነበር።\n\n6 ፮ እናም ኔፋውያን እንዳይመጡባቸውና እንዳይገድሉአቸው፣ በምድሪቱ ገፅ ላይ እራሳቸውን በመበታተን እህል ሊያመርቱ አልደፈሩም፤ ስለዚህ ጊድያንሒ በዚህ ዓመት ወታደሮቹ ከኔፋውያን ጋር ሄደው እንዲዋጉ ትዕዛዝን ሰጠ።\n\n7 ፯ እናም እንዲህ ሆነ ለውጊያው መጥተው ነበር፤ ይህም በስድስተኛው ወር ነበር፤ እናም እነሆ፣ ለውጊያ የሚመጡበትም ቀን ታላቅ፣ እንዲሁም አስፈሪ ነበር፤ እነርሱም የለበሱት እንደዘራፊዎቹ ነበር፤ እናም በወገባቸው ላይ የበግ ቆዳ ታጥቀውና፣ በደም ተነክረው ነበር፣ ራሳቸውንም ተላጭው፣ የራስ ቆብም በላያቸው ላይ ነበራቸው፤ እናም በጦር መሳሪያቸውና በደም በመነከራቸው የጊድያንሒ ወታደሮች አቋም ታላቅ እንዲሁም አስፈሪ ነበር።\n\n8 ፰ እናም እንዲህ ሆነ የኔፋውያን ወታደሮች የጊድያንሒን ወታደሮች አቋም በተመለከቱ ጊዜ ሁሉም በመሬት ላይ ወደቁ፣ እናም ጌታ አምላካቸው ያድናቸውና ከጠላቶቻቸው እጅ ያሰለቅቃቸው ዘንድ ወደ እርሱ ጮሁ።\n\n9 ፱ እናም እንዲህ ሆነ የጊድያንሒ ወታደሮች ይህንን በተመለከቱ ጊዜ ከደስታቸው የተነሳ በሃይል ጮሁ፤ ምክንያቱም ኔፋውያን ወታደሮቻቸውን በመፍራት ይወድቃሉ ብለው ገምተው ስለነበር ነው።\n\n10 ፲ ነገር ግን በዚህ ነገር ተቆጥተዋል፣ ምክንያቱም ኔፋውያን አልፈሩአቸውም ነበርና፤ ነገር ግን አምላካቸውን ፈርተው ነበር፣ እናም እንዲጠብቃቸውም ተማፅነውት ነበር፤ ስለዚህ የጊድያንሒ ወታደሮች ወደ እነርሱ በሮጡ ጊዜ እነርሱን ለመገናኘት ተዘጋጅተው ነበር፤ አዎን፣ በጌታም ብርታት ዘራፊዎቹን ተቀበሉአቸው።\n\n11 ፲፩ እናም ጦርነቱ በስድስተኛው ወር ተጀመረ፤ እናም በዚያ የነበረው ጦርነት ታላቅ እንዲሁም አስፈሪ ነበር፣ አዎን፣ በዚያም የነበረው ግድያ ታላቅ፣ እንዲሁም አስፈሪ ነበር፤ በዚህም የተነሳ ሌሂ ኢየሩሳሌምን ለቆ ከወጣበት ጊዜ ጀምሮ በህዝቡ መካከል እንዲህ ያለ ታላቅ ግድያ በጭራሽ አይታወቅም ነበር።\n\n12 ፲፪ እናም ጊድያንሒ ማስፈራሪያና መሀላ ቢያደርግም፣ እነሆ፣ ኔፋውያን አሸነፏቸው፣ በዚህም የተነሳ ከፊታቸው ማፈግፈግ ጀመሩ።\n\n13 ፲፫ እናም እንዲህ ሆነ ጊድጊዶኒ ወታደሮቹ እስከምድረበዳው ዳርቻ እንዲያሳድዱአቸው፤ በእጃቸው የገቡትንም እንዳይተዉአቸው አዘዘ፤ እናም ወደ ምድረበዳው ዳርቻ የጊድጊዶኒ ትዕዛዛት እስከሚፈጸሙ ድረስ አሳደዱአቸውና ገደሉአቸው።\n\n14 ፲፬ እናም እንዲህ ሆነ የቆመውና በድፍረት የተዋጋው ጊድያንሒ በሸሸ ጊዜ ተከተሉት፤ እጅግ ብርቱ በነበረው ጦርነት በመድከሙ ተደረሰበትና ተገደለ። እናም ይህም የዘራፊው ጊድያንሒ መጨረሻ ነበር።\n\n15 ፲፭ እናም እንዲህ ሆነ የኔፋውያን ወታደሮች ወደ ደህንነታቸው ስፍራ በድጋሚ ተመለሱ። እናም እንዲህ ሆነ ይህ አስራ ዘጠነኛ ዓመት አለፈ፤ እናም ዘራፊዎቹ በድጋሚ ለመዋጋት አልመጡም፤ በሀያኛውም ዓመት ቢሆን በድጋሚ አልመጡም።\n\n16 ፲፮ እናም በሃያ አንደኛው ዓመት ለውጊያ አልመጡም፤ ነገር ግን በሁሉም አቅጣጫ በኔፊ ህዝብ ዙሪያ ለመክበብ መጡ፤ የኔፊን ህዝብ ከምድራቸው ከቆረጡአቸውና በሁሉም አቅጣጫ ከከበቡአቸው፣ እናም ከምሽጉ ውጪ ያሉአቸውን እንቅስቃሴዎች በሙሉ ከከለከሉአቸው፣ እንደፍላጎቶቻቸው እራሳቸውን ለመስጠት እናስገድዳቸዋለን ብለው ገምተው ነበር።\n\n17 ፲፯ እንግዲህ ለራሳቸውም ስሙ ዜምነሪያህ የሚባል ሌላ መሪ ሾመው ነበር፤ ስለዚህ ይህ ዜምናሪያህ ነው የዚህ ዐይነቱ ከበባ እንዲከናወን ያደረገው።\n\n18 ፲፰ ነገር ግን እነሆ፣ ይህ ለኔፋውያን ጠቃሚ ነበር፤ ምክንያቱም ኔፋውያን በመጋዘናቸው በርካታ ስንቅ በማስቀመጣቸው፣ ዘራፊዎቹ ኔፋውያንን በዙሪያቸውም በሚገባ ለብቁ ጊዜ በመክበብ ምንም አይነት ጉዳት ለማምጣት አስቸጋሪ ነበርና።\n\n19 ፲፱ እናም በዘራፊዎቹ መካከል በነበረው ስንቅ ትንሽነት፤ እነሆም በህይወት ለመቆየት በምድረበዳው ውስጥ ካገኙት ሥጋ በስተቀር ምንም አልነበራቸውም፤\n\n20 ፳ እናም እንዲህ ሆነ የዱር አደኑ በምድረበዳው ውስጥ በቂ አልነበረም፤ በዚህም የተነሳ ዘራፊዎቹ በረሃብ ሊጠፉ ደርሰው ነበር።\n\n21 ፳፩ እናም ኔፋውያን ያለማቋረጥ በቀን እንዲሁም በምሽት እየዘመቱና ወታደሮቻቸውን ያጠቁና በሺህ እናም በአስር ሺህ የሚቆጠሩትን ይገደሉአቸው ነበር።\n\n22 ፳፪ እናም በቀንና በምሽት በእነርሱ ላይ በሆነው ታላቅ ጥፋትም የተነሳ የዜምነሪያህ ሰዎች ዕቅዳቸውን በመተው ለማፈግፈግ ፈልገው ነበር።\n\n23 ፳፫ እናም እንዲህ ሆነ ዜምነሪያህ ህዝቡ ከተከበቡበት እንዲያፈገፍጉ እንዲሁም በምድሪቱ በሰሜን በኩል ራቅ ወዳለው ስፍራ እንዲዘምቱ አዘዘ።\n\n24 ፳፬ እናም እንግዲህ፣ ጊድጊዶኒ ስለዕቅዳቸው በመገንዘቡ፣ እናም ምግብ በመፈለጋቸውምና፣ በመካከላቸው በነበረው ታላቅ ግድያ መዳከማቸውን በማወቁ፣ በምሽት ወታደሮቹን ላከና፣ የማፈግፈጊያውን መንገድም አገደባቸው፤ እናም በሚያፈገፍጉበት መንገድም ወታደሮቹን አስቀመጠ።\n\n25 ፳፭ እናም ይህንን ያደረጉት በምሽት ነበር፤ እናም ከዘራፊዎቹ አልፈው ተጓዙ፤ ስለዚህ በሚቀጥለውም ቀን ዘራፊዎቹ መንገዱን በጀመሩበት ጊዜ ከፊለፊት እንዲሁም ከጀርባቸው ከኔፋውያን ወታደሮች ጋር ተገናኝተው ነበር።\n\n26 ፳፮ እናም በስተደቡብ የነበሩትም ሌቦች ከማፈግፈጊያው ቦታ መንገዱ ተገድቦባቸው ነበር። እናም እነዚህ ነገሮች በሙሉ የተደረጉት በጊድጊዶኒ ትዕዛዝ ነበር።\n\n27 ፳፯ እናም ብዙ ሺህዎች ለኔፋውያን ራሳቸውን እስረኛ አድርገው ሰጥተው ነበር፤ እናም ቀሪዎቹም ተገደሉ።\n\n28 ፳፰ እናም መሪአቸው፣ ዜምነሪያህ፣ ተወሰደና በዛፉ ላይ አዎን፣ እስከሚሞት ድረስ በጫፉ ላይ ተሰቀለ። እናም እስከሚሞት ድረስ በሰቀሉት ጊዜም ዛፉን መሬት ላይ ጣሉትና፣ እንዲህም ሲሉ በሀይል ጮሁ፥\n\n29 ፳፱ ይህን ህዝብ በስልጣን እንዲሁም በሚስጥራዊ ሴራዎች የተነሳ እነርሱን ለመግደል ለሚፈልጉ፣ ሁሉ፣ ይህ ሰው በመሬት ላይ ተቆርጦ እንደተጣለው እነርሱንም እንዲቆረጡ ያደርጓቸው ዘንድ ጌታ ህዝቡን በፅድቅ እንዲሁም በልብ ቅድስና ይጠብቃቸው።\n\n30 ፴ እናም ተደሰቱና በድጋሚ በአንድ ድምጽ እንዲህ ሲሉ ጮኹ፥ ይህ ህዝብ የአምላኩን ስም ለጥበቃው እስከጠሩ ድረስ ሁሉ የአብርሃም አምላክ፤ እናም የይስሃቅ አምላክና የያዕቆብ አምላክ በፅድቅ ይጠብቃቸው።\n\n31 ፴፩ እናም እንዲህ ሆነ በጠላቶቻቸው እጅ እንዳይወድቁ በመጠበቅ ታላቅ ነገር ስላደረገላቸው ሁሉም በአንድነት መዘመር እንዲሁም አምላካቸውን ማወደስ ጀመሩ።\n\n32 ፴፪ አዎን፣ ሆሳዕና ለልዑል እግዚአብሔር ብለውም ጮሁ። እናም ልዑል እግዚአብሔር፣ ሁሉን የሚገዛው ጌታ እግዚአብሔር ስሙ የተባረከ ይሁን በማለትም ጮኹ።\n\n33 ፴፫ እናም እግዚአብሔር በታላቅ ቸርነቱ ከጠላቶቻቸው እጅ እንዲወጡ ስላደረጋቸው እንባ እስከሚወጣቸው ድረስ ልባቸው በደስታ ተሞልቶ ነበር፤ እናም ከንስሃቸውና ትሁትነታቸው የተነሳ ከዘላለም ጥፋት መዳናቸውን ያውቁ ነበር።\n\n", "3-ne 5": "[center][font_size=26]ምዕራፍ ፭[/font_size][/center]\n\n[i]ኔፋውያን ንሰሃ ገቡ እናም ኃጢአቶቻቸውን ተዉ—ሞርሞን የህዝቡን ታሪክ ፃፈ እናም ዘላለማዊውን ቃል አወጀ—እስራኤል ለረጅም ጊዜ ከተበተነበት ይሰበሰባል። ፳፪–፳፮ ዓ.ም. ገደማ።[/i]\n\n1 ፩ እናም እንዲህ ሆነ ቅዱሳን ነቢያት በሙሉ የተናገሩትን ቃላት በጥቂቱም ቢሆን የተጠራጠሩ ከኔፊ ህዝብ መካከል ህያው ከሆነ ነፍስ አንድም አልነበረም፤ ምክንያቱም እነዚህ መፈፀም እንዳለባቸው ያውቃሉና።\n\n2 ፪ እናም እንደነቢያቱ ቃላት በተሰጡት ብዙ ምልክቶች የተነሳ የክርስቶስ መምጣት አስፈላጊ መሆኑን ያውቁ ነበር፤ እናም በተከናወኑትም ነገሮች የተነሳ ሁሉም ነገሮች በተነገሩት መሰረት መምጣት እንዳለባቸውም ያውቁ ነበር።\n\n3 ፫ ስለዚህ እነርሱም ኃጢአቶቻቸውን፣ እንዲሁም እርኩሰቶቻቸውን እንዲሁም ዝሙት መፈጸማቸውን ተዉ፣ እናም ቀንና ምሽት በሙሉ ትጋትም እግዚአብሔርን አገለገሉ።\n\n4 ፬ እናም እንግዲህ እንዲህ ሆነ የዘራፊዎቹን እስረኞች በሙሉ በመውሰዳቸው በህይወት ያመለጠ ምንም ባልነበረበት ጊዜ፣ እስረኞቹንም ወህኒ ቤት ጣሉአቸውና፣ የእግዚእብሔር ቃልም እንዲሰበክላቸው አደረጉ፤ እናም ለኃጢአታቸው ንስሀ የገቡና ከእንግዲህ ወዲያም ላለመግደል ቃል ኪዳን የሚገቡት ሁሉ ተለቀቁ።\n\n5 ፭ ነገር ግን ወደ ቃል ኪዳን ያልገቡ፣ እናም በልባቸው ሚስጥራዊ ግድያውን አሁንም የቀጠሉ፣ አዎን፣ በወንድሞቻቸው ላይ ማስፈራሪያ የሚያደርጉ ተፈርዶባቸዋልና በህጉም መሰረት ተቀጥተዋል።\n\n6 ፮ እናም ብዙ ክፋቶችና ብዙ ግድያዎች የተፈፀሙባቸውን ጥፋቶች፣ እናም ሚስጢራዊና እርኩስ ህብረቶችን ሁሉ እንደዚህ አቆሙ።\n\n7 ፯ እናም እንደዚህ ሃያ ሁለተኛው ዓመት አለፈና፣ ደግሞ ሃያ ሦስተኛው ዓመትም፣ እናም ሃያ አራተኛውና፣ ሃያ አምስተኛው ዓመት እንደዚህ አለፉ።\n\n8 ፰ በጥቂቶች ዐይን ታላቅ እንዲሁም አስደናቂ የሆኑ ብዙ ነገሮች ደረሱ፤ ይሁን እንጂ እነዚህ ነገሮች በሙሉ በዚህ መጽሐፍ ውስጥ ሊፃፉ አይቻሉም፤ አዎን፣ ብዛት ባላቸው በእነዚህ ሰዎች መካከል በሃያ አምስት ዓመታት ጊዜ የተከናወኑትን አንድ መቶኛ እንኳን ይህ መጽሐፍ ሊይዘው አይችልም፤\n\n9 ፱ ነገር ግን እነሆ የዚህን ህዝብ ታሪኮች በሙሉ የያዙ መዛግብቶች አሉ፤ እናም አጭር ነገር ግን እውነት የሆነው ታሪክ ግን በኔፊ ተሰጥቷል።\n\n10 ፲ ስለዚህ የኔፊ ሠሌዳዎች ተብለው በሚጠሩት ሠሌዳዎች ላይ በተቀረጹት የኔፊ መዛግብት መሰረት ስለእነዚህ ነገሮች መዛግብቱን ፅፌአለሁ።\n\n11 ፲፩ እናም እነሆ፣ ታሪኩን በራሴ እጅ በሠራኋቸው ሠሌዳዎች ላይ እፅፋለሁ።\n\n12 ፲፪ እናም እነሆ፣ ስሜ ሞርሞን ይባላል፤ የተጠራሁትም አልማ በህዝቡ መካከል ቤተክርስቲያኑን አቋቁሞ በነበረበት፣ አዎን፣ ከመተላለፋቸው በኋላ በመካከላቸው የተቋቋመው የመጀመሪያው ቤተክርስቲያን ባቋቋመበት በሞርሞን ምድር ስም ነው።\n\n13 ፲፫ እነሆ፣ የእግዚአብሔር ልጅ የሆነው፣ የኢየሱስ ክርስቶስ ደቀመዝሙር ነኝ። ዘላለማዊ ህይወትንም ያገኙ ዘንድ፣ በህዝቡ መካከል ቃሉን እንዳሰራጭ በእርሱ ተጠርቻለሁ።\n\n14 ፲፬ እናም ቅዱሳን የነበሩት፤ የሞቱት ፀሎት እንደእምነታቸው በእግዚአብሔር ፈቃድ ይፈጸም ዘንድ፣ የተከናወኑት የእነዚህ ነገሮች ታሪክ መፃፍ አስፈላጊ ሆኖ ነበር—\n\n15 ፲፭ አዎን ሌሂ ኢየሩሳሌምን ለቆ ከወጣበት ጊዜ ጀምሮ እስካሁን የተከናወነውን በያዘው በአነስተኛው መዝገብ እፅፋለሁ።\n\n16 ፲፮ ስለዚህ የእኔ ጊዜ እስከሚጀመርበት ድረስ ከእኔ በፊት በነበሩት ከተጻፉት ታሪኮች ውስጥ መዛግብቴን እፅፋለሁ፤\n\n17 ፲፯ እናም ከእዚያም በዐይኖቼ የተመለከትኳቸውን ነገሮች ታሪክ ፅፌአለሁ።\n\n18 ፲፰ እናም የፃፍኩትም ታሪክ ትክክለኛ እንዲሁም እውነተኛ መሆናቸውን አውቃለሁኝ፤ ይሁን እንጂ በቋንቋችንም ውሱንነት ምክንያት ልንፅፋቸው የማይቻሉን ብዙ ነገሮች አሉ።\n\n19 ፲፱ እናም አሁን ስለራሴ የምናገረውን አበቃለሁና፣ በፊቴ ስለነበሩት ነገሮች ዘገባዬን እቀጥላለሁ።\n\n20 ፳ እናም እኔ ሞርሞን ነኝና፣ የሌሂ ቀጥተኛ ዘር ነኝ። አባቶቻችንን ከኢየሩሳሌም ምድር በማስወጣቱ (እናም ከምድሪቱ እንዳወጣቸው ከእርሱ ከራሱ በቀር ማንም አያውቅም) እናም ለእኔና ለህዝቤ ለነፍሳችን ደህንነት እውቀትን አብዝቶ ስለሰጠን አምላኬን እንዲሁም አዳኜ የሆነውን ኢየሱስ ክርስቶስን ለማወደስ ምክንያት አለኝ።\n\n21 ፳፩ በእርግጥ የያዕቆብን ቤት ባርኳል፤ እናም ለዮሴፍም ዘር መሃሪ ሆኗል።\n\n22 ፳፪ እናም የሌሂ ልጆችም ትዕዛዛቱን እስከጠበቁ ድረስ እንደቃሉም ባርኳቸዋልና እንዲበለፅጉ አድርጓል።\n\n23 ፳፫ አዎን፣ እናም በእርግጥ በድጋሚም የዮሴፍ ዘር ቅሪት የሆኑት ጌታ አምላካቸውን እንዲያውቁ ያደርጋቸዋል።\n\n24 ፳፬ እናም ጌታ በእርግጥም ህያው እንደሆነ፣ የያዕቆብ ዘር ቅሪት የሆኑትን በሙሉ በምድር ገፅ ላይ ሁሉ የተበተኑትን ከምድር ከአራቱም ማዕዘን ይሰበስባቸዋል።\n\n25 ፳፭ እናም ከያዕቆብ ቤትም ጋር ቃል ኪዳን እንደገባም፣ የያዕቆብ ቤት በሙሉ ከእነርሱ ጋር የገባውን ቃል ኪዳን እንዲያውቁ፣ በራሱም ጊዜ ከያዕቆብ ቤት ጋር የገባውን ቃል ኪዳን ያሟላል።\n\n26 ፳፮ እናም የእግዚአብሔር ልጅ የሆነው ኢየሱስ ክርስቶስ አዳኛቸውን ያውቃሉ፤ እናም ከተበተኑበት ሥፍራ ከምድር ከአራቱም ማዕዘናት ወደራሳቸው ምድር ይሰበሰባሉ፤ አዎን፣ ጌታም ህያው እንደሆነ ይህም ይሆናል። አሜን።\n\n", "3-ne 6": "[center][font_size=26]ምዕራፍ ፮[/font_size][/center]\n\n[i]ኔፋውያን በለፀጉ—ኩራት፤ ሀብት እናም በመደብ መለያየት ተጀመረ—በጥል የተነሳም ቤተክርስቲያኗ ተከፋፈለች—ሰይጣን ሰዎችን በአመጽ መራቸው—ብዙ ነቢያት ስለንሰሃ ጮሁ እናም ተገደሉ—ገዳዮቻቸውም የአስተዳደሩን ቦታ ለመያዝ አሴሩ። ፳፮–፴ ዓ.ም. ገደማ።[/i]\n\n1 ፩ እናም እንግዲህ እንዲህ ሆነ የኔፊ ህዝብ እያንዳንዱ፣ ከነቤተሰቡ፣ ከብቶቻቸውና መንጎቻቸው፣ ፈረሶቻቸውና የቀንድ ከብቶቻቸው እናም የእነርሱ ከሆኑት ሁሉም ነገሮች ጋር በሃያ ስድስተኛው ዓመት ወደራሳቸው ቦታ ተመለሱ።\n\n2 ፪ እናም እንዲህ ሆነ ስንቃቸውን በሙሉ አልተመገቡም ነበር፤ ስለዚህ ያልተመገቧቸውን ከሁሉም አይነት እህልና፣ ወርቃቸውን፣ እናም ብራቸውንና፣ የከበሩ ነገሮቻቸውን በሙሉ ወሰዱ፣ እናም ከሰሜንና ከደቡብ፣ ከምድሪቱ በስተሰሜን እንዲሁም ከምድሪቱ በስተደቡብ በኩል ወደራሳቸው ምድር እንዲሁም ወደ ይዞታዎቻቸው ተመለሱ።\n\n3 ፫ እናም ላማናውያን ሆነው ለመቅረት ይፈልጉ የነበሩት፣ የምድሪቱን ሠላም እንዲጠብቁ ቃል ኪዳን የገቡት ዘራፊዎች፣ ህይወታቸውን ለማቆየት ይሰሩበት ዘንድ በቁጥራቸው መጠን መሬት ተሰጣቸው፤ እናም እንደዚህ በምድሪቱ ሁሉ ላይ ሠላምን አሰፈኑ።\n\n4 ፬ እናም በድጋሚ በታላቅ ሁኔታ መበልፀግና መጨመር ጀመሩ፤ እናም ሃያ ስድስተኛውና ሃያ ሰባተኛው ዓመት አለፈ፤ እናም በምድሪቱ ላይ ታላቅ የሆነ ስምምነት ነበር፤ ህግጋታቸውንም በሚዛናዊነትና በፍትሃዊ ፍርድ መሰረት ሰሩ።\n\n5 ፭ እናም አሁን ህዝቡ ወደመተላለፍ ካልወደቁ በስተቀር በምድሪቱ ላይ ሁሉ ያለማቋረጥ ለመበልጸግ የሚከለክላቸው ምንም ነገር አልነበረም።\n\n6 ፮ እናም እንግዲህ ጊድጊዶኒና፣ ዳኛው ላኮኔዎስ፣ እናም ተሹመው የነበሩት መሪዎች ነበሩ በምድሪቱ ላይ ይህንን ታላቅ ሠላም የመሰረቱት።\n\n7 ፯ እናም እንዲህ ሆነ በአዲስ ሁኔታም የተሰሩ ብዙ ከተሞች ነበሩ፤ እናም የታደሱ ብዙ አሮጌ ከተሞችም ነበሩ።\n\n8 ፰ እናም ብዙ አውራጎዳናዎችም ተሰርተው ነበር፤ እናም ከአንዱ ከተማ ወደ ሌላኛው ከተማና፣ ከአንደኛዋ ምድር ወደ ሌላኛዋ፣ እንዲሁም ከስፍራ ስፍራ የሚያመሩ ብዙ መንገዶች ተሰርተው ነበር።\n\n9 ፱ እናም ሃያ ስምንተኛው ዓመት እንደዚህ አለፈ፤ እናም ህዝቡ ዘለቄታ ያለው ሠላምን አገኘ።\n\n10 ፲ ነገር ግን በሃያ ዘጠነኛው ዓመት በህዝቡ መካከል ጥቂት ፀብ ተጀመረ፤ እናም አንዳንድ ሰዎችም እጅግ ሀብታም በመሆናቸው እስከ ታላቅ ማሳደድም ድረስ በኩራት እንዲሁም ትዕቢት ተነሳስተው ነበር፤\n\n11 ፲፩ በምድሪቱም ብዙ ነጋዴዎች፣ እናም ደግሞ ብዙ የህግ አዋቂዎች፣ እናም ብዙ ሹማምንት ነበሩና።\n\n12 ፲፪ እናም ህዝቡ እንደ ሀብቱና ለትምህርቱ ባለው ዕድል መሰረት በደረጃ መከፋፈል ጀመሩ፤ አዎን፣ አንዳንድ ሰዎች በድህነታቸው የተነሳ አላዋቂዎች ነበሩ፤ እናም ሌሎች ደግሞ ሀብታሞች በመሆናቸው ታላቅ ዕውቀትን ተቀብለዋል።\n\n13 ፲፫ አንዳንድ ሰዎች በኩራት ሲወጠሩ፣ እናም ሌሎች እጅግ ትሁት ነበሩ፤ ሌሎች ወቀሳን በወቀሳ ሲመልሱ እንዲሁም ሌሎች ስደትንና ሁሉንም አይነት ስቃዮች ይቀበሉ ነበር፣ እናም በድጋሚም ለመሳደብ አይመለሱም፣ ነገር ግን በእግዚአብሔር ፊት ትሁት እንዲሁም የተጸጸቱ ነበሩ።\n\n14 ፲፬ እናም እንደዚህ በምድሪቱ ሁሉ ታላቅ ጥፋት መጣ፣ በዚህም የተነሳ በቤተክርስቲያኗ መከፋፈል ተጀመረ፤ አዎን፣ በዚህም የተነሳ በሠላሳኛው ዓመት ወደ እውነተኛው እምነት ተለውጠው ከነበሩት ጥቂት ላማናውያን መካከል በስተቀር፣ በምድሪቱ በሙሉ ቤተክርስቲያኗ ተከፋፍላ ነበር፤ እናም እነርሱም ፅኑ፤ የማይለወጡ፤ እናም የማይነቃነቁ፣ ባላቸው ትጋት ሁሉ የጌታን ትዕዛዛት ለመጠበቅ ፈቃደኞች በመሆናቸው ከእውነተኛው እምነታቸው አይሸሹም።\n\n15 ፲፭ እንግዲህ የህዝቡ የዚህ ክፋት መንስኤው ይህ ነበር—ይህን ህዝብ ሁሉንም ዐይነት ክፋት እንዲያደርግ ለማነሳሳት፣ እናም በኩራት እንዲወጣጠሩ ለማድረግ፤ ኃይልንና ስልጣንን፣ እናም ሀብትንና የዓለምን ከንቱ ነገሮች እንዲሹ ለመፈተን ሰይጣን ታላቅ ሀይል ነበረው።\n\n16 ፲፮ እናም ሰይጣን የሰዎችን ልብ ሁሉንም ዐይነት ክፋት እንዲሰሩ እንደዚህ መርቷቸዋል፤ ስለዚህ በሠላሙ ተደስተዋል፣ ነገር ግን ለጥቂት ዓመታት ብቻ ነበር።\n\n17 ፲፯ እናም በሠላሳኛው ዓመት መጀመሪያ—ህዝቡም ዲያብሎስ ሊመራቸው በፈለገበት ወደማንኛቸውም ፈተናዎች እንዲገቡና፣ የፈለገውን የትኛውን ዐይነት ክፋት እንዲሰሩ ለረጅም ጊዜ ተለቀው ስለነበር፣ እናም በዚህ በሠላሳኛው ዓመት መጀመሪያ ላይ እንደዚህ አሰቃቂ በሆነ ኃጢያት ውስጥ ነበሩ።\n\n18 ፲፰ እንግዲህ ባለማወቅ ኃጢያትን አልሰሩም፤ ምክንያቱም እነርሱን በተመለከተ ተምረው ስለነበሩ የእግዚአብሔርን ፈቃድ ያውቁት ነበር፤ ስለዚህ ሆን ብለው በእግዚአብሔር ላይ አምጸዋል።\n\n19 ፲፱ እናም እንግዲህ ይህ በላኮኔዎስ ልጅ በላኮኔዎስ ዘመን ነበር፣ የላኮኔዎስ ልጅ የአባቱን ወንበር ይዞ እናም ህዝቡን በዚህ አመት ያስተዳደረው ነበርና።\n\n20 ፳ እናም ስለህዝቡ ኃጢያትና ክፋት በምድሪቱ ላይ በህዝቡ መካከል በመቆም በድፍረት በመስበክና በመመስከር እናም ጌታ ለህዝቡ የሚያደርገውን ቤዛነት በሌላ አነጋገር የክርስቶስን ትንሳኤ በተመለከተ ከሰማይ ተነሳስተው የተላኩ ሰዎች ነበሩ። እናም እርነሱም በድፍረት ስለሞቱና ስለስቃዩ መሰከሩ።\n\n21 ፳፩ እንግዲህ ስለነዚህ ነገሮች በመመስከራቸው ምክንያት እጅግ የተቆጡ ብዙ ሰዎች ነበሩ፤ እናም ተቆጥተው የነበሩት በአብዛኛው ዋና ዳኞች፣ እናም የካህናት አለቆች፣ እንዲሁም ጠበቃዎች ነበሩ፤ አዎን፣ ጠበቃዎች የነበሩት በሙሉ እነዚህን ነገሮች በመሰከሩት ተቆጥተው ነበር።\n\n22 ፳፪ እንግዲህ ቅጣቱም በምድሪቱ ገዢ ካልተፈረመበት በቀር ማንንም በሞት የመቅጣት ስልጣን ያላቸው ጠበቃ፣ ዳኛም ሆነ የካህናት አለቃ አልነበሩም።\n\n23 ፳፫ እንግዲህ ክርስቶስን የሚመለከቱ ነገሮችን የመሰከሩ፤ በድፍረት የተናገሩ፣ የመሞታቸው እውቀት ወደ አስተዳዳሪው ከሞቱ በኋላ ብቻ እንዲመጣም በዳኛዎችም በሚስጥር የተገደሉ ብዙዎች ነበሩ።\n\n24 ፳፬ አሁን እነሆ፣ ይህ ማንም ሰው ከምድሪቱ አስተዳዳሪ ስልጣን ካልተሰጠው መገደል የለበትም ከሚለው ከምድሪቱ ህግጋት ጋር የሚቃረን ነበር—\n\n25 ፳፭ ስለዚህ የጌታን ነቢያት እንዲሞቱ ከህጉ ውጪ በፈረዱባቸው ዳኞች ላይ በዛራሄምላ ምድር ለነበረው አስተዳዳሪ አቤቱታ ቀረበ።\n\n26 ፳፮ እንግዲህ እንዲህ ሆነ እነርሱም ተወሰዱ፣ እናም በህዝቡ በተሰጠው ህግ መሰረት በሰሩት ወንጀል ላይ እንዲፈረድባቸው በዳኛው ፊት ቀረቡ።\n\n27 ፳፯ እንግዲህ እንዲህ ሆነ እነዚያም ዳኞች ብዙ ጓደኞችና ወገን ነበሩአቸው፤ እናም ቀሪዎቹ አዎን፣ ሁሉም ጠበቆችና፣ የካህናት አለቆች፣ እራሳቸውን በአንድነት ሰብስበው እናም በህጉም እንዲፈረድባቸው ከቀረቡት ዳኞች ወገኖች ጋር ተቀላቅለው ነበር።\n\n28 ፳፰ እናም በአንድነት ወደ ቃል ኪዳኑ፣ አዎን፣ በጥንት ጊዜ በነበሩት ወደተሰጠው ቃል ኪዳን፣ በጻድቅነት ላይ ለመተባበር በዲያብሎስ ወደተሰጠው እና ወደሚተዳደረው ቃል ኪዳን ገቡ።\n\n29 ፳፱ ስለዚህ እነርሱም በጌታ ሰዎች ላይ በአንድነት ተባበሩ፣ እናም እነርሱንም ለማጥፋትና በህጉ መሰረት ሊፈረድባቸው አጥብቆ ከያዛቸው ከፍትህ በግድያ ጥፋተኛ የነበሩትን ለማዳን ቃል ኪዳን ገብተው ነበር።\n\n30 ፴ እናም ህጉንና የሀገር መብታቸውን ለማስጠበቅ አልተቀበሉም፤ እናም አስተዳዳሪውን ለማጥፋትና ምድሪቱም ከእንግዲህ በነፃነት እንዳትሆን፣ ነገር ግን በንጉስ አገዛዝ ስር እንድትሆን ንጉስ በምድሪቷ ላይ ለመመስረት እርስ በርሳቸው ቃል ኪዳን ገቡ።\n\n", "3-ne 7": "[center][font_size=26]ምዕራፍ ፯[/font_size][/center]\n\n[i]ዋናው ዳኛ ተገደለ፣ መንግስቱም ጠፋ፣ እናም ህዝቡም በጎሳ ተከፋፈለ—ፀረ ክርስቶስ የሆነው ያዕቆብም የሚስጥራዊው ሴራዎች ንጉስ ሆነ—ኔፊ ንሰሃንና በክርስቶስ እምነትን ሰበከ—መላዕክት ዕለት በዕለት አገለገሉት፣ እናም ወንድሙን ከሞት አስነሳ—ብዙዎች ንሰሃ ገቡ፣ እናም ተጠመቁ። ፴–፴፫ ዓ.ም. ገደማ።[/i]\n\n1 ፩ አሁን እነሆ፣ በምድሪቱ ላይ ንጉስ እንዳልመሰረቱ አሳያችኋለሁ፤ ነገር ግን በዚሁ ዓመት፤ አዎን፣ በሰላሳኛው ዓመት፣ በፍርድ ወንበሩ ላይ ጥፋትን አድርሰው ነበር፤ አዎን የምድሪቱንም ዋና ዳኛ ገደሉ።\n\n2 ፪ እናም ህዝቡ እርስ በርስ ተከፋፍሎ ነበር፤ እናም እያንዳንዱ ሰው በቤተሰቡና በነገድና በጓደኞቻቸው በጎሳ ተከፋፍሎ ነበር፤ እንደዚህም የምድሪቱን አስተዳደር አጠፉ።\n\n3 ፫ እናም እያንዳንዱ ጎሳ አለቃ ወይንም መሪ በራሱ ላይ ሾመ፤ እናም እነርሱ ጎሳዎችና የጎሳ መሪዎች ሆኑ።\n\n4 ፬ እንግዲህ እነሆ፣ ብዙ ቤተሰብ እናም ነገድና ጓደኞች ያልነበሩት ማንም ሰው አልነበረም፤ ስለዚህ ጎሳዎቹም እጅግ ታላቅ ሆኑ።\n\n5 ፭ እንግዲህ ይህ ሁሉ ተደረገ፤ እናም እስካሁን በመካከላቸው ጦርነት አልነበረም፤ እናም ለሰይጣን ኃይል እራሳቸውን የሰጡ ስለነበር ይህ ሁሉ ክፋት በህዝቡ ላይ መጥቷል።\n\n6 ፮ እናም ነቢያቱን በገደሉት ጓደኛችና፣ ነገዶች ሚስጢራዊ ሴራዎች የተነሳ የመንግስት ደንቦች ጠፍተው ነበር።\n\n7 ፯ እናም ይበልጥ ፃድቃን የነበሩት ሰዎች ሙሉ በሙሉ ኃጢአተኞች እስከሚሆኑ ድረስ በምድሪቱ ታላቅ ፀብ እንዲሆን አደረጉ፣ አዎን፣ በመካከላቸው ጥቂት ፃድቃኖች ብቻ ነበሩ።\n\n8 ፰ እናም አብዛኞቹም ሰዎች ውሻ ወደ ትፋቱ እንደሚመለስ፣ ደግሞም የታጠበች እሪያ በጭቃ ለመንከባለል እንደምትሄድ በድጋሚ ከፅድቅ ወደ ክፋት ሲዞሩ ስድስተኛው ዓመት አላለፈም ነበር።\n\n9 ፱ እንግዲህ በህዝቡ ላይ ታላቅ ክፋትን ያመጣው ይህ ሚስጥራዊው ሴራ እራሳቸውን በአንድነት ሰበሰቡ፣ እናም ከበላያቸው ያዕቆብ ብለው የሚጠሩትን ሰው አስቀመጡ፤\n\n10 ፲ እናም እርሱን ንጉሳችን ብለው ጠሩት፤ ስለዚህ እርሱም በክፉዎቹ ቡድን ላይ ንጉስ ሆነ፤ እናም እርሱ ስለ ኢየሱስ በመሰከሩት ነቢያት ላይ ድምፅ ከሰጡት ዋና የነበር ነው።\n\n11 ፲፩ እናም እንዲህ ሆነ እያንዳንዱ ህግጋቱን መሪዎቻቸው ከማቋቋሙ በስተቀር በአንድነት እንደተሰበሰቡት የጎሳ ሰዎች አይነት በቁጥር በርካታ አልነበሩም፤ ይሁን እንጂ እርስ በርስ ጠላቶች ነበሩ፤ ምንም እንኳን እነርሱ ፃድቃን ያልነበሩ ቢሆኑም አስተዳደሩን ለማጥፋት ወደ ቃል ኪዳኑ ከገቡት ጋር በጥላቻ አንድ ሆነው ነበር።\n\n12 ፲፪ ስለዚህ ያዕቆብ ጠላቶቻቸው ከእነርሱ ይበልጥ ብዙ መሆናቸውን በመመልከቱ፤ የቡድኑ ንጉስ በመሆኑ፤ ህዝቡን በምድሪቱ በስተሰሜን ጫፍ በኩል እንዲሸሹና፣ ከተቃዋሚዎቹም ጋር እስከሚገናኙ ድረስ ለራሳቸው መንግስት እንዲያቋቁሙ (ብዙ ተቃዋሚዎችም እንዲኖሩ እነርሱን ሸንግሎአቸዋልና) እናም ከጎሳ ህዝብ ጋር ለመጣላት በተገቢው ሁኔታ እንዲጠናከሩ ህዝቡን አዘዘ፤ እናም ይህንንም አደረጉ።\n\n13 ፲፫ እናም ህዝቡን እስከሚያልፉ ድረስ እንዳይታገዱ ጉዞአቸው እጅግ ፈጣን ነበር። እናም ሠላሳኛው ዓመት እንዲህ ተፈፀመ፤ እናም የኔፊ ህዝብ ጉዳይም ይህ ነበር።\n\n14 ፲፬ እናም እንዲህ ሆነ በሠላሳ አንደኛው ዓመት እያንዳንዱ ሰው በቤተሰቡ፤ በነገድና በየጓደኞቹ በጎሳው ተከፋፍሎ ነበር፤ ይሁን እንጂ እርስ በርስ እንዳይዋጉ ስምምነት ላይ ደርሰው ነበር፤ ነገር ግን አለቆቻቸው እናም መሪዎቻቸው በነበሩት አስተሳሰብ ስለሚመሩ በህግጋት እንዲሁም በመንግስታቸው አንድ አልሆኑም ነበር። ነገር ግን አንደኛው ጎሳ ሌላኛውን እንዳይተላለፍ ጥብቅ ህጎችን አወጡ፤ በዚህም የተነሳ በተወሰነ ደረጃ በምድሪቱ ላይ ሰላም ሆነ፤ ይሁን እንጂ ልባቸው ከጌታ ከአምላካቸው ተመልሶ ነበር፣ እናም ነቢያቶችን በድንጋይ ወግረዋልና ከመካከላቸውም አውጥተው ጥለዋቸዋል።\n\n15 ፲፭ እናም እንዲህ ሆነ ኔፊ—በመላዕክቶችና ደግሞ በጌታ ድምፅ በመጎብኘቱ፤ ስለዚህ መላእክቶችንም በማየቱ፣ እናም የዐይን ምስክር በመሆኑና፣ ስለክርስቶስ አገልግሎት በተመለከተ ያውቅ ዘንድ ሀይል ስለተሰጠው፣ እናም ደግሞ ከፅድቅ ሥራቸው ወደ ክፋትና እርኩሰታቸው በፍጥነት ስለመመለሳቸው የዐይን ምስክር በመሆኑ፤\n\n16 ፲፮ ስለዚህ በልባቸው ጠጣርነት እናም በአዕምሮአቸው መታወር በማዘኑ—በዚያው ዓመት ወደእነርሱ ሄደ፣ እናም በድፍረት ስለንስሃ እንዲሁም በጌታ በኢየሱስ ክርስቶስ እምነት ለኃጢያት ስርየት እንደሚገኝ መመስከር ጀመረ።\n\n17 ፲፯ እናም ብዙ ነገሮችን ሰበከላቸውና፣ ሁሉም ነገሮች ሊፃፉ አልቻሉም፣ እናም ግማሹን እንኳን ብቁ አይሆኑም፤ ስለዚህ በዚህ መጽሐፍ አልተፃፉም። እናም ኔፊ በሃይል እንዲሁም በታላቅ ሥልጣን አገለገለ።\n\n18 ፲፰ እናም እንዲህ ሆነ ከእነርሱ የበለጠ ስልጣን ስለነበረው በእርሱ ተቆጥተው ነበር፤ የእርሱን ቃል ላለማመን አስቸጋሪ ይሆንባቸዋልና፣ በጌታ በኢየሱስ ክርስቶስ እምነቱ ታላቅ ስለነበር መላእክት በየቀኑ ያገለግሉት ነበርና።\n\n19 ፲፱ እናም በኢየሱስ ስም ዲያብሎስን እንዲሁም እርኩስ መንፈስን አስወጥቷል፤ እናም በህዝቡ በድንጋይ ከተወገረና በሞት እንዲሰቃይ ከተደረገ በኋላ ወንድሙንም እንኳን ከሞት አስነስቷል።\n\n20 ፳ እነም ህዝቡ ይህን ተመለከቱ፣ እናም ስለዚህም መስክረዋልና፣ በኃይሉም ምክንያት ተቆጥተው ነበር፤ እናም ደግሞ በኢየሱስ ስም በህዝቡ ፊትም ብዙ ተአምራትን አድርጓል።\n\n21 ፳፩ እናም እንዲህ ሆነ ሠላሳ አንደኛው ዓመት አለፈ፣ እናም ወደ ጌታ የተለወጡ ጥቂት ሰዎች ብቻ ነበሩ፤ ነገር ግን ብዙዎች በሚያምኑበት በኢየሱስ ክርስቶስ በነበረው የእግዚአብሔር ኃይልና መንፈስ እንዲሁም ሥልጣን እንደተጎበኙ በእውነት ለህዝቡ አስታውቀዋል።\n\n22 ፳፪ እናም ዲያብሎሶች ከውስጣቸው የወጣላቸውና፣ ከህመማቸውና፣ ከደዌም የዳኑ፣ የእግዚአብሔር መንፈስ ደርሶ በላያቸው ላይ እንደሰራና እንደተፈወሱ ለህዝቡ በእውነት ገልጸዋል፤ እናም ደግሞ ምልክቶችን አሳዩና፣ በህዝቡ መካከል ጥቂት ታምራቶችን ሰሩ።\n\n23 ፳፫ እንደዚህም ሠላሳ ሁለተኛውም ዓመት አለፈ። እናም በሠላሳ ሦስተኛው ዓመት መጀመሪያ ኔፊ ወደ ህዝቡ ጮኸ፤ እናም ንሰሃንና የኃጢያት ስርየትን ሰበከላቸው።\n\n24 ፳፬ እንግዲህ ወደ ንሰሃ ከመጡት በውሃ ያልተጠመቀ አንድም እንደሌለ እንድታስታውሱ እፈልጋለሁ።\n\n25 ፳፭ ስለዚህ ንስሀ እንደገቡ እና ለኃጥያታቸው ስርየት እንዳገኙ በእግዚአብሔር እና በህዝብ ፊት ምስክር እንዲሆን ወደእነርሱ የሚመጡትን እንደዚህ አይነት ሰዎችም በእነርሱ በውሀ እንዲጠመቁ ዘንድ፣ ለዚህም አገልግሎት ሰዎች በኔፊ ተሹመው ነበር።\n\n26 ፳፮ እናም በዚህ ዓመት መጀመሪያ ለንስሃ የተጠመቁ ብዙዎች ነበሩ፤ እናም የዓመቱ አብዛኛው ክፍል አለፈ።\n\n", "3-ne 8": "[center][font_size=26]ምዕራፍ ፰[/font_size][/center]\n\n[i]ኃይለኛ ነፋስ፤ የመሬት መንቀጥቀጥ፤ እሳት፤ አውሎ ነፋስ እናም ታላቁ ጥፋት የክርስቶስን ስቅለት መሰከሩ—ብዙ ሰዎች ጠፉ—ምድርን ለሦስት ቀናት ጨለማ ሸፈናት—በህይወት የተረፉት ሰዎች በዕድላቸው አማረሩ። ፴፫–፴፬ ዓ.ም. ገደማ።[/i]\n\n1 ፩ እንግዲህ እንዲህ ሆነ በምዝገባችን መሰረት፣ እናም ምዝገባችን እውነት መሆኑን እናውቃለን፣ ምክንያቱም እነሆ፣ መዛግብቱን የጠበቀው ፃድቅ ሰው ነበርና—እርሱም በኢየሱስ ስም ብዙ ታምራቶችን በእውነት አድርጓል፤ እናም ሁለንተናውን ከክፋት ካላነፃው በስተቀር በኢየሱስ ስም ተአምራት ሊሰራ የሚቻለው ማንም ሰው አልነበረም—\n\n2 ፪ እናም እንግዲህ እንዲህ ሆነ፣ በዚህ ሰው የጊዜአችን አቆጣጠር የተሳሳተ ካልሆነ፣ ሠላሳ ሦስተኛው ዓመት አልፏል፤\n\n3 ፫ እናም ህዝቡ በላማናዊው ነቢዩ ሳሙኤል የተሰጠውን ምልክት፣ አዎን፣ በዚያ ጊዜም በምድሪቱ ገጽ ለሦስት ቀናት ጨለማ ለሚሆንበት በታላቅ አትኩሮት መመልከት ጀመሩ።\n\n4 ፬ እናም ብዙ ምልክቶች የተሰጡም ቢሆን፣ በህዝቡ መካከል ታላቅ መጠራጠር፣ እናም ፀብ መሆን ጀሞሮ ነበር።\n\n5 ፭ እናም እንዲህ ሆነ በሠላሳ አራተኛው ዓመት በመጀመሪያው ወር፣ በወሩ በአራተኛው ቀን፣ በምድሪቱ ሁሉ በጭራሽ ታይቶ የማይታወቅ ታላቅ ውሽንፍር ተነሳ።\n\n6 ፮ እናም ደግሞ ታላቅና አስፈሪ የሆነ ኃይለኛ ነፋስም ነበር፤ እናም ምድሪቱን በሙሉ ሲያንቀጠቅጥ የምትከፈት እስከሚመስል የሚያስፈራ ነጎድጓድ ነበር።\n\n7 ፯ እናም በምድሪቱ ከዚህ በፊት የማይታወቅ እጅግ ኃይለኛ የሆነ መብረቅ ነበር።\n\n8 ፰ እናም የዛራሄምላ ከተማ ተቃጠለች።\n\n9 ፱ እናም የሞሮኒ ከተማ በባህሩ ውስጥ ሰጠመች፣ እናም በዚያ የሚኖሩ ሰዎች ሰጠሙ።\n\n10 ፲ እናም የሞሮኒህ ከተማም በአፈር ተሸፈነች፣ ስለዚህ በከተማዋም ፈንታ ታላቅ ተራራ ሆነ።\n\n11 ፲፩ እናም በምድሪቱ በስተደቡብ በኩል ታላቅና የሚያስፈራ ጥፋት ነበር።\n\n12 ፲፪ ነገር ግን እነሆ፣ በምድሪቱ በስተሰሜን በኩል ይበልጥ ታላቅና አስፈሪ የሆነ ጥፋት ነበር፤ እነሆም፣ በኃይለኛው ነፋስና፣ በአውሎ ነፋሱ፣ እናም በነጎድጓዱና መብረቁ፣ እንዲሁም በምድሪቱም እጅግ ታላቅ በሆነው መንቀጥቀጥ የምድሪቱ ገፅታ በሙሉ ተለውጦ ነበር፤\n\n13 ፲፫ እናም አውራ ጎዳናዎች ተሰነጣጥቀው ነበር፣ እናም የተስተካከለው መንገድም ተበላሽቶ ነበር፤ ለጥ ያሉ ብዙ ስፍራዎች ጎርባጣ ሆኑ።\n\n14 ፲፬ እናም ብዙ ታላላቅና ታዋቂ ከተሞች ሰጠሙ፣ እናም ብዙዎችም ተቃጠሉና በከተሞቹ ያሉት ህንፃዎች በመሬት ላይ እስከሚወድቁ ድረስ ተንቀጠቀጡና፣ በዚያ የነበሩት ነዋሪዎችም ተገደሉ እናም ስፍራው ባዶ ሆነ።\n\n15 ፲፭ እናም ጥቂት ከተሞችም ተርፈው ነበር፤ ነገር ግን የነበረው ጉዳት እጅግ ታላቅ ነበር፤ እናም በእነርሱም ውስጥ ብዙ የተገደሉ ነበሩ።\n\n16 ፲፮ እናም በአውሎ ነፋሱ የተወሰዱም ጥቂቶች ነበሩ፤ እናም ከመወሰዳቸው በቀር ወዴት እንደሄዱ የሚያውቅ ማንም አልነበረም።\n\n17 ፲፯ እናም ኃያሉ ነፋስ፤ እናም ነጎድጓድና፣ መብረቅና፣ በመሬት መንቀጥቀጡ የተነሳ ምድሪቱ ሙሉ በሙሉ ገፅታዋ ተለወጠ።\n\n18 ፲፰ እናም እነሆ፣ አለቶቹም ተሰነጣጠቁ፤ በምድረ ገፅ ላይም ሁሉ ተሰባበሩ፤ በዚህም የተነሳ በምድሪቱ ገፅ ላይ ሁሉ የተቆራረጡ ብጥስጣሽና በቀጭኑ የተሰነጣጠቁ፣ እናም ፍርክስካሽ ሆነው ተገኙ።\n\n19 ፲፱ እናም እንዲህ ሆነ ነጎድጓዱም፣ መብረቁም፣ ውሽንፍሩም፣ ኃያሉ ነፋስ፣ እናም የመሬት መንቀጥቀጡ በቆመበት ጊዜ—እነሆም የቆየውም ለሦስት ሰዓታት ነበር፤ ጥቂት ሰዎችም ከዚህ በበለጠ ቆይቷል ብለው ተናግረዋል፤ ይሁን እንጂ፣ እነዚህ ታላቅና አስፈሪ ነገሮች ሁሉ የተከናወኑት ለሦስት ሰዓታት ነበር—እናም ከዚያ በኋላ እነሆ፣ በምድሪቱ ገፅ ላይ ጨለማ ነበር።\n\n20 ፳ እናም እንዲህ ሆነ በምድሪቱ ገጽ ሁሉ ላይም ጥቅጥቅ ያለ ጨለማ ነበር፤ በዚህም የተነሳ ያልሞቱት በዚያን ስፍራ የነበሩትም ነዋሪዎች የጨለማው ጭጋግ ሊሰማቸው ይችሉ ነበር፤\n\n21 ፳፩ እናም በጨለማውም የተነሳ ምንም ብርሃን ሊሆን አልቻለም ነበር፤ ሻማም ሆነ ችቦም በማንም ሰው ሊቀጣጠል አልቻለም፤ በምርጡ እናም እጅግ ደረቅ በሆነው እንጨትም እሳት ሊቀጣጠል አልቻለም፤ ስለዚህ ባጠቃላይ ምንም ብርሃን ሊሆን አልቻለም፤\n\n22 ፳፪ እናም በምድሪቱ ገፅ ላይ የነበረው የጨለማ ጭጋግ እጅግ ታላቅ በመሆኑ እሳትም ሆነ ጭላንጭል፤ ፀሐይም ሆነ ጨረቃ እንዲሁም ከዋክብት አይታዩም ነበር።\n\n23 ፳፫ እናም እንዲህ ሆነ ለሦስት ቀናትም ምንም አይነት ብርሃን አልታየም ነበር፤ እናም በህዝቡ ሁሉ መካከልም የማያቋርጥ ሀዘንና፣ ጩኸት፣ እንዲሁም ለቅሶ ነበር፤ አዎን በጨለማውና በላያቸው ላይ በመጣው ታላቅ ጥፋት የተነሳ የህዝቡ ለቅሶ ታላቅ ነበር።\n\n24 ፳፬ እናም በአንድ ስፍራም እንዲህ በማለት ሲጮኹ ተሰምተዋል፥ ከዚህ ታላቅና አስፈሪ ከሆነው ቀን በፊት ንሰሃ ብንገባ ኖሮ፤ እናም ወንድሞቻችን ይተርፉና በታላቁ የዛራሄምላም ከተማም በእሳቱ ባልተቃጠሉም ነበር።\n\n25 ፳፭ እናም በሌላ ስፍራ እንዲህም በማለት ሲጮኹና፣ ሲያዝኑ ተሰምተዋል፥ ከዚህ ታላቅና አስፈሪ ከሆነው ቀን በፊት ንሰሃ ብንገባ፣ እናም ነቢያትን ባንገድል፣ እንዲሁም በድንጋይ ባንወግራቸው፣ እንዲሁም ባንወረውራቸው ኖሮ፤ ስለዚህ እናቶቻችንና፣ መልካም የሆኑት ሴቶች ልጆቻችንና ልጆቻችን ይተርፉ ነበር፤ እናም በታላቋ የሞሮኒሀ ከተማ አይቀበሩም ነበር። እናም የህዝቡም ጩኸት እንደዚህ ታላቅና አስፈሪ ነበር።\n\n", "3-ne 9": "[center][font_size=26]ምዕራፍ ፱[/font_size][/center]\n\n[i]በጭለማው ውስጥ፣ የክርስቶስ ድምጽ በክፋታቸው የተነሳ የብዙ ሰዎችን እንዲሁም የከተሞቹን ጥፋት አወጀ—መለኮታዊነቱንም ደግሞ አወጀ፣ የሙሴ ህግም እንደተሟላም አስታወቀ፣ እናም ሰዎችም ወደ እርሱ እንዲመጡ፣ እናም እንዲድኑ ጋበዛቸው። ፴፬ ዓ.ም. ገደማ።[/i]\n\n1 ፩ እናም እንዲህ ሆነ በምድሪቱ ገጽ ሁሉ ላይ ባሉ ነዋሪዎቹ መካከል አንድ ድምፅ መጥቶ እንዲህ ሲል መጮኹ ተሰማ፥\n\n2 ፪ ለዚህ ህዝብ ወዮ፣ ወዮ ወዮለት፣ ንሰሃ ካልገቡ በስተቀርም ለምድር ነዋሪዎች በሙሉ ወዮላቸው፤ መልካም የሆኑት የህዝቦቼ ወንዶችና ሴቶች ልጆች በመገደላቸው ዲያብሎስ ይስቃል፣ እናም መላዕክቶቹም ይደሰታሉና፤ እናም በክፋታቸውና በእርኩሰታቸው የተነሳ ነው የወደቁት!\n\n3 ፫ እነሆ፣ ታላቋን የዛራሄምላን ከተማ እናም ነዋሪዎችዋን በእሳት አቃጥያቸዋለሁ።\n\n4 ፬ እናም እነሆ፣ ታላቋን የሞሮኒን ከተማና በዚያም የሚገኙትን ነዋሪዎች በባህሩ ጥልቅ እንዲሰጥሙም አድርጌአለሁ።\n\n5 ፭ እናም እነሆ፣ ክፋታቸውንና ርኩሰታቸውን ከፊቴ ለመሸሸግ፣ የነቢያቱ እናም የቅዱሳን ደም ከእንግዲህ በኔ ላይ እንዳይመጣ ታላቋን የሞሮኒሀን ከተማና ነዋሪዎችዋን በመሬት ውስጥ ሸፍኜአቸዋለሁ።\n\n6 ፮ እናም እነሆ፣ የጌልገላ ከተማ እንድትሰጥም እናም በዚያን ስፍራ የሚገኙት ነዋሪዎችም በምድሪቱ ውስጥ እንዲቀበሩ አድርጌአለሁ፤\n\n7 ፯ አዎን፤ እናም የኦኒሀ ከተማና ነዋሪዎችዋ፤ እናም የሞኩም ከተማና ነዋሪዎችዋ፤ እናም የኢየሩሳሌም ከተማና ነዋሪዎችዋ፤ ከእንግዲህ ወዲያ የነቢያቱና የቅዱሳን ደም በእነርሱ ላይ ወደ እኔ እንዳይመጣ ክፋታቸውን እናም ርኩሰታቸውን ከፊቴ ለመሸሸግ በስፍራቸው ውሃ እንዲመጣባቸው አደረግሁ።\n\n8 ፰ እናም እነሆ፣ የጋድያንዲን ከተማና፣ የጋድዮምናን ከተማ፣ እናም የያዕቆብን ከተማና፣ የጊምጊምኖን ከተማ፣ በሙሉ እንዲሰምጡ አደረኳቸው፣ እናም በስፍራው ኮረብታዎችንና ሸለቆዎችን ሰራሁ፤ ከእንግዲህም ወዲያ የነቢያቱና፣ የቅዱሳን ደም በእነርሱም ላይ ወደ እኔ እንዳይመጣ ክፋታቸውን፣ እናም ርኩሰታቸውን ከፊቴ ለመሸሸግ በስፍራው የነበሩትን ነዋሪዎች በመሬት ውስጥ ቀበርኳቸው።\n\n9 ፱ እናም እነሆ፣ ከምድር ኃጢአቶች ሁሉ በላይ በነበረው ኃጢአቶቻቸውና ክፋቶች፤ በሚስጥራዊው ግድያቸው፣ እንዲሁም በህብረታቸው የተነሳ ታላቋ ከተማ የንጉስ ያዕቆብ ህዝብ የሰፈረባት ያዕቆቡጋትን በእሳት እንድትቃጠል አደረግሁ፤ ምክንያቱም እነርሱ ነበሩ የህዝቤን ሠላም እናም የምድሪቱን አገዛዝ ያጠፉት፤ ስለዚህ ከእንግዲህም ወዲያ የነቢያቱምና የቅዱሳን ደም በእነርሱም ላይ ወደ እኔ እንዳይመጣ ከፊቴም ለማጥፋት እንዲቃጠሉ አደረግሁ።\n\n10 ፲ እናም እነሆ፣ ስለ ኃጢአታቸውና ርኩሰታቸው እንዲናገሩ የላኳቸውን ነቢያት በማስወጣት በሰሩት ክፋትና፣ በድንጋይ ስለወገሩአቸው፣ የላማን ከተማና፣ የኢዮሽ ከተማ፣ እናም የጋድ ከተማና፣ የቂሽቁመንን ከተማ፣ እንዲሁም ነዋሪዎቻቸው በእሳት እንዲቃጠሉ አደረግሁ፤\n\n11 ፲፩ እናም ሁሉንም አስወጥተው ስለወረወሩአቸው፣ በመካከላቸውም ምንም ፃድቅ የሆነ ባለመኖሩ በመካከላቸውም የላኳቸው ነቢያትና፣ ፃድቃኖች ደም ከመሬት ወደ እኔ እንዳይጮህ ክፋቶቻቸው፣ እናም ርኩሰታቸው ከፊቴም ይደበቁ ዘንድ እሳት ላኩባቸውና፣ አጠፋቸው።\n\n12 ፲፪ እናም በክፋቶቻቸውና በርኩሰታቸው የተነሳም በዚህች ምድር፣ እናም በዚህ ህዝብ ላይ ብዙ ታላቅ ጥፋቶች እንዲሆኑ አደረግሁ።\n\n13 ፲፫ አቤቱ ከእነርሱ የበለጠ ፃድቅ በመሆናችሁ እናንተ የተረፋችሁትን ሁሉ እፈውሳችሁ ዘንድ ለኃጥያታችሁ ንስሃ ገብታችሁ እናም ተለውጣችሁ አሁን ወደ እኔ አትመለሱምን?\n\n14 ፲፬ አዎን በእውነት እላችኋለሁ፣ ወደ እኔ ከመጣችሁ ዘለዓለማዊ ህይወትን ታገኛላችሁ። እነሆ የምህረት ክንዴ ወደ እናንተ ተዘርግታለች፣ እናም ማንም ቢመጣ እቀበለዋለሁ፣ እናም ወደ እኔ የሚመጡ የተባረኩ ናቸው።\n\n15 ፲፭ እነሆ እኔ የእግዚአብሔር ልጅ የሆንኩኝ ኢየሱስ ክርስቶስ ነኝ። ሰማያትንና ምድርን፣ እናም በውስጧ ያሉትን ነገሮች በሙሉ ፈጥሬአለሁ። ከመጀመሪያው ጀምሮ ከአብ ጋር ነበርኩኝ። እኔ በአብ እንዳለሁ አብም በእኔ አለ፤ በእኔም የአብ ስሙን አስከብሯል።\n\n16 ፲፮ የእኔ ወደሆኑት መጣሁና፣ የራሴ የሆኑትም አልተቀበሉኝም። እናም የእኔን መምጣት በተመለከተ ቅዱሳን መጻሕፍት ተፈጽመዋል።\n\n17 ፲፯ እናም ለተቀበሉኝ ሁሉ ለእነርሱ የእግዚአብሔር ልጆች ይሆኑ ዘንድ ሥልጣንን ሰጠኋቸው፣ እናም በስሜ ለሚያምኑትም ሁሉ እንዲህም አደርጋለሁ፣ እነሆም በእኔም ቤዛነት ይመጣልና በእኔም የሙሴ ህግ ተፈፀሟል።\n\n18 ፲፰ እኔ የአለም ብርሃንና ህይወት ነኝ። አልፋና ኦሜጋ፤ የመጀመሪያ እና የመጨረሻ ነኝ።\n\n19 ፲፱ እናም ከእንግዲህ ደምን በማፍሰስ አታበረክቱልኝም፤ አዎን፣ መስዋእቶቻችሁና የሚቃጠሉት መስዋእቶች ማንኛውንም ስለማልቀበል መስዋእቶቻችሁ እናም የሚቃጠሉት መስዋእቶቻችሁ ይቆማሉ።\n\n20 ፳ እናም ለእኔም መስዋእት የተሰበረ ልብና የተዋረደ መንፈስ ታቀርባላችሁ። እናም ወደ እኔም በተሰበረ ልብና በተዋረደ መንፈስ የሚመጣ በእሳትና በመንፈስ ቅዱስ አጠምቀዋለሁ፤ ላማናውያንን እንኳን ቢሆን በመለወጣቸው ወቅት በእኔ በነበራቸው እምነት የተነሳ በእሳት እንዲሁም በመንፈስ ቅዱስ እንደተጠመቁት፣ እናም ይህንንም አያውቁም ነበር።\n\n21 ፳፩ እነሆ ዓለምን ከኃጢያት ለማዳን ለዓለም ቤዛነትን ለማምጣት ወደ ዓለም መጥቻለሁ።\n\n22 ፳፪ ስለዚህ ንሰሃ የሚገባን እናም እንደህፃን ልጅ ወደ እኔ የሚመጣንም እቀበለዋለሁ፣ የእግዚአብሔር መንግስትም እንደነዚህ ላሉት ናትና። እነሆ፣ እንደነዚህ ላሉትም ህይወቴን ሰጥቻለሁና፣ እናም በድጋሚም አንስቼዋለሁ፤ ስለዚህ የምድር ዳርቻ ሁሉ ንሰሃ ግቡ፣ ወደ እኔም ኑና፣ ዳኑ።\n\n", "3-ne 10": "[center][font_size=26]ምዕራፍ ፲[/font_size][/center]\n\n[i]በምድሪቱም ላይ ለብዙ ሰዓታት ዝምታ ሆነ—ዶሮ ጫጩቶችዋን እንደምትሰበስብ የክርስቶስ ድምፅም ህዝቡን ለመሰብሰብ ቃል ኪዳን ገባ—ፃድቃኖች የነበሩትም አብዛኞቹም ተጠብቀዋል። ፴፬–፴፭ ዓ.ም. ገደማ።[/i]\n\n1 ፩ እናም አሁን እነሆ፣ እንዲህ ሆነ በምድሪቱ የነበሩት ሰዎች ሁሉ ይህንን ንግግር አድምጠዋል፣ እናም ስለዚያም መስክረዋል። እናም ከዚህ ንግግር በኋላ በምድሪቱ ላይ ለብዙ ሰዓታት ፀጥታ ነበር፤\n\n2 ፪ የህዝቡም መገረም ታላቅ በመሆኑ ስለተገደሉት ወገኖቻቸው ማልቀስ እናም መጮሃቸውን አቆሙ፣ ስለዚህ ለብዙ ሰዓታት በምድሪቱ ሁሉ ላይም ፀጥታ ነበር።\n\n3 ፫ እናም እንዲህ ሆነ ወደ ህዝቡም በድጋሚ ድምፅ እንዲህ ሲል መጣ፣ እናም ህዝቡ ሁሉ ሰምተውትና፣ መስክረውበት ነበር፥\n\n4 ፬ አቤቱ የእነዚህ የጠፉት ታላላቅ ከተሞች ሰዎች፣ የያዕቆብ ዝርያዎች፣ አዎን፣ የእስራኤል ቤት የሆናችሁ፣ ዶሮ ጫጩትዎችዋን በክንፎችዋ እንደምትሰበስብ ስንት ጊዜ ሰበሰብኳችሁ እናም መገብኳችሁ።\n\n5 ፭ እናም በድጋሚ፣ ዶሮ ጫጩትዎችዋን በክንፎችዋ እንደምትሰበስብ ስንት ጊዜ ሰበሰብኳችሁ፣ አዎን፣ አቤቱ የእስራኤል ቤት የሆናችሁ የጠፋችሁት፤ አዎን፣ አቤቱ የእስራኤል ቤት የሆናችሁ እናንተ በኢየሩሳሌም የምትኖሩ፤ እናንት እንደ ጠፋችሁትም አይነት፤ አዎን፣ ዶሮ ጫጩትዎችዋን እንደምትሰበስብ ሁሉ እሰበስባችሁ ዘንድ ስንት ጊዜ ወደድሁ፣ እናም እናንተ ግን አልወደዳችሁም።\n\n6 ፮ እናንተ ያዳንኳችሁ የእስራኤል ቤት ሆይ፣ አቤቱ ንሰሃ ከገባችሁ እናም በልባችሁ ሙሉ አላማ ወደ እኔ ከተመለሳችሁ ዶሮ ጫጩትዎችዋን በክንፎችዋ ስር እንደምትሰበስብ ስንት ጊዜ እሰበስባችኋለሁ።\n\n7 ፯ ካልሆነ ግን፣ የእስራኤል ቤት ሆይ፣ የአባቶቻችሁ ቃል ኪዳን እስከሚፈፀምበት ጊዜ ድረስ የመኖሪያችሁ ስፍራ ባዶ ይሆናል።\n\n8 ፰ እናም አሁን እንዲህ ሆነ ህዝቡ እነዚህን ቃላት ከሰሙ በኋላ፣ እነሆ፣ ወገኖቻቸውንና ጓደኞቻቸውን በማጣታቸው በድጋሚ ማልቀስና መጮህ ጀመሩ።\n\n9 ፱ እናም እንዲህ ሆነ በዚህ ሁኔታ ሦስቱ ቀናት አለፉ። እናም በጠዋት ነበር፣ እናም ጨለማው ከምድር ገጽ ላይም ተበተነ፣ ምድርም መንቀጥቀጥዋን አቆመች፣ አለቶችም መፈረካከሳቸውን አቆሙና፣ የሚያስፈራውም ማቃሰት ቆመ፤ እናም ሀይለኛ የነበረው ሁከትም ቆመ።\n\n10 ፲ እናም ምድሪቱ በአንድነት ተጣበቀችም፣ ጸናችም፤ እናም በህይወት የተረፉት ሰዎች ሀዘንና፣ ለቅሶ፣ እንዲሁም ዋይታም ቆመ፤ እናም ሀዘናቸው በደስታ፤ እንዲሁም ልቅሶአቸው ወደ ውዳሴና ወደ አዳኛቸው ጌታ ኢየሱስ ክርስቶስም ምስጋና ተለወጠ፤\n\n11 ፲፩ እናም በነቢያቱ የተነገሩትም ቅዱሳን መፃህፍት እስከዚህ ድረስ ተፈፅመዋል።\n\n12 ፲፪ እናም የዳኑትም ይበልጥ ፃድቃን የነበሩት ሰዎች ናቸውና፣ ነቢያትን የተቀበሉትና በድንጋይ ያልወገሩአቸውም እነርሱ ነበሩ፤ እናም የተረፉትም የቅዱሳንን ደም ያላፈሰሱት ነበሩ—\n\n13 ፲፫ እናም እነርሱም ድነዋልና፣ አልሰመጡም፣ እንዲሁም በምድር ውስጥም አልተቀበሩም፤ በጥልቅ ባህሩ ውስጥም ሰጥመው አልቀሩም ነበር፤ እናም በእሳት አልተቃጠሉም፣ አልወደቁባቸውምና፣ በመደፋፈጥ አልሞቱም፤ እናም በአውሎ ነፋሱም አልተወሰዱም ነበር፤ በጭስና በጨለማውም ጭጋግ አልተሸነፉም ነበር።\n\n14 ፲፬ እናም አሁን ማንም የሚያነብ ይረዳ፤ ቅዱስ መጽሐፍ ያለው፣ ይመርምራቸው፣ እናም እነዚህ በእሳትና፣ በጭስ፣ እንዲሁም በኃይለኛው ነፋስ፣ እናም እነርሱን ለመዋጥ በመሬት መከፈት የሆኑት ሞቶችና፣ ጥፋቶች ሁሉ፣ እናም እነዚህ ነገሮች ሁሉ የሆኑት የብዙዎቹ ቅዱሳን ነቢያት ትንቢቶች እንዲፈፀሙ እንደሆነም ይይና ይመልከት።\n\n15 ፲፭ እነሆ፣ እንዲህ እላችኋለሁ፣ አዎን፣ ብዙዎች በክርስቶስ መምጣት ስለእነዚህ ነገሮች መስክረዋል፣ እናም ስለእነዚህ ነገሮች በመመስከራቸው ተገድለዋል።\n\n16 ፲፮ አዎን፣ ነቢዩ ዜኖስ ስለነዚህ ነገሮች መሰከረ፣ እናም ደግሞ ዜኖቅ እነዚህን ነገሮች በተመለከተ ተናግሯል፣ ምክንያቱም እነርሱ በተለይ የዘሮቻቸው ቅሪት ስለሆነው ስለእኛ ተናግረዋል።\n\n17 ፲፯ እነሆ፣ አባታችን ያዕቆብ ደግሞ ስለዮሴፍ ዘር ቅሪቶች መስክሯል። እናም እነሆ፣ እኛ የዮሴፍ ዘር ቅሪቶች አይደለንምን? እናም ስለእኛ የሚመሰክሩት እነዚህ ነገሮች አባታችን ሌሂ ከኢየሩሳሌም ባመጣቸው የነሃስ ሰሌዳዎች ላይ አልተጻፉምን?\n\n18 ፲፰ እናም እንዲህ ሆነ በሠላሳ አራተኛው ዓመት መጨረሻ፤ እነሆ፣ የተረፉት የኔፊ ሰዎችና ደግሞ ላማናውያን ተብለው የሚጠሩት የተረፉት፣ ታላቅ ደግ ነገርን እንደተመለከቱ፣ እናም በራሳቸውም ላይ ታላቅ በረከት እንደፈሰሰባቸው አሳያችኋለሁ፤ በዚህም የተነሳ ክርስቶስ ወደ ሰማይ እንዳረገ ወዲያውም በእውነት ለእነርሱ እራሱን ገለፀላቸው—\n\n19 ፲፱ ሰውነቱን ለእነርሱ አሳያቸውና፣ አገለገላቸው፤ እናም የአገልግሎቱም ታሪክ ከዚህ በኋላ የሚሰጥ ይሆናል። ስለዚህ በዚህ ጊዜ ንግግሬን አቆማለሁ።\n\n", "3-ne 11": "ህዝቡ በለጋስ ምድር በተሰበሰበበት ኢየሱስ ክርስቶስ ለኔፊ ህዝብ እራሱን ገለፀም፣ አስተማራቸውም፤ እናም በዚህ መንገድ ነበር እራሱን ያሳያቸው።\n\nምዕራፍ ፲፩ እስከ ፳፮ አጠቃሎ የያዘ።\n\n[center][font_size=26]ምዕራፍ ፲፩[/font_size][/center]\n\n[i]አብ ስለተወደደው ልጁ መሰከረ—ክርስቶስ ተገለጠ፣ እናም ስለኃጢያት ክፍያው ተናገረ—ህዝቡም በእጁና በእግሩ፣ እናም በጎኑ ላይ የነበረውን የቁስሉን ምልክት ዳሰሱት—ሆሳዕና ብለውም ጮኹ—የጥምቀት ደንብና ስርዓት አስተማራቸው—የጸብ መንፈስ ከዲያብሎስ ነው—የክርስቶስ ትምህርት ሰዎች እንዲያምኑና፣ እንዲጠመቁ፣ እናም መንፈስ ቅዱስን እንዲቀበሉ ነው። ፴፬ ዓ.ም. ገደማ።[/i]\n\n1 ፩ እናም አሁን እንዲህ ሆነ የኔፊ ህዝብ የሆኑ በቁጥር ብዙ የነበሩት በለጋስ ምድር በነበረው ቤተመቅደስ ዙሪያ በአንድነት ተሰብስበው ነበር፤ እናም እርስ በርሳቸውም ተገርመውና ተደንቀው ነበር፤ እናም አንዳቸው ለሌላኛቸውም ታላቅና አስገራሚ የነበሩትን ለውጦች እያሳዩ ነበር።\n\n2 ፪ እናም ደግሞ ስለሞቱ የተሰጠውን ምልክት ተሰጥቶ ስለነበረው ስለዚህ ስለኢየሱስ ክርስቶስ በተመለከተ ይነጋገሩ ነበር።\n\n3 ፫ እናም እንዲህ ሆነ እርስ በርሳቸው በሚነጋገሩበትም ወቅት፣ ከሰማይ የመጣ የሚመስል ድምፅ ሰሙ፤ የሰሙትንም ድምፅ ለመረዳት ባለመቻላቸው ዙሪያውን ተመለከቱ፤ እናም ድምፁ ሻካራ አልነበረም፣ ወይም የጩኸት ድምፅም አልነበረም፤ ይሁን እንጂ፣ ድምፁ አነስተኛ ቢሆንም እንኳን የሰሙት ውስጣቸውን ሰንጥቆ ገብቶ፣ በዚህም የተነሳ ከሰውነታቸው ያልተንቀሳቀሰ ክፍል አልነበረም፤ አዎን፣ እስከነፍሳቸው ድረስ ዘልቆ ገብቷል፣ እናም ልባቸውን እንዲቃጠል አድርጓል።\n\n4 ፬ እናም እንዲህ ሆነ በድጋሚ ድምፁን ሰሙት፣ እናም አልተረዱትም ነበር።\n\n5 ፭ እናም በድጋሚ ለሦስተኛ ጊዜ ድምፁን ሰሙትና፣ ለማዳመጥ ጆሮአቸውን ከፈቱ፤ እናም ዐይኖቻቸው ድምጹ ወደነበረበት እየተመለከቱ ነበር፤ ድምፁ ወደሚመጣበት ወደ ሰማይ አቅጣጫም በፅናት ተመለከቱ።\n\n6 ፮ እናም እነሆ፣ ለሦስተኛ ጊዜም የሰሙትን ድምፅ ተረዱት፤ እንዲህም አላቸው፥\n\n7 ፯ እነሆ በእርሱ ደስ የሚለኝ፤ ስሜንም ያከበርኩበት፣ የምወደው ልጄ ይህ ነው—እርሱን ስሙት።\n\n8 ፰ እናም እንዲህ ሆነ በተረዱትም ጊዜ በድጋሚ በሰማይ ላይ ዐይናቸውን ጣሉ፤ እናም እነሆ፣ አንድ ሰው ከሰማይ ሲወርድ ተመለከቱ፤ እናም እርሱ ነጭ ልብስ ለብሶ ነበር፤ እናም ወረደና በመካከላቸው ቆመ፤ እናም የህዝቡም ዐይን ሙሉ በሙሉ በእርሱ ላይ ነበር፣ እናም እርስ በርሳቸውም ለመነጋገር አልደፈሩም ነበር፣ እናም መላዕክት እንደታያቸው በማሰባቸውም ምን ማለት እንደሆነ አላወቁም ነበር።\n\n9 ፱ እናም እንዲህ ሆነ እርሱም እጁን ዘረጋና፣ ወደ ህዝቡም እንዲህ ሲል ተናገረ፥\n\n10 ፲ እነሆ፣ እኔ ኢየሱስ ክርስቶስ ነኝ፣ ነቢያት ወደ ዓለም ይመጣል ብለው የመሰከሩልኝም።\n\n11 ፲፩ እናም እነሆ እኔ የዓለም ብርሃንና ህይወት ነኝ፤ እናም አብ ከሰጠኝ መራራ ፅዋም ጠጥቻለሁ፣ እናም የዓለምን ኃጢያት በራሴ ላይ በመውሰድም አብን አክብሬአለሁ፣ በዚህም ከመጀመሪያ ጀምሮ በሁሉም ነገሮች የአብን ፈቃድ ፈፅሜአለሁ።\n\n12 ፲፪ እናም እንዲህ ሆነ ኢየሱስም እነዚህን ቃላት በተናገረበት ጊዜ ሰዎቹ ሁሉ በመሬት ላይ ወደቁ፤ ምክንያቱም ክርስቶስ ወደ ሰማይ ካረገም በኋላ በመካከላቸው እራሱን እንደሚያሳይ በነቢያት ተተንብዮ እንደነበር አስታውሰዋልና።\n\n13 ፲፫ እናም እንዲህ ሆነ ጌታም እንዲህ ሲል ተናገራቸው፥\n\n14 ፲፬ ተነሱ እናም እጆቻችሁንም በጎኔ እንድታስገቡና ደግሞ የችንካሬን ምልክት በእጆቼና በእግሮቼ ላይ ትዳስሱት ዘንድ፣ እኔ የእስራኤል አምላክ፣ እናም የምድር ሁሉ አምላክ መሆኔንና፣ ለዓለም ኃጥያቶችም መገደሌንም እንድታውቁ ዘንድ ወደ እኔ ኑ።\n\n15 ፲፭ እናም እንዲህ ሆነ ህዝቡም ሄዱና እጃቸውን በጎኑ አስገቡ፣ እናም ምስማር የተቸነከሩባቸውን እጆቹንና እግሮቹን ዳሰሷቸው፤ ሁሉም እስከሚደርሳቸው አንድ በአንድ እየሄዱ ይህን አደረጉ፣ እናም በዐይኖቻቸው ተመለከቱና፣ በእጆቻቸው ዳሰሱ፣ እናም በነቢያቱ ስለመምጣቱም የተነገረለት እርሱ መሆኑን በእርግጥም አወቁና መሰከሩ።\n\n16 ፲፮ እናም ሁሉም በሄዱና ለየራሳቸውም በተመለከቱ ጊዜ በአንድነት እንዲህ ሲሉ ጮኹ፥\n\n17 ፲፯ ሆሳዕና! የልዑሉ አምላካችን ስም የተባረከ ይሁን! እናም በኢየሱስ እግር ስር ወደቁ፣ እናም አመለኩት።\n\n18 ፲፰ እናም እንዲህ ሆነ እርሱም ለኔፊ ተናገረ (ኔፊ ከህዝቡ መካከል ስለነበር) እናም እርሱ ወደ ፊት እንዲመጣም አዘዘው።\n\n19 ፲፱ እናም ኔፊ ተነሳና፣ ሄደ እናም በጌታ ፊት አጎነበሰና፣ እግሮቹን ሳመ።\n\n20 ፳ እናም ጌታ እንዲነሳ አዘዘው። እናም እርሱም ተነሳና በፊቱ ቆመ።\n\n21 ፳፩ እናም ጌታ እንዲህ ሲል ተናገረው፥ በድጋሚ ወደ ሰማይ በማርግበት ጊዜም ይህንን ህዝብ እንድታጠምቅ ስልጣንን እሰጥሃለሁ።\n\n22 ፳፪ እናም በድጋሚ ጌታ ሌሎችን ጠርቶ በተመሳሳይ ተናገራቸው፤ እንዲያጠምቁም ስልጣንን ሰጣቸው። እናም እንዲህ አላቸው፥ በዚህ መንገድ ታጠምቃላችሁ፤ በመካከላችሁም ምንም ፀብ አይኖርም።\n\n23 ፳፫ በእውነት እንዲህ እላችኋለሁ በእናንተ ቃላት አምኖ ለኃጢአቱ ንሰሃ የገባና በስሜም ለመጠመቅ የፈለጉትን በዚህ መንገድ አጥምቁአቸው—እነሆ፣ እናንተ ወርዳችሁ እናም በውሃው መካከል ትቆማላችሁ፣ እናም በስሜም ታጠምቁአቸዋላችሁ።\n\n24 ፳፬ እናም አሁን እነሆ በስማቸውም ጠርታችሁ የምትናገሩአቸው ቃላት እነዚህ ናቸው፥\n\n25 ፳፭ በኢየሱስ ክርስቶስ በተሰጠኝ ስልጣን መሰረት በአብ፤ በወልድ፤ እናም በመንፈስ ቅዱስ ስም አጠምቅሃለሁ። አሜን።\n\n26 ፳፮ እናም በውሃ ውስጥ ታጠልቋቸዋላችሁ፤ እናም ከውሃ ውስጥም በድጋሚ ታወጧቸዋላችሁ።\n\n27 ፳፯ እናም በዚህም መንገድ በስሜ ታጠምቃላችሁ፤ እነሆም፣ በእውነት አብና፣ ወልድ፣ እናም መንፈስ ቅዱስ አንድ ናቸው እላችኋለሁ፤ እናም እኔ በአብ እንዳለሁ አብም በእኔ ነው፣ እናም አብና እኔም አንድ ነን።\n\n28 ፳፰ እናም በዚህ በማዛችሁ መሰረትም እንደዚህ አጥምቁ። እናም ከዚህ በፊት እንደነበረውም በመካከላችሁ ፀብ አይኖርም፤ ከዚህ በፊት እንደነበረው በትምህርቴ ነጥቦችም ምክንያት በመካከላችሁ ፀብ አይኖርም።\n\n29 ፳፱ እውነት፣ እውነት እላችኋለሁ፣ የፀብ መንፈስ ያለበት፣ የፀብ አባት ከሆነ እናም የሰዎችን ልብ እርስ በርስ እንዲጣሉ በቁጣ ከሚያነሳሳው ከዲያብሎስ እንጂ፤ ከእኔ አይደለም።\n\n30 ፴ እነሆ፣ ሰዎችን አንዳቸውን ከሌላኛው ልባቸውን ለቁጣ የሚያነሳሳ ይህ የእኔ ትምህርት አይደለም፤ ነገር ግን እንደነዚህ ያሉ ነገሮች እንዲወገዱ ማድረግ ይህ የእኔ ትምህርት ነው።\n\n31 ፴፩ እነሆ፣ እውነት፣ እውነት እላችኋለሁ፤ ትምህርቴን ለእናንተ አውጃለሁ።\n\n32 ፴፪ እናም ይህ የእኔ ትምህርት ነው፤ ይህም አብ ለእኔ የሰጠኝ ትምህርት ነው፤ ስለአብ እመሰክራለሁ፣ እንዲሁም አብ ስለእኔ ይመሰክራል፤ መንፈስ ቅዱስም ደግሞ ስለእኔና ስለአብ ይመሰክራል፤ በማንኛውም ስፍራ አብ ሰዎች በሙሉ ንሰሃ እንዲገቡና በእኔ እንዲያምኑ አዞአቸዋል።\n\n33 ፴፫ እናም በእኔ ያመነና የተጠመቀ ይድናል፤ እና እነርሱም የእግዚአብሔርን መንግስት የሚወርሱ ናቸው።\n\n34 ፴፬ እናም በእኔ የማያምን ቢኖርና ካልተጠመቅ እርሱ ይኮነናል።\n\n35 ፴፭ እውነት፣ እውነት እላችኋለሁ፣ ይህ የእኔ ትምህርት ነው፣ ከአብ መሆኑንም እመሰክራለሁ፤ በእኔ የሚያምንም ቢኖር ደግሞም በአብ ያምናል፤ ለእርሱም ስለእኔ አብ ይመሰክርለታል፤ አብም በእሳት እንዲሁም በመንፈስ ቅዱስ ይጎበኘዋል።\n\n36 ፴፮ እናም አብ ስለእኔ ይመሰክራል፣ መንፈስ ቅዱስም ስለአብና ስለእኔ ይመሰክራል፤ ምክንያቱም አብ እኔና መንፈስ ቅዱስ አንድ ነን።\n\n37 ፴፯ እናም በድጋሚ እንዲህ እላችኋለሁ፣ ንሰሃ ግቡና እንደ ህፃናት ሁኑ፤ በስሜም ተጠመቁ፣ አለበለዚያ እነዚህን ነገሮች በምንም መንገድ ልትቀበሉ አትችሉም።\n\n38 ፴፰ እናም በድጋሚ እንዲህ እላችኋለሁ፣ ንሰሃ ግቡና በስሜም ተጠመቁ፣ እናም እንደህፃናት ሁኑ፣ አለበለዚያ በምንም መንገድ የእግዚአብሔርን መንግስት ልትወርሱ አትችሉም።\n\n39 ፴፱ እውነት፣ እውነት እላችኋለሁ፣ ይህ የእኔ ትምህርት ነው፣ እናም በዚህም የሚገነባ በእኔ አለት ላይ መሰረቱን የገነባ፣ እናም የሲዖል ደጆችም አያሸንፋቸውም።\n\n40 ፵ እናም ከዚህ የበለጠ ወይንም ያነሰ የሚናገርና፣ ይህን እንደ ትምህርቴ የሚመሰርት ቢኖር፣ እርሱ ከክፉ ነው፤ እናም በዓለት ላይ የገነባ አይደለም፤ ነገር ግን በአሸዋው ላይ መሰረቱን የገነባው ነው፣ የጥፋት ውሀ ሲመጣና፣ ነፋስ ሲመታው የገሃነም ደጆችም እርሱን ለመቀበል ክፍት ሆነው ይጠብቃሉ።\n\n41 ፵፩ ስለዚህ ወደእነዚህ ህዝቦች ሂዱ፤ እስከአለም ዳርቻም የተናገርኳቸውን ቃላት አስተምሩአቸው።\n\n", "3-ne 12": "[center][font_size=26]ምዕራፍ ፲፪[/font_size][/center]\n\n[i]ኢየሱስ አስራ ሁለቱን ደቀመዛሙርት ጠራ እናም ስልጣንን ሰጣቸው—በተራራው ላይ እንዳደረገው ስብከት ለኔፋውያንም አደረገ—ብፅዕናን ተናገራቸው—ትምህርቱም የላቀ ነበር እናም ከሙሴ ህግም ቅድሚያ ያለው ነው—እርሱና አባቱ ፍፁም እንደሆኑ እነርሱም ፍጹም እንዲሆኑ ታዘዋል—ማቴዎስ ፭ን አነጻፅሩ። ፴፬ ዓ.ም. ገደማ።[/i]\n\n1 ፩ እናም እንዲህ ሆነ ኢየሱስ እነዚህን ቃላት ለኔፋውያንና፣ ለተጠሩት በተናገረበት ጊዜ፣ (የተጠሩት እናም ለማጥመቅ ኃይልንና ስልጣንን የተቀበሉት አስራ ሁለት ነበሩ) እናም እነሆ፣ እጁንም ወደ ህዝቡ ዘረጋና እንዲህ ሲል ጮኸ፥ እናንተን እንዲያስተምሩና የእናንተ አገልጋዮች እንዲሆኑ ከመካከላችሁ የመረጥኋቸውን የእነዚህን የአስራ ሁለቱን ቃላት በጥንቃቄ የምታዳምጡ ከሆነ የተባረካችሁ ናችሁ፤ እናም እነርሱ በውኃ ያጠምቋችሁ ዘንድ ስልጣንን ሰጥቻቸዋለሁ፤ በውኃም ከተጠመቃችሁ በኋላ፣ እነሆ፣ እኔ፣ በእሳትና በመንፈስ ቅዱስ አጠምቃችኋለሁ፤ ስለዚህ እኔን ከተመለከታችሁና፣ እኔ መሆኔን ካወቃችሁ በኋላ በእኔ ካመናችሁና፣ ከተጠመቃችሁ እናንተ የተባረካችሁ ናችሁ።\n\n2 ፪ እናም በድጋሚ፣ እናንተ እኔን ማየታችሁንና እኔ መሆኔን ማወቃችሁን በመመስከራችሁ በቃላችሁ ያመኑት ይበልጥ የተባረኩ ናቸው። አዎን፣ በቃላችሁ ያመኑት፣ እናም እራሳቸውን በጥልቅ ትህትና ያወረዱትና፣ የተጠመቁት የተባረኩ ናቸው፣ በእሳትና በመንፈስ ቅዱስ ይጎበኛሉ፣ እናም ለኃጢአታቸው ስርየትን ይቀበላሉና።\n\n3 ፫ አዎን፣ በመንፈስ ድሆች የሆኑ ወደ እኔም የሚመጡ ብፁአን ናቸው፣ መንግስተ ሰማያት የእነርሱ ናትና።\n\n4 ፬ እናም ደግሞ የሚያዝኑ ብፁዐን ናቸው፣ መፅናናትን ያገኛሉና።\n\n5 ፭ እናም የዋሆች ብፁአን ናቸው፣ ምድርን ይወርሳሉና።\n\n6 ፮ እናም ፅድቅን የሚራቡና የሚጠሙ ሁሉ ብፁአን ናቸው፣ በመንፈስ ቅዱስ ይሞላሉና።\n\n7 ፯ እናም ምህረትን የሚያደርጉ ብፁአን ናቸው፣ ምህረትን ያገኛሉና።\n\n8 ፰ እናም በልባቸው ንፁሃን የሆኑ ሁሉ ብፁአን ናቸው፣ እግዚአብሔርን ያዩታልና።\n\n9 ፱ እናም የሚያስተራርቁ ሁሉ ብፁአን ናቸው፣ የእግዚአብሔር ልጆች ይባላሉና።\n\n10 ፲ እናም ስለስሜ የሚሰደዱ ሁሉ ብፁአን ናቸው፣ መንግስተ ሰማያት የእነርሱ ናትና።\n\n11 ፲፩ እናም ሰዎች ሲሰድቡአችሁና፣ ሲያሳድዱአችሁና በሃሰትም ሁሉንም ዐይነት ክፋት በእናንተ ላይ ስለእኔ ሲናገሩባችሁ፣ እናንተ ብፁአን ናችሁ፤\n\n12 ፲፪ ታላቅ ደስታም ይኖራችኋል እናም እጅግ ትደሰታላችሁ፣ በሰማይም ዋጋችሁ ትልቅ ይሆናልና፤ ከእናንተም በፊት የነበሩትን ነቢያት እንዲሁም አሳድደዋቸዋልና።\n\n13 ፲፫ እውነት፣ እውነት እላችኋለሁ፥ እናንተ የምድር ጨው እንድትሆኑ እሰጣችኋለሁ፤ ነገር ግን ጨው ጣዕሙን ካጣ ምድር እንዴት ትጣፈጣለች? ነገር ግን ለመጣል፣ እናም በሰዎች እግር በመረገጥ እንጂ ጨውም ከዚያን ጊዜ በኋላ ከንቱ ይሆናል።\n\n14 ፲፬ እውነት፣ እውነት እላችኋለሁ፣ የዚህ ህዝብ ብርሃን እንድትሆኑ አሰጣችኋለሁ። በኮረብታ ላይ ያለች ከተማ ልትሰወር አይቻላትም።\n\n15 ፲፭ እነሆ፣ ሰዎች ሻማ አብርተው ከዕንቅቡ በታች ያደርጉታልን? አይደለም፣ ነገር ግን በሻማ ማብሪያው ላይ ያደርጉታል፣ እናም በቤቱ ውስጥ ላሉት ሁሉም ብርሃንን ይሰጣል፤\n\n16 ፲፮ ስለዚህ እነዚህ ሰዎች መልካም ስራዎቻችሁን ተመልክተው፣ እናም በሰማይ ያለው አባታችሁን ያከብሩ ዘንድ ብርሃናችሁ በፊታቸው ሁሉ ይብራ።\n\n17 ፲፯ ህጉን ወይንም ነቢያትን ልሽር እንደመጣሁ አታስቡ። ለመሻር ሳይሆን የመጣሁት ልፈፅመው ነው፤\n\n18 ፲፰ በእውነት እንዲህ እላችኋለሁ፣ ከሕግ አንዲት የወጣ ወይም አንዲት ነጥብ ከቶ አታልፍም፣ ነገር ግን በእኔ ሁሉም ተፈፅሟል።\n\n19 ፲፱ እናም እነሆ፣ በእኔ እንድታምኑ ዘንድና፣ ከኃጢአቶቻችሁ ንስሀ እንድትገቡ ዘንድ፣ እናም በተሰበረ ልብ እና በተዋረደ መንፈስ ወደ እኔ ትመጡ ዘንድ፣ የአባቴን ህግና ትዕዛዛትን ሰጥቻችኋለሁ። እነሆ፣ ትዕዛዛቱ በፊታችሁ አሉ፣ እናም ህጉም ተፈፅሟል።\n\n20 ፳ ስለዚህ ወደ እኔ ኑ፣ እናም ዳኑ፤ እውነት እላችኋለሁና፣ በዚህ ጊዜ ያዘዝኳችሁን ትዕዛዛት ካልጠበቃችሁ በቀር፣ በምንም ምክንያት ወደ መንግስተ ሰማያት አትገቡም።\n\n21 ፳፩ በጥንት ጊዜም በነበሩት አትግደሉ ሲባል ሰምታችኋል፤ እናም ደግሞ በእናንተ ፊትም ተፅፎአል፣ እና የገደለም በእግዚአብሔር ፍርድ አደጋ ላይ ይሆናል፤\n\n22 ፳፪ ነገር ግን እንዲህ እላችኋለሁ፣ በወንድሙ ላይ የሚቆጣ በእግዚአብሔር ቅጣት አደጋ ላይ ይሆናል። እናም ወንድሙን ጨርቃም ብሎ የሚናገር ቢኖር በምክሩ አደጋ ላይ ነው፤ እናም ሞኝ ብሎ የሚናገርም በገሃነሙ እሳት አደጋ ላይ ነው።\n\n23 ፳፫ ስለዚህ ወደእኔ ብትመጡ ወይንም ለመምጣት የምትፈልጉ ከሆናችሁ፣ እናም ወንድማችሁ በእናንተ ላይ አንድ ነገር እንዳለው ካስታወሳችሁ፤\n\n24 ፳፬ ወደ ወንድማችሁም ሂዱ፣ እናም በመጀመሪያ ከወንድማችሁ ጋር ተስማሙ፤ እናም በልባችሁ ሙሉ ዓላማ ወደእኔ ኑ፣ እናም እኔ እቀበላችኋለሁ።\n\n25 ፳፭ ከጠላታችሁ ጋር በአንድ መንገድ ስትሆኑ ፈጥናችሁ ተስማሙ፣ ያለበለዚያ ብልጫ እንዳያገኝባችሁ፣ እናም ወደ ወህኒ እንዳትጣሉ።\n\n26 ፳፮ እውነት፣ እውነት እላችኋለሁ፣ ያለባችሁን ሰኒን እስከምትከፍሉ ከዚያ በምንም መንገድ አትወጡም። እናም በወህኒ በሆናችሁ ጊዜ አንድ ሰኒን እንኳን ለመክፈል ትችላላችሁን? እውነት እላችኋለሁ አትችሉም።\n\n27 ፳፯ እነሆ፣ አታመንዝር ተብሎ በጥንቶቹ ተጽፏል፤\n\n28 ፳፰ ነገር ግን እንዲህ እላችኋለሁ፣ ወደ ሴት ያየ ሁሉ የተመኛትም ያን ጊዜ በልቡ ከእርስዋ ጋር አመንዝሮአል።\n\n29 ፳፱ እነሆ፣ እናንተ ከእነዚህ ነገሮች ማንኛውም ወደ ልባችሁ እንዲገባ አትፍቀዱ ትዕዛዛትን ሰጥቻችኋለሁ፤\n\n30 ፴ ወደገሃነም ከምትጣሉ ይልቅ በእነዚህም ነገሮች ራሳችሁን ብትክዱ፣ መስቀላችሁንም ብትሽከሙ የተሻለ ይሆናል።\n\n31 ፴፩ ሚስቱን የሚፈታ ህጋዊ የፍቺ ማስረጃ ይስጣት የሚል ተፅፏል።\n\n32 ፴፪ እውነት፣ እውነት እላችኋለሁ፣ በማመንዘር ምክንያት ካልሆነ በቀር ሚስቱን የሚፈታ ቢኖር፣ ዝሙት እንድትፈጽም ያደርጋታል ማለት ነው፤ እናም የተፈታችውን የሚያገባ ዝሙትን ፈፅሟል።\n\n33 ፴፫ እናም በድጋሚ በውሸት አትማል ነገር ግን መሐላዎችህን ለጌታ ስጥ እንደተባለ ሰምታችኋል፤\n\n34 ፴፬ ነገር ግን እውነት፣ እውነት እላችኋለሁ፣ በፍፁም አትማሉ፤ የአምላክ ዙፋን ነውና፣ በሰማይም ቢሆን አትማሉ፤\n\n35 ፴፭ ምድርም የእግሩ መረገጫ ናትና በእርሷም አትማሉ፤\n\n36 ፴፮ በራሳችሁም አትማሉ፣ ምክንያቱም ከራሳችሁ አንዲት ፀጉር እንኳን ጥቁር ወይንም ነጭ ለማድረግ አትችሉምና፤\n\n37 ፴፯ ነገር ግን ቃላችሁ አዎን፣ አዎን፣ አይደለም፣ አይደለም ይሁን፤ ከዚህ የበለጠ የተባለም ከክፉ ነውና።\n\n38 ፴፰ እናም እነሆ፣ ለዐይን ዐይን፣ እንዲሁም ለጥርስ ጥርስ ተብሎ ተፅፏል፤\n\n39 ፴፱ ነገር ግን እላችኋለሁ፣ ከመጥፎ ጋር አትታገሉ፣ ነገር ግን ቀኝ ጉንጭህን በጥፊ ለሚመታህ ሁሉ ሁለተኛውን ደግሞ አዙርለት፤\n\n40 ፵ እናም ማንኛውም ሰው በህግ ፊት ቢያቀርባችሁ፣ እናም እጀጠባባችሁን ቢወስድ መጎናፀፊያችሁን ደግሞ እንዲወስድ ፍቀዱለት፤\n\n41 ፵፩ እናም ማንም ሰው አንድ ምዕራፍ ትሄድ ዘንድ ቢያስገድድህ ሁለተኛውን ከእርሱ ጋር ሂድ።\n\n42 ፵፪ ለሚጠይቅህ ስጠው፣ እናም ከአንተ ለመበደር የሚፈልግንም አትከልክልው።\n\n43 ፵፫ እናም እነሆ ደግሞ ባልንጀራህን ውደድና ጠላቶችህን ጥላ ተብሎ ተፅፏል፤\n\n44 ፵፬ ነገር ግን እነሆ፣ ጠላቶቻችሁን ውደዱ፤ የሚረግሟችሁንም ባርኩ፤ ለሚጠሏችሁም መልካምን አድርጉ፣ እናም በከንቱ የሚነቅፉአችሁንና የሚያሳድዱአችሁን ጸልዩላቸው እላችኋለሁ።\n\n45 ፵፭ በሰማይ ያለው የአባታችሁ ልጆች እንድትሆኑም፤ ፀሀዩንም ለመጥፎ እና ለመልካም ሰዎች እንድትወጣ ያደርጋልና።\n\n46 ፵፮ ስለዚህ በጥንት ጊዜ በህጉ ስር የነበሩትም እነዚያ ነገሮች፣ በእኔ ሁሉም ተፈፅመዋል።\n\n47 ፵፯ በጥንት የነበሩት ነገሮች ተፈፅመዋል፣ እናም ሁሉም ነገሮች አዲስ ሆነዋል።\n\n48 ፵፰ ስለዚህ እንደእኔ ወይንም በሰማይ እንዳለው ፍፁም እንደሆነው አባታችሁ ፍፁም እንድትሆኑ እፈልጋችኋለሁ።\n\n", "3-ne 13": "[center][font_size=26]ምዕራፍ ፲፫[/font_size][/center]\n\n[i]ኢየሱስ ለኔፋውያን የጌታን ፀሎት አስተማረ—በሰማይ ሀብትን ማስቀመጥ ይገባቸዋል—አስራ ሁለቱ ሐዋርያት በአገልግሎታቸው ወቅት ስለጊዜያዊ ነገሮች እንዳያስቡ ታዘዙ—ማቴዎስ ፮ን አነጻፅሩ። ፴፬ ዓ.ም. ገደማ።[/i]\n\n1 ፩ እውነት፣ እውነት እላችኋለሁ ለድሆች ምፅዋት እንድትሰጡ እፈልጋለሁ፤ ነገር ግን ለሰዎች ትታዩ ዘንድ ምጽዋታችሁን በፊታቸው እንዳታደርጉ ተጠንቀቁ፤ አለበለዚያ በሰማይ ካለው አባታችሁ ዘንድ ዋጋ አይኖራችሁም።\n\n2 ፪ ስለዚህ፣ ምፅዋታችሁን ስትሰጡ ግብዞች በሰዎች ዘንድ ክብር ይኖራቸው ዘንድ በምኩራብ እናም በጎዳናዎች እንደሚያደርጉት መለከት አታስነፉ። እውነት እላችኋለሁ እነርሱ ዋጋቸውን አግኝተዋል።\n\n3 ፫ ነገር ግን መፅዋዕትን በምትሰጡበት ጊዜ ቀኝ እጃችሁ ግራ እጃችሁ የሚያደርገውን አይወቅ፤\n\n4 ፬ ምፅዋታችሁ በስውር እንዲሆን፤ እናም በስውር የሚያያችሁ አባታችሁ በግልፅ ይከፍላችኋል።\n\n5 ፭ እናም በምትፀልዩበት ጊዜ እንደግብዞች አትሁኑ፤ ምክንያቱም እነርሱ በምኩራብ እናም በየመንገዱ ዳርቻ በመቆም በሰዎች ለመታየት መፀለይን ይወዳሉ። እውነት እላችኋለሁ፥ ዋጋቸውን ተቀብለዋል።\n\n6 ፮ ነገር ግን በምትፀልዩበት ጊዜ ወደ እልፍኛችሁ ውስጥ ግቡ፣ እናም በራችሁንም በምትዘጉበት ጊዜ፣ በስውር ወዳለው አባታችሁ ፀልዩ፣ እናም በስውር የሚያያችሁ አባታችሁ በግልፅ ይከፍላችኋል።\n\n7 ፯ ነገር ግን አሕዛብም በመናገራቸው ብዛት እንደሚሰሙ ይመስላቸዋልና፣ በምትፀልዩበት ጊዜ እንደ እነርሱ በከንቱ አትድገሙ።\n\n8 ፰ ስለዚህ እናንተ እንደ እነርሱ አትምሰሉ፣ ምክንያቱም አባታችሁን ከመጠየቃችሁ በፊት ምን እንደምትፈልጉ ያውቃልና።\n\n9 ፱ ስለዚህ እንዲህ ብላችሁ ፀልዩ፥ በሰማይ የምትኖር አባታችን ሆይ፣ ስምህ ይቀደስ።\n\n10 ፲ ፈቃድህ በሰማይ እንደሆነች እንዲሁም በምድር ትሁን።\n\n11 ፲፩ እናም የበደሉንን ይቅር እንደምንል፣ በደላችንን ይቅር በለን፤\n\n12 ፲፪ ከክፉ አድነን እንጂ፣ እናም ወደ ፈተናም አታግባን።\n\n13 ፲፫ መንግሥት ያንተ ናትና፣ እና ሀይልም፣ ክብርም ለዘላለሙ አሜን።\n\n14 ፲፬ ለሰዎች በደላቸውን ይቅር የምትሉ ከሆነ፣ የሰማዩ አባታችሁ ደግሞ ይቅር ይላችኋል፤\n\n15 ፲፭ ለሰዎች ግን ኃጢአታቸውን ይቅር ባትሉ፥ አባታችሁም ኃጢአታችሁን ይቅር አይላችሁም።\n\n16 ፲፮ ከዚህም በተጨማሪ፣ በምትጾሙበት ጊዜ ፊታቸውን እንደሚያጠወልጉት እንደግብዞች አትሁኑ፤ ምክንያቱም ለሰዎች እንደፆመኛ ሊታዩ ፊታቸውን ያጠወልጋሉና። እውነት እላችኋለሁ፣ ዋጋቸውን ተቀብለዋል።\n\n17 ፲፯ ነገር ግን እናንተ በምትጾሙበት ወቅት ራሳችሁን ተቀቡ፤ እናም ፊታችሁን ታጠቡ፤\n\n18 ፲፰ በስውር ላለው አባታችሁ እንጂ እንደ ጦመኛ ለሰዎች እንዳትታይ፤ በስውር የሚያያችሁ አባታችሁም በግልፅ ዋጋችሁን ይከፍላችኋል።\n\n19 ፲፱ ብልና ዝገት በሚያጠፉት፣ ሌቦችም ቆፍረው በሚሰርቁት፣ ለራሳችሁ በምድር ላይ ሀብትን አታከማቹ፤\n\n20 ፳ ነገር ግን ብልና ዝገት የማያጠፋውን፣ እናም ሌቦች ቆፍረው የማይሰርቁትን፣ ለራሳችሁ የሚሆን ሀብትን በሰማይ አከማቹ።\n\n21 ፳፩ ሀብታችሁ ባለበት ልባችሁ ደግሞ በዚያ ይሆናልና።\n\n22 ፳፪ የሰውነት ብርሀን ዐይን ናት፤ ስለዚህ ዐይናችሁ ቀና ብትሆን ሰውነታችሁ ሁሉ ብሩህ ይሆናል።\n\n23 ፳፫ ነገር ግን ዐይናችሁ ክፉ ብትሆን ሰውነታችሁ ሁሉ የጨለመ ይሆናል። ስለዚህ በእናንተ ያለው ብርሃን ጨለማ ቢሆን ጨለማው እንዴት የበረታ ይሆናል!\n\n24 ፳፬ ማንም ሰው ለሁለት ጌቶች ማገልገል አይቻለውም፤ ምክንያቱም አንዱን ይጠላልና ሌላኛውን ይወዳል፣ ወይም ወደ አንዱ ይጠጋል፣ እናም ሌላኛውን ይንቃል። እግዚአብሔርን ማገልገልና ለገንዘብ መገዛት አትችሉም።\n\n25 ፳፭ እናም እንግዲህ እንዲህ ሆነ ኢየሱስ እነዚህን ቃላት በሚናገርበት ወቅት ወደ መረጣቸው አስራ ሁለቱ ተመለከተ፣ እናም እንዲህ አላቸው፥ የተናገርኳቸውን ቃላት አስታውሱ። እነሆም፣ እናንተ ህዝብን እንድታገለግሉ የመረጥኳችሁ ናችሁ። ስለዚህ ስለህይወታችሁ በምትበሉትም ሆነ በምትጠጡት ስለሰውነታችሁ በምትለብሱትም አትጨነቁ። ህይወት ከመብል እንዲሁም ሰውነት ከልብስ አይበልጥምን?\n\n26 ፳፮ ወደ ሰማይ ወፎች ተመልከቱ፤ አይዘሩም አያጭዱምም በጎተራም አይከቱም፤ ነገር ግን የሰማዩ አባታችሁም ይመግባቸዋል፤ እናንተ ከእነርሱ የተሻላችሁ አይደላችሁምን?\n\n27 ፳፯ ከእናንተ ተጨንቆ በቁመቱ ላይ አንድ ክንድ መጨመር የሚችል ማነው?\n\n28 ፳፰ እናም ስለልብስ ለምን ትጨነቃላችሁ? የሜዳ አበቦች እንዴት እንደሚያድጉ ልብ ብላችሁ ተመልከቱ፤ አይደክሙም፣ አይፈትሉም፤\n\n29 ፳፱ እናም ግን እንዲህ እላችኋለሁ፣ ሰለሞንስ እንኳ በክብሩ ሁሉ ከእነዚህ እንደአንዱ አልለበሰም።\n\n30 ፴ ስለዚህ፣ እግዚአብሔር ዛሬ ያለውን ነገም ወደ እቶን የሚጣለውን የሜዳን ሳር በዚህ ሁኔታ የሚያለብሰው ከሆነ፣ እናንተም እምነት የጎደላችሁ ካልሆናችሁ እንዲሁ እናንተንም ያለብሳችኋል።\n\n31 ፴፩ ስለዚህ ምን እንበላለን? ምን እንጠጣለን? ምንስ እንለብሳለን? ብላችሁ ምንም አታስቡ።\n\n32 ፴፪ የሰማይ አባታችሁ እነዚህን ነገሮች በሙሉ እንደምትፈልጉ ያውቃልና።\n\n33 ፴፫ ነገር ግን በመጀመሪያ የእግዚአብሔርን መንግስትና ፅድቁን ፈልጉ፣ እናም እነዚህ ነገሮች በሙሉ ይጨመሩላችኋል።\n\n34 ፴፬ ስለዚህ ነገ ለራሱ ነገሮች ይጨነቃልና ለነገ ምንም አትጨነቁ። ለክፋቱ ቀኑ ብቁ ነውና።\n\n", "3-ne 14": "[center][font_size=26]ምዕራፍ ፲፬[/font_size][/center]\n\n[i]አትፍረዱ፤ እግዚአብሔርን ጠይቁ፤ ከሃሰተኛ ነቢያት ተጠንቀቁ በማለት ኢየሱስ አዘዘ—የአባታቸውን ፈቃድ ለሚያደርጉ የደህንነትን ቃል ገብቶላቸዋል—ማቴዎስ ፯ን አነጻፅሩ። ፴፬ ዓ.ም. ገደማ።[/i]\n\n1 ፩ እናም አሁን እንዲህ ሆነ ኢየሱስ እነዚህን ቃላት በተናገረ ጊዜ በድጋሚ ወደ ህዝቡ ተመለሰ፣ እናም በድጋሚ አፉን ከፍቶ እንዲህ አላቸው፥ እውነት፣ እውነት እላችኋለሁ እንዳይፈረድባችሁ አትፍረዱ።\n\n2 ፪ በምትፈርዱበት ፍርድ ይፈረድባችኋልና፤ እናም በምትሰፍሩበትም መስፈሪያ ደግሞም ይሰፈርላችኋል።\n\n3 ፫ እናም በወንድማችሁ ዐይን ያለውን ጉድፍ ስለምን ታያላችሁ፤ ነገር ግን በዐይናችሁ ያለውን ምሰሶ ስለምን አትመለከቱም?\n\n4 ፬ ወይም ወንድማችሁን ከዐይንህ ጉድፍ ላውጣ ፍቀድልኝ እንዴትስ ትሉታላችሁ? እናም እነሆ በዐይናችሁ ምሰሶ አለ።\n\n5 ፭ እናንተ ግብዞች አስቀድማችሁ በዐይናችሁ ያለውን ምሰሶ አውጡ፤ እናም ከዚያም በኋላ ከወንድማችሁ ዐይን ጉድፉን ታወጡ ዘንድ አጥርታችሁ ታያላችሁ።\n\n6 ፮ በእግራቸው እንዳይረግጡት ተመልሰውም እንዳይነክሱአችሁ የተቀደሰውን ለውሾች አትስጡ፤ ዕንቁዎቻችሁንም በእሪያዎች ፊት አትጣሉ።\n\n7 ፯ ለምኑ፣ ይሰጣችኋል፤ ፈልጉ፣ ታገኛላችሁ፤ አንኳኩ፣ ይከፈትላችኋል።\n\n8 ፰ የሚለምን ሁሉ ይቀበላልና፣ እናም የሚፈልግም ያገኛል፤ እናም ለሚያንኳኩ ይከፈትላቸዋል።\n\n9 ፱ ወይም ከእናንተ ልጁ ዳቦ ቢለምነው ድንጋይ የሚሰጠው ማነው?\n\n10 ፲ ወይም ዓሳስ ቢለምነው እባብ ይሰጠዋልን?\n\n11 ፲፩ እናንተ ክፉዎች ስትሆኑ፣ ለልጆቻችሁ መልካም ስጦታ መስጠትን ካወቃችሁ፣ በሰማያት ያለው አባታችሁ ለሚለምኑት እንዴት አብልጦ መልካም ነገርን ይሰጣቸው?\n\n12 ፲፪ ስለሆነም፣ ሰዎች ሊያደርጉላችሁ የምትወዱትን ሁሉ እናንተም ደግሞ እንዲሁ አድርጉላቸው፣ ህግም ነቢያትም ይህ ነውና።\n\n13 ፲፫ በጠበበው ደጅ ግቡ፣ ወደ ጥፋት የሚወስደው ደጅ ሰፊ መንገዱም ትልቅ ነውና፤ ወደ እርሱም የሚገቡ ብዙ ናቸው፤\n\n14 ፲፬ ምክንያቱም ወደ ህይወት የሚወስደው ደጁ የጠበበ፣ መንገዱም የቀጠነ ስለሆነ፣ የሚያገኙትም ጥቂቶች ናቸው።\n\n15 ፲፭ የበግ ለምድ ለብሰው ከሚመጡባችሁ፣ ነገር ግን ውስጣቸው ነጣቂ ተኩላ ከሆኑ ከሀሰተኞች ነቢያት ተጠንቀቁ።\n\n16 ፲፮ ከፍሬአቸው ታውቋቸዋላችሁ። ከእሾህ ወይን፣ ወይም ከኩርንችትስ በለስ ይለቀማልን?\n\n17 ፲፯ መልካም ዛፍ ሁሉ መልካም ፍሬን ያፈራል፤ ክፉ ዛፍም መጥፎ ፍሬ ያፈራል።\n\n18 ፲፰ መልካም ዛፍ ክፉ ፍሬ ማፍራት፣ ወይንም ክፉ ዛፍ መልካም ፍሬን ማፍራት አይቻለውም።\n\n19 ፲፱ መልካም ፍሬ የማያደርግ ዛፍ ሁሉ ይቆረጣል፣ ወደ እሳትም ይጣላል።\n\n20 ፳ ስለዚህ፣ ከፍሬአቸው ታውቋቸዋላችሁ።\n\n21 ፳፩ በሰማያት ያለውን የአባቴን ፈቃድ የሚያደርግ እንጂ፣ ጌታ ሆይ፣ ጌታ ሆይ የሚለኝ ሁሉ ወደ መንግስተ ሰማያት የሚገባ አይደለም።\n\n22 ፳፪ በዚያ ቀን ብዙዎች ጌታ ሆይ፣ ጌታ ሆይ፣ በስምህ ትንቢትን አልተናገርንምን፣ በስምህስ አጋንንትን አላወጣንምን፣ በስምህስ ብዙ ተአምራትን አላደረግንምን? ይሉኛል።\n\n23 ፳፫ እናም ከቶ አላውቃችሁም፣ እናንተ አመፀኞች፣ ከእኔ ራቁ ብዬ አሳውቃቸዋለሁ።\n\n24 ፳፬ ስለዚህ፣ ይህን ቃሌን ሰምቶ የሚያደርገው ሁሉ፣ ቤቱን በአለት ላይ እንደሰራ እንደ ጠቢብ ሰው አመሳስለዋለሁ—\n\n25 ፳፭ እናም ዝናብ ወረደና፣ የጥፋት ውሀም መጣ፤ እናም ነፋስ ነፈሰና፣ ቤቱን ገፋው፤ እናም በአለትም ላይ ስለተመሰረተ አልወደቀም።\n\n26 ፳፮ እናም ይህንን ቃሌን ሰምቶ የማያደርገው ሁሉ ቤቱን በአሸዋ ላይ እንደሰራ ሰነፍ ሰው ይመሳሰላል—\n\n27 ፳፯ እናም ዝናቡ ወረደና፣ የጥፋት ውሀም መጣ፣ እናም ነፋሱ ነፈሰና፣ ቤቱን ገፋው፤ ወደቀና፣ አወዳደቁም ታላቅ ነበር።\n\n", "3-ne 15": "[center][font_size=26]ምዕራፍ ፲፭[/font_size][/center]\n\n[i]ኢየሱስ የሙሴ ህግ በእርሱ እንደተፈፀም ተናገረ—ኔፋውያን በኢየሩሳሌም የተናገረላቸው ሌሎቹ በጎች ናቸው—በክፋታቸው የተነሳ፣ በኢየሩሳሌም ያሉ የጌታ ሰዎች ስለተበተኑት የእስራኤል በጎች አያውቁም። ፴፬ ዓ.ም. ገደማ።[/i]\n\n1 ፩ እናም እንግዲህ እንዲህ ሆነ ኢየሱስ ንግግሩን በጨረሰ ጊዜ ዐይኑን በዙሪያው ባሉ ሰዎች ላይ አሳረፈ፣ እናም እንዲህ አላቸው፥ እነሆ ወደ አባቴ ከማረጌ በፊት ያስተማርኩትን ነገሮች ሰምታችኋል፤ ስለዚህ፣ ይህንን ንግግሬን የሚያስታውስ እናም የሚፈፅም በመጨረሻው ቀን አስነሳዋለሁ።\n\n2 ፪ እናም እንዲህ ሆነ ኢየሱስ እነዚህን ቃላት በተናገረ ጊዜ የሙሴን ህግ በተመለከተ ምን እንዲያደርጉ እንደሚፈልግባቸው የሚገረሙና፣ የሚደነቁ ጥቂቶች እንዳሉ አስተዋለ፤ አሮጌዎቹ ነገሮች እንዳለፉ እናም ሁሉም ነገሮች አዲስ እንደሆኑ የተነገሩትን አልተረዱምና።\n\n3 ፫ እናም እንዲህ ሲል ተናገራቸው፥ አሮጌዎቹ ነገሮች አልፈዋል፣ እናም ሁሉም ነገር አዲስ ሆነዋል ስላልኳችሁ አትገረሙ።\n\n4 ፬ እነሆ፣ ለሙሴ የተሰጠው ህግ ተፈፅሟል እላችኋለሁ።\n\n5 ፭ እነሆ፣ ህጉን የሰጠሁት እኔ ነኝ፤ ከእስራኤል ህዝቦቼ ጋር ቃል ኪዳን የገባሁትም እኔ ነኝ፤ ስለዚህ ህጉን ልፈጽም ስለመጣሁ ህጉ በእኔ ተፈፅሟል፤ ስለዚህ ይህም መጨረሻ አለው።\n\n6 ፮ እነሆ፣ ነቢያትን አልሽርም፣ ምክንያቱም ብዙዎች በእኔ አልተፈፀሙምና፣ እውነት እላችኋለሁ፣ ሁሉም ይፈፀማሉ።\n\n7 ፯ እናም አሮጌዎቹ ነገሮች ያልፋሉ ስላልኳችሁ፣ ስለሚመጡት ነገሮች ተነግረው የነበሩትን አልሽርም።\n\n8 ፰ እነሆም፣ ከህዝቤ ጋር የገባሁት ቃል ኪዳን በሙሉ አልተፈጸመም፤ ነገር ግን ለሙሴ የተሰጠው ህግ በእኔ መጨረሻ አለው።\n\n9 ፱ እነሆ፣ እኔ ህግ እንዲሁም ብርሃን ነኝ። ወደ እኔ ተመልከቱ፣ እናም እስከመጨረሻው የጸናችሁ ሁኑ፣ እናም ህያው ትሆናላችሁ፤ እስከመጨረሻው ለሚፀናም የዘላለምን ህይወት እሰጠዋለሁና።\n\n10 ፲ እነሆ፣ ትዕዛዝን ሰጥቻችኋለሁ፤ ስለዚህ ትዕዛዜን ጠብቁ። እናም ህጉና ነቢያትም ይህ ነው፣ ስለእኔ በእውነት ይመሰክራሉና።\n\n11 ፲፩ እናም እንግዲህ እንዲህ ሆነ ኢየሱስ እነዚህን ቃላት በተናገረበት ጊዜ፣ ለእነዚያ ለመረጣቸው አስራ ሁለቱ እንዲህ አላቸው፥\n\n12 ፲፪ እናንተ የእኔ ደቀመዛሙርት ናችሁ፤ እናም ለዮሴፍ ቤት ቅሪት ለሆኑትም ለእነዚህ ሰዎች ብርሃን ናችሁ።\n\n13 ፲፫ እናም እነሆ፣ ይህች ምድር የርስታችሁ ስፍራ ናት፣ እናም አብም ለእናንተ ይህን ሰጥቷችኋል።\n\n14 ፲፬ እናም በኢየሩሳሌም ለሚገኙት ወንድሞቻችሁ በማንኛውም ጊዜ ይህን እንድናገር አብ ትዕዛዝ አልሰጠኝም ነበር።\n\n15 ፲፭ አብ ከምድሪቱ እንዲወጡ ስለመራቸው የእስራኤል ቤት ስለሆኑት ሌሎች ነገዶች በየትኛውም ጊዜ በኢየሩሳሌም ላሉት ወንድሞቻችሁ እንድናገር ትዕዛዝ አልሰጠኝም።\n\n16 ፲፮ አብም እስከዚህ ድረስ ለእነርሱ እንድናገራቸው አዞኛል፥\n\n17 ፲፯ ከዚህም በረት ያልሆኑ ሌሎች በጎች አሉኝ፤ እነርሱንም ደግሞ ላመጣ ይገባኛል፣ ድምፄንም ይሰማሉ፣ አንድም መንጋ ይሆናሉ፣ እረኛውም አንድ ይሆናል።\n\n18 ፲፰ እናም እንግዲህ፣ አንገተ ደንዳና በመሆናቸውና፣ ባለማመናቸው ቃሌን ሊረዱ አልቻሉም፤ ስለዚህ ይህን ነገር በተመለከተ ከዚህ የበለጠ እንዳልናገር በአብ ታዝዤ ነበር።\n\n19 ፲፱ ነገር ግን፣ እውነት እላችኋለሁ፣ በክፋታቸው የተነሳ እናንተ ከእነርሱ ተለይታችኋል ብዬ እነግራችሁ ዘንድ አብ አዞኛል፤ ስለዚህ በክፋታቸውም የተነሳ ነው ስለእናንተ የማያውቁት።\n\n20 ፳ እናም እንደገና እውነት እላችኋለሁ፣ ሌሎች ነገዶችን አብ ከእነርሱ ለይቷል፤ እናም በክፋታቸው የተነሳ ነው ስለእነርሱ የማያውቁት።\n\n21 ፳፩ እናም እውነት እላችኋለሁ፤ ከዚህም በረት ያልሆኑ ሌሎች በጎች አሉኝ፤ እነርሱን ደግሞ ላመጣ ይገባኛል፤ እነርሱም ድምጼን ይሰማሉ፤ እናም አንድ መንጋና፣ እረኛውም አንድ ይሆናል፣ በማለት የተናገርኩአችሁ እናንተ ናችሁ።\n\n22 ፳፪ እናም ሌሎቹ በጎች አህዛብ ናቸው ብለው ስለገመቱ እኔን አልተረዱኝም፤ ምክንያቱም አህዛብ በእነርሱ ስብከት እንደሚለወጡ አልተረዱምና።\n\n23 ፳፫ እናም ድምፄን ያዳምጣሉ ማለቴንም አልተረዱም፤ እናም በማንኛውም ጊዜ አህዛብ ድምፄን መስማት እንደማይችሉ፣ በመንፈስ ቅዱስ አማካኝነት ካልሆነም በቀር ራሴን እንደማልገልፅላቸውም አልተረዱኝም።\n\n24 ፳፬ ነገር ግን እነሆ፣ ድምፄን ሰምታችኋልም፣ አይታችሁኛልም፤ እናንተም የእኔ በጎች ናችሁ፤ እናም አብ ለእኔ ከሰጣቸው መካከልም የተቆጠራችሁ ናችሁ።\n\n", "3-ne 16": "[center][font_size=26]ምዕራፍ ፲፮[/font_size][/center]\n\n[i]ኢየሱስ ሌሎችን የጠፉትን የእስራኤል በጎች ይጎበኛቸዋል—በኋለኛው ቀን ወንጌል ለአህዛብ እናም ወደ እስራኤል ቤት ይሄዳል—እግዚአብሔር ፅዮንን ዳግም በሚመልስበት ጊዜ የጌታ ሰዎች ዐይን ለዐይን ይተያያሉ። ፴፬ ዓ.ም. ገደማ።[/i]\n\n1 ፩ እናም እውነት፣ እውነት እላችኋለሁ፣ ከዚህች ምድር ወይም ከኢየሩሳሌም ወይም እኔ ካገለገልኩባቸውም ቦታዎች ዙሪያ ያልሆኑ ሌሎች በጎች አሉኝ።\n\n2 ፪ የምናገርባቸውም ገና ድምፄን አልሰሙትምና፤ ወይም በማንኛውም ጊዜ ራሴን አልገለጽኩላቸውም።\n\n3 ፫ ነገር ግን ወደ እነርሱ እንድሄድ ዘንድ፣ እናም ድምፄን ይሰሙና፣ ከበጎቼም ጋር ይቆጠሩ፣ እናም አንድም መንጋ፣ እረኛውም አንድ እንዲሆን ከአብ ትዕዛዝ ተቀብያለሁ፤ ስለዚህ ራሴንም ላሳያቸው እሄዳለሁ።\n\n4 ፬ እናም እኔም ከሄድኩኝ በኋላ ይህንን የተናገርኩትን እንድትፅፉ አዛችኋለሁ፤ ይህ ከሆነ እኔን የተመለከቱኝና፣ በአገልግሎቴ ወቅት ከእኔ ጋር የነበሩት በኢየሩሳሌም ያሉት ህዝቦቼ ስለ እናንተ፣ እናም ደግሞ ስለሚያውቋቸው ሌሎች ነገዶች በመንፈስ ቅዱስ እውነትን ያገኙ ዘንድ አብን በስሜ ካልጠየቁ፣ በዚህም በአህዛብ ሙላት በኩል፣ ባለማመናቸው ምክንያት በምድር ገፅ ላይ የሚበተኑት የዘሮቻቸው ቅሪት እንዲመጡ ዘንድ፣ ወይም አዳኛቸው ወደሆንኩት ወደ እኔም እውቀት ይመጡ ዘንድ እናንተ የምትፅፏቸው እነዚህ አባባሎች ይጠበቃሉ እና ለአህዛብም ይገለጻሉ።\n\n5 ፭ እናም ከምድሪቱ ከአራቱም ማዕዘናት እሰበስባቸዋለሁ፤ እናም አብ ከእስራኤል ቤት ከሁሉም ጋር የገባውን ቃል ኪዳን እፈፅማለሁ።\n\n6 ፮ እናም አህዛብ ስለእኔ እንዲሁም ስለእኔና ስለአብ ስለሚመሰክርላቸው መንፈስ ቅዱስ በማመናቸው የተባረኩ ናቸው።\n\n7 ፯ እነሆ፣ አብም እንዲህ ይላል፣ በእኔም ስለሚያምኑ፣ እናም፣ የእስራኤል ቤት ሆይ፣ እናንተ ስለማታምኑ በኋለኛው ቀን እውነት ለአህዛብ ትመጣለች፤ የእነዚህን ነገሮች ሙሉነት እነርሱ እንዲያውቁት ይሆናል።\n\n8 ፰ ነገር ግን አብም ለማያምኑ አህዛብ ወዮላቸው ይላል—እነርሱ ወደዚህች ምድር ገፅ የመጡም ቢሆኑ፣ እናም የእስራኤል ቤት የሆኑትንም ህዝቦቼን ቢበትኑም፣ እናም ከእስራኤል ቤት የሆኑት ህዝቦቼ ከመካከላቸው ቢጣሉም፣ እናም በእነርሱም እግር ቢረገጡም፤\n\n9 ፱ እናም አብ ለአህዛብ ባለው ምህረቱና፣ ደግሞ የእስራኤል ቤት በሆኑት ህዝቦቼ ላይ በአብ በነበረው ቅጣት የተነሳ እውነት፣ እውነት እላችኋለሁ፣ ከዚህ ሁሉ በኋላ፣ እናም የእስራኤል ቤት የሆኑትን ህዝቦቼን እንዲመቱና፣ እንዲሰቃዩ፣ እናም እንዲገለሉና፣ ከመካከላቸው እንዲጣሉም፣ በእነርሱ እንዲጠሉና፣ በአህዛብ መካከል እንዲያፏጭባቸው እናም እንዲናቁ ካደረኩኝ በኋላ—\n\n10 ፲ እናም እንዲህ እንድላችሁም አብ አዞኛል፥ አህዛብ በዚያ ቀን በወንጌሌ ላይ ኃጢያት ሲፈፅሙ፣ እናም የወንጌሌንም ሙሉነት አንቀበልም ሲሉና፣ ልባቸው ከሀገር ሁሉ በላይ፣ እናም በምድሪቱ ካሉት ሰዎች ሁሉ በላይ ልባቸው በኩራት ሲወጠር፣ እናም በሁሉም አይነት ውሸትና፣ በማጭበርበርም፣ በግብዝነትም፣ በመግደልም፣ በካህናት ተንኮልና በዝሙት፣ እናም በሚስጥር እርኩሰት የተሞሉ ሲሆኑ፤ እናም እነዚህን ነገሮች በሙሉ የሚያደርጉ ከሆነና የወንጌሌን ሙሉነት ካልተቀበሉ፣ እነሆ፣ አብ እንዲህ ይላል፣ የወንጌሌን ሙሉነት ከመካከላቸው እወስድባቸዋለሁ።\n\n11 ፲፩ እና ከዚያም፣ የእስራኤል ቤት ሆይ፣ ለህዝቤ የገባሁትን ቃል ኪዳን አስታውሳለሁ፣ እናም ወንጌሌንም ለእነርሱ አመጣለሁ።\n\n12 ፲፪ እናም የእስራኤል ቤት ሆይ፣ አህዛብ በእናንተ ላይ ስልጣን እንደሌላቸው አሳያችኋለሁ፤ ነገር ግን የእስራኤል ቤት ሆይ ለእናንተ የገባሁትን ቃል ኪዳን አስታውሳለሁ፣ እናም ወደ ወንጌሌ ሙሉ እውቀትም ትመጣላችሁ።\n\n13 ፲፫ ነገር ግን አብም እንዲህ ይላል፥ አህዛብ ንሰሃ ከገቡ፣ እናም ወደ እኔ ከተመለሱ፣ የእስራኤል ቤት ሆይ፣ ከህዝቦቼ መካከል የተቆጠሩ ይሆናሉ።\n\n14 ፲፬ እናም አብም እንዲህ ይላል፥ የእስራኤል ቤት የሆኑትን ህዝቦቼን በመካከላቸው አልፈው እናም እንደ ጭቃ እንዲረግጧቸው አልፈቅድም።\n\n15 ፲፭ ነገር ግን ወደ እኔ ካልተመለሱና፣ ድምፄን ካልሰሙ፣ እነርሱን አዎን፣ የእስራኤል ቤት የሆኑት ህዝቦቼ ወደ እነርሱ እንዲሄዱና፣ እንደጭቃም እንዲረግጧቸው እፈቅዳለሁ፣ እናም ጣዕሙን እንዳጣ ጨውም ሆነው፣ ከዚህ ጊዜ በኋላ ከንቱ እንደሆኑ ነገር ግን እንደሚወረወሩ፣ እናም የእስራኤል በሆኑትም በህዝቦቼ የሚረገጡ ይሆናሉ።\n\n16 ፲፮ እውነት፣ እውነት እላችኋለሁ—ለዚህ ህዝብ ይህንን የርስት ምድራቸውን እንድሰጣቸው አብ እኔን አዞኛል።\n\n17 ፲፯ እናም ነቢዩ ኢሳይያስም እንዲህ ሲል የተናገራቸው ቃላት ይፈጸማሉ፥\n\n18 ፲፰ የአንቺ ጠባቂዎች ይጮሀሉ፤ ጌታም ወደ ፅዮን በተመለሰ ጊዜ፣ ዐይን ለዐይን ይተያያሉና፣ በአንድነት ድምጽም ይዘምራሉ።\n\n19 ፲፱ እናንተ የኢየሩሳሌም ፍርስራሾች፣ ጌታ ህዝቡን አፅናንቶአልና፤ ኢየሩሳሌምን ታድጎአልና ደስ ይበላችሁ፣ በአንድነትም ዘምሩ።\n\n20 ፳ ጌታም የተቀደሰውን ክንዱን በሀገሮች ሁሉ ፊት ገልጿል፤ እናም በምድር ዳርቻም ያሉት ሁሉ የእግዚአብሔርን መድሐኒት ያያሉ።\n\n", "3-ne 17": "[center][font_size=26]ምዕራፍ ፲፯[/font_size][/center]\n\n[i]ኢየሱስ ህዝቡ ስለቃሉ እንዲያገናዝቡ እናም እንዲፀልዩ አዘዘ—በሽተኞቻቸውን ፈወሰ—ለመፃፍ በማይቻል ቋንቋ ስለህዝቡ ፀለየ—ህፃናቶቻቸውን መላዕክት አስተማሩአቸው እናም በእሳት ተከበቡ። ፴፬ ዓ.ም. ገደማ።[/i]\n\n1 ፩ እነሆ፣ እንግዲህ እንዲህ ሆነ ኢየሱስ እነዚህን ቃላት በተናገረ ጊዜ ወደ ህዝቡ በድጋሚ ዙሪያውን ተመለከተ፤ እናም እንዲህ ሲል ተናገራቸው፥ እነሆ ጊዜዬ ቀርቦአል።\n\n2 ፪ በዚህ ጊዜ በአባቴ ለእናንተ እንድናገር የታዘዝኩትን ቃሌን በሙሉ ልትረዱ እንደማትችሉ ደካሞች መሆናችሁን አስተውላለሁ።\n\n3 ፫ ስለዚህ፣ ወደቤታችሁ ሂዱና፣ ስለተናገርኳችሁ ነገሮች አሰላስሉ፤ እናም ትረዱና ለሚቀጥለው ቀን አእምሮአችሁን ታዘጋጁ ዘንድ በስሜ አብን ጠይቁት፣ እናም እኔም በድጋሚ እመጣለሁ።\n\n4 ፬ ነገር ግን አሁን ወደ አባቴ፣ እናም ደግሞ ራሴን ለጠፉት የእስራኤል ነገዶች ለማሳየት እሄዳለሁ፤ ምክንያቱም እነርሱ ለአብ አልጠፉምና፣ እርሱም የት እንደወሰዳቸው ያውቃልና።\n\n5 ፭ እናም እንዲህ ሆነ ኢየሱስ እንዲህ በተናገረ ጊዜ፣ ዐይኑን በድጋሚ በህዝቡ ላይ በዙሪያው ያደርግ ነበር፤ እናም እንባ እያነቡ መሆናቸውንና፣ እርሱ ከእነርሱ ጋር ትንሽ እንዲቆይ የሚፈልጉ በመምሰል በእርሱ ላይ ያተኮሩ ይመስሉ እንደነበር ተመለከተ።\n\n6 ፮ እናም እርሱ እንዲህ አላቸው፥ እነሆ፣ ስለእናንተ አንጀቴ በርህራሄ ተሞልቷል።\n\n7 ፯ ከእናንተ መካከል በሽተኞች አሉን? ወደዚህ ስፍራ አምጡአቸው። ከእናንተ መካከል ድውይ፣ ወይንም ዐይነስውር፣ ወይንም ሽባ፣ ወይንም ለምፃም፣ ወይንም ሰውነታቸው የሰለለ፣ ወይንም ደንቆሮ፣ ወይንም በተመሳሳይ የሚሰቃዩ አሉን? ወደ እዚህ ስፍራ አምጡአቸው እናም ለእናንተ ከአንጀቴ ርህራሄ ስላለኝ እፈውሳቸዋለሁ፤ ውስጤም በምህረት ተሞልቷል።\n\n8 ፰ በኢየሩሳሌም ለነበሩት ወንድሞቻችሁ ምን እንዳደረግሁ እንዳሳያችሁ እንደምትፈልጉ እገነዘባለሁ፣ ምክንያቱም እናንተን እንድፈውሳችሁ እምነታችሁ በቂ መሆኑን አይቻለሁና።\n\n9 ፱ እናም እንዲህ ሆነ ይህንን በተናገረ ጊዜ፣ ህዝቡ በሙሉ በአንድ ልብ ከበሽተኞቻቸው፣ እንዲሁም ከሚሰቃዩትና፣ ከሽባዎቹ፣ እናም ከዐይነ ስውሮቹና፣ ከዲዳዎቹና፣ በሁሉም ዐይነት በሽታ ከሚሰቃዩ ሰዎች ጋር ሄዱ፤ እናም ወደ እርሱም በቀረቡ ጊዜ እያንዳንዳቸውን ፈወሳቸው።\n\n10 ፲ እናም እነርሱም በሙሉ፣ የተፈወሱትም ሆኑ ጤነኛዎቹ፣ በእግሩ ስር ሰገዱና፣ አመለኩት፤ እናም በእንባቸው እግሩ እስከሚታጠብ ድረስ ብዙዎች ወደ እርሱ ቀርበው እግሩን ሳሙት።\n\n11 ፲፩ እናም እንዲህ ሆነ ህፃናት ወደ እርሱ እንዲመጡ አዘዘ።\n\n12 ፲፪ ስለዚህ ህፃናት ልጆቻቸውን አመጡና በእርሱ ዙሪያም አስቀመጡአቸው፣ እናም ኢየሱስ በመካከላቸው ቆመ፤ እናም ህፃናት በሙሉም ወደ እርሱ እንዲቀርቡ ህዝቡ ቦታ ለቀቀ።\n\n13 ፲፫ እናም እንዲህ ሆነ ሁሉም በመጡ ጊዜ፣ እናም ኢየሱስ በመካከላቸው በቆመ ጊዜ ህዝቡ በመሬት ላይ እንዲንበረከክ አዘዘ።\n\n14 ፲፬ እናም እንዲህ ሆነ በመሬት ላይ በተንበረከኩም ጊዜ፣ ኢየሱስም በውስጡ እንዲህ ሲል ቃተተ፥ አባት ሆይ የእስራኤል ቤት በሆኑት ሰዎች ኃጢያት አዝኜአለሁ።\n\n15 ፲፭ እናም እነዚህን ቃላት በተናገረ ጊዜ እርሱም ደግሞ በመሬት ላይ ተንበረከከ፤ እናም እነሆ ወደ አብ ፀለየ፣ የፀለየባቸውም ነገሮች ምንም ሊፃፉ አይቻሉም፣ የሰሙትም ሰዎች መስክረዋልም።\n\n16 ፲፮ እናም በዚህም ሁኔታ መስክረዋል፥ ከዚህ በፊት ዐይን ያላየውን፣ ጆሮም ያልሰማውን፤ ኢየሱስ ወደ አብ ሲናገር ያየናቸው እናም የሰማናቸው ነገሮች ታላቅና አስደናቂ ነገሮችን ነው፤\n\n17 ፲፯ እናም አንደበት ሊናገረው አይችልም፣ እንዲሁም በማንም ሰው ሊፃፍ አይችልም፤ ኢየሱስ ሲናገር እኛ እንዳየናቸውና እንደሰማናቸው ያሉ ታላቅና አስደናቂ ነገሮች የሰው ልብ ሊገምተው አይቻለውም፤ እናም ወደ አብ ለእኛ ሲፀልይ በሰማነው ጊዜ ነፍሳችን የተሞላችበትን ዐይነት ደስታ ማንም ሊገምተው አይቻለውም።\n\n18 ፲፰ እናም እንዲህ ሆነ ኢየሱስ ወደ አብ መፀለይን በጨረሰ ጊዜ ተነሳ፤ ነገር ግን የህዝቡ ደስታ ታላቅ ስለነበረ እነደተሸነፉም ሆኑ።\n\n19 ፲፱ እናም እንዲህ ሆነ ኢየሱስ ተናገራቸውና፣ እንዲነሱ አዘዛቸው።\n\n20 ፳ እነርሱም ከመሬቱ ላይ ተነሱ፤ እናም እንዲህ ሲል ተናገራቸው፥ እናንተ በእምነታችሁ የተባረካችሁ ናችሁ። እናም እንግዲህ እነሆ፣ ደስታዬ ሙሉ ነው።\n\n21 ፳፩ እናም እነዚህን ቃላት በተናገረ ጊዜ አለቀሰ፤ ህዝቡም ስለማልቀሱ መሰከሩ፣ አንድ በአንድም ህፃናቶቻቸውን ወሰዳቸውና፣ ባረካቸውም፣ ስለእነርሱም ወደ አብ ፀለየ።\n\n22 ፳፪ እናም ይህንንም ሲያደርግ በድጋሚ አለቀሰ፤\n\n23 ፳፫ እናም ለህዝቡ ተናገረና፣ እንዲህ አላቸው፥ ህፃናቶቻችሁን ተመልከቱ።\n\n24 ፳፬ እናም ለመመልከት ዐይኖቻቸውን በሰማይ ላይ አደረጉና፣ ሰማያት ሲከፈቱ ተመለከቱ፣ እናም መላዕክቱ ልክ በእሳት መካከል እንደሆነ ከሰማይ ሲወርዱ ተመለከቱ፤ እነርሱም ወርደው ህፃናቱን ከበቡአቸው፣ በእሳቱም ተከበቡ፤ እናም መላዕክት አገለገሉአቸው።\n\n25 ፳፭ እናም ህዝቡ ተመለከቱና ሰሙ እናም መሰከሩ፤ ሁሉም እያንዳንዱ ለራሱ ስለተመለከተና ስለሰማ ምስክርነታቸውም እውነት መሆኑን ያውቃሉ፤ እናም በቁጥርም ሁለት ሺህ አምስት መቶ ነፍሳት ገደማ ነበሩ፤ እነርሱም ወንዶች፣ ሴቶችና፣ ህፃናት ነበሩ።\n\n", "3-ne 18": "[center][font_size=26]ምዕራፍ ፲፰[/font_size][/center]\n\n[i]ኢየሱስ በኔፋውያን መካከል ቅዱስ ቁርባንን ጀመረ—ሁል ጊዜም በስሙ እንዲጸልዩ ታዘዙ—ብቁ ሳይሆኑ ስጋውን የሚበሉ እናም ደሙን የሚጠጡ ይኮነናሉ—ደቀመዛሙርቱ መንፈስ ቅዱስን እንዲሰጡ ስልጣን ተሰጣቸው። ፴፬ ዓ.ም. ገደማ።[/i]\n\n1 ፩ እናም እንዲህ ሆነ ኢየሱስ ደቀመዛሙርቱ ጥቂት ዳቦ እና ወይን ወደ እርሱ እንዲያመጡ አዘዛቸው።\n\n2 ፪ እና እነርሱ ዳቦውንና ወይኑን ለማምጣት በሄዱበት ጊዜ፣ ህዝቡን በመሬት ላይ እንዲቀመጡ አዘዘ።\n\n3 ፫ እናም ደቀመዛሙርቱ ዳቦውንና ወይኑን ይዘው በመጡ ጊዜ፣ ከዳቦው ወስዶ በመቁረስ ባረከው፤ እናም ለደቀመዛሙርቱም ሰጣቸውና እንዲበሉትም አዘዛቸው።\n\n4 ፬ እናም በበሉና በተሞሉ ጊዜ፣ ለህዝቡ እንዲሰጡ አዘዘ።\n\n5 ፭ እናም ህዝቡም በልተው በተሞሉ ጊዜ፣ ለደቀመዛሙርቱ እንዲህ አላቸው፥ እነሆ ከመካከላችሁ አንዱ ይሾማል፤ እናም በስሜ ለሚያምኑትና ለሚጠመቁት ለቤተክርስቲያኔ ህዝቦች ዳቦውን እንዲቆርሰውና በመባረክ እንዲሰጣቸው ስልጣንን እሰጠዋለሁ።\n\n6 ፮ እናም እኔ እንዳደረግሁትም ቢሆን፣ እንዲሁም እኔም ዳቦውን እንደቆረስኩትና እንደባረክሁት እናም ለእናንተ እንደሰጠኋችሁ ይህንን ሁል ጊዜ በቀጣይነት አድርጉ።\n\n7 ፯ እናም ይህንን ያሳየኋችሁን ስጋዬን ለማስታወስ አድርጉ። ይህም ሁልጊዜ እኔን እንደምታስታውሱ ለአብ ለምስክርነት ይሆናል። እናም ሁልጊዜ የምታስታውሱኝ ከሆነ መንፈሴ ከእናንተ ጋር ይሆናል።\n\n8 ፰ እናም እንዲህ ሆነ እነዚህን ቃላት በተናገረ ጊዜ፣ ደቀመዛሙርቱን ከወይኑ በጥቂቱ እንዲወስዱና ከፅዋውም እንዲጠጡ፣ እናም ደግሞ ህዝቡም ይጠጡ ዘንድ እንዲሰጡአቸው አዘዛቸው።\n\n9 ፱ እናም እንዲህ ሆነ የተባሉትን አደረጉ፣ ከዚህም ጠጡና ተሞሉ፤ ለህዝቡም ሰጡ፣ እናም እነርሱም ጠጡና ተሞሉ።\n\n10 ፲ እናም ደቀመዛሙርቱም ይህንን ባደረጉ ጊዜ ኢየሱስ እንዲህ አላቸው፥ ስላደረጋችሁት ስለእነዚህ ነገሮች ተባርካችኋል፤ ምክንያቱም ይህ ትዕዛዛቴን መፈፀም ነው፣ እናም ይህም ያዘዝኳችሁን ለመፈፀም ፈቃደኞች መሆናችሁን ለአብ ይመሰክራል።\n\n11 ፲፩ እናም ይህን ንሰሃ ለገቡትና በስሜ ለተጠመቁት ሁልጊዜ ታደርጉታላችሁ፣ እናም ይህንንም ለናንተ ያፈሰስኩትን ደም ለማስታወስ፤ እኔን ሁልጊዜ እንደምታስታውሱኝ ለአብ ለመመስከር ታደርጉታላችሁ። እናም ሁልጊዜም የምታስታውሱኝ ከሆነ መንፈሴ ከእናንተ ጋር ይሆናል።\n\n12 ፲፪ እናም እነዚህን ነገሮች እንድታደርጉ ትዕዛዛትን እሰጣችኋለሁ። እናም እነዚህን ነገሮች ሁል ጊዜ የምታደርጉ ከሆነ፣ የተባረካችሁ ናችሁ፣ በአለት ላይ ቤታችሁን ሰርታችኋልና።\n\n13 ፲፫ ነገር ግን ከእናንተ መካከል ከዚህ የበለጠም ሆነ ያነሰ የሚሰራ፣ በአለቴ ላይ ቤቱን አልሰራም፣ ነገር ግን በአሸዋ ላይ መሰረቱን ሰርቷል፤ እናም ዝናብ በሚወርድበትና የጥፋት ውሀ በሚመጣበት፣ እናም ነፋስ በሚነፍስበትና፣ በሚመታቸው ጊዜ ይወድቃሉ፣ እናም የገሃነም ደጆችም እነርሱን ለመቀበል ክፍት ይሆናሉ።\n\n14 ፲፬ ስለዚህ ለእናንተ እንድሰጣችሁ አብ ያዘዘኝን ትዕዛዛት የምትጠብቁ ከሆነ እናንተ የተባረካችሁ ናችሁ።\n\n15 ፲፭ እውነት፣ እውነት እላችኋለሁ፣ ዘወትር ንቁ መሆን እና መፀለይ አለባችሁ፤ አለበለዚያ በዲያብሎስ ትፈተናላችሁ እናም የእርሱ ምርኮኛም ትሆናላችሁ።\n\n16 ፲፮ እናም በመካከላችሁ እንደጸለይኩት እናንተም ንሰሃ በገቡትና በስሜ በተጠመቁት ህዝቦቼ መካከል በቤተክርስቲያኔ በተመሳሳይ ፀልዩ። እነሆ እኔ ብርሃን ነኝ፤ ምሳሌም ትቼላችኋለሁ።\n\n17 ፲፯ እናም እንዲህ ሆነ ኢየሱስ ለደቀመዛሙርቱ እነዚህን ቃላት በተናገረ ጊዜ፣ ወደ ህዝቡ በመዞር እንዲህ ሲል ተናገራቸው፥\n\n18 ፲፰ እነሆ፣ እውነት፣ እውነት እላችኋለሁ፣ እንዳትፈተኑ ዘወትር መንቃት እናም መፀለይ አለባችሁ፤ ምክንያቱም ሰይጣን እንደ ስንዴ ሊያበጥራችሁ ይፈልጋችኋልና።\n\n19 ፲፱ ስለዚህ ዘወትር በስሜ ወደ አብ መፀለይ ይኖርባችኋል፤\n\n20 ፳ እናም በስሜ ትክክል የሆነውን ማንኛውንም ነገር በእምነት እናገኛለን በማለት አብን ከጠየቃችሁት፤ እነሆ ለእናንተ ይሰጣችኋልና።\n\n21 ፳፩ ሚስቶቻችሁ እና ልጆቻችሁ ይባረኩ ዘንድ፣ ዘወትር ከቤተሰቦቻችሁ ጋር በስሜ ፀልዩ።\n\n22 ፳፪ እናም እነሆ፣ ዘወትር በአንድነት ተሰባሰቡ፣ እናም በአንድነት በምትሆኑበት ጊዜ ማንም ሰው ወደእናንተ እንዳይመጣ አትከልክሉ፤ ነገር ግን ወደ እናንተ ይመጡ ዘንድ ፍቀዱላቸውና አትከልክሉአቸው፤\n\n23 ፳፫ ነገር ግን ለእነርሱ ፀልዩላቸውና፣ አታባርሩአቸው፤ እናም ዘወትር ወደ እናንተ የሚመጡ ከሆነ ወደ አብም በስሜ ፀልዩላቸው።\n\n24 ፳፬ ስለዚህ፣ ለዓለም ያበራ ዘንድ ብርሃናችሁን ከፍ አድርጉ። እነሆ፣ እኔ ሳደርግ የተመለከታችሁትም፣ እናንተ ከፍ የምታደርጉት ብርሃን ነኝ። እነሆ ወደ አብ መፀለዬን ተመልክታችኋል፣ እናም ሁላችሁም መስክራችኋል።\n\n25 ፳፭ እናም ማናችሁም ከዚህ እንዳትርቁ ማዘዜን ተገንዝባችኋል፤ ነገር ግን ትዳስሱና ትመለከቱ ዘንድ ወደ እኔ እንድትመጡ አዝዣችኋለሁ፤ በዚሁም ሁኔታ ለዓለም አድርጉ፤ እናም ይህንን ትዕዛዝ የሚያፈርስ ቢኖር ወደ ፈተናው ለመግባት ለራሱ ፈቅዷል።\n\n26 ፳፮ እናም እንግዲህ እንዲህ ሆነ ኢየሱስ እነዚህን ቃላት በተናገረ ጊዜ፣ በድጋሚ ወደመረጣቸው ደቀ መዛሙርት ዐይኑን አደረገ፣ እናም እንዲህ ሲል ተናገራቸው፥\n\n27 ፳፯ እነሆ እውነት፣ እውነት እላችኋለሁ፣ ሌላ ትዕዛዝ እሰጣችኋለሁ፣ እናም አብም የሰጠኝን ሌሎች ትዕዛዛትን እፈፅም ዘንድ ወደ አባቴ መሄድ ይገባኛልና።\n\n28 ፳፰ እናም እንዲህ ሆነ እነሆ፣ ለእናንተ የምሰጣችሁ ትዕዛዝ ይህ ነው፤ ቅዱስ ቁርባን በምታቀርቡበት ጊዜ ለማንም ስጋና ደሜን ያለብቁነት እንዲወስድ አትፍቀዱ፤\n\n29 ፳፱ ያለብቁነት ስጋዬን የሚበላ እናም ደሜን የሚጠጣ ለነፍሱ እርግማንን ይበላልና ይጠጣል፤ ስለዚህ አንድ ሰውም ስጋዬን እንደሚበላና ደሜን እንደሚጠጣ ብቁ እንዳልሆነ ካወቃችሁ ከልክሉት።\n\n30 ፴ ይሁን እንጂ፣ ከመካከላችሁ አታስወጡት፣ ነገር ግን እርሱን አገልግሉትና በስሜ ወደ አብ ፀልዩለት፤ እናም በስሜ ንሰሃ ከገባና ከተጠመቀ ተቀበሉት እናም ስጋዬንና ደሜን አቅርቡለት።\n\n31 ፴፩ ነገር ግን ንሰሃ ካልገባ፣ ህዝቦቼን እንዳያጠፋ፣ ከህዝቦቼ መካከል አይቆጠርም፣ እነሆ በጎቼን አውቃቸዋለሁ፣ እናም እነርሱም ተቆጥረዋል።\n\n32 ፴፪ ይሁን እንጂ፣ ከምኩራባችሁም ሆነ ከማምለኪያ ስፍራዎቻችሁ አታስወጡ፣ ምክንያቱም ለእነዚህ አይነት ለማገልገል መቀጠል አለባችሁ፤ ምክንያቱም አንድ ቀን እንደሚለወጡና ንሰሃ እንደሚገቡ እናም በልባቸው ሙሉ አላማ ወደ እኔ እንደሚመጡ አታውቁምና፣ እናም እፈውሳቸዋለሁ፤ እናንተም ደህንነትን ወደ እነርሱ ለማምጣት መሳሪያ ትሆናላችሁ።\n\n33 ፴፫ ስለዚህ ወደ ፍርድ እንዳትመጡ እነዚህን ያዘዝኳችሁን ቃላት ጠብቁአቸው፤ አብ ለሚፈርድበት ለዚያ ሰው ወዮለት።\n\n34 ፴፬ እናም በመካከላችሁ በነበረው ፀብ ምክንያት እነዚህን ትዕዛዛት እሰጣችኋለሁ። እናም በመካከላችሁ ፀብ ከሌለ እናንተ የተባረካችሁ ናችሁ።\n\n35 ፴፭ እናም አሁን ለእናንተ ስልም ወደ አብ መሄዴ አስፈላጊ በመሆኑ ወደ አብ እሄዳለሁ።\n\n36 ፴፮ እናም እንዲህ ሆነ ኢየሱስ ይህንን ንግግሩን በጨረሰ ጊዜ፣ የመረጣቸውን ደቀመዛሙርት ሁሉንም እስከሚነካ ድረስ አንድ በአንድ በእጁ ነካቸውና፣ እንደነካቸውም ተናገራቸው።\n\n37 ፴፯ እናም ህዝቡም የተናገረውን ቃላት አልሰሙትም፤ ስለዚህ አልመሰከሩም፤ ነገር ግን ደቀ መዛሙርቱ መንፈስ ቅዱስን እንዲሰጡ ስልጣንን እንደሰጣቸው መሰከሩ። እናም ከዚህ ጊዜ በኋላም ይህ ምስክርነት እውነት መሆኑንም አሳያችኋለሁ።\n\n38 ፴፰ እናም እንዲህ ሆነ ኢየሱስ ሁሉንም በነካቸው ጊዜ፣ ደመና መጣና ህዝቡን ሸፈነው ስለዚህ ኢየሱስን ለማየት አልቻሉም።\n\n39 ፴፱ እናም በተሸፈኑ ጊዜ ኢየሱስ ከእነርሱ ሔደና፣ ወደ ሰማይ አረገ። እናም ደቀመዛሙርቱ ተመለከቱትና በድጋሚ ወደ ሰማይ ማረጉንም መሰከሩ።\n\n", "3-ne 19": "[center][font_size=26]ምዕራፍ ፲፱[/font_size][/center]\n\n[i]አስራ ሁለቱ ደቀመዛሙርት ህዝቡን አስተማሩና መንፈስ ቅዱስንም እንዲቀበሉ ፀለዩ—ደቀመዛሙርቱም ተጠመቁና መንፈስ ቅዱስን ተቀበሉ እናም የመላዕክት አገልግሎትንም ተቀበሉ—ኢየሱስ ሊፃፉ የማይችሉ ቃላትን በመጠቀም ፀለየ—ስለነዚህ የኔፋውያንንም እጅግ ታላቅ የሆነ እምነት መሰከረ። ፴፬ ዓ.ም. ገደማ።[/i]\n\n1 ፩ እናም እንግዲህ እንዲህ ሆነ ኢየሱስ ወደ ሰማይ ባረገ ጊዜ፣ ህዝቡ ተበታተነና፣ እያንዳንዱም ሰው ሚስቱንና ልጆቹን በመያዝ ወደ ቤቱ ተመለሰ።\n\n2 ፪ እናም ህዝቡም ኢየሱስን እንደተመለከቱትና እርሱ እንዳስተማራቸው፣ እናም ደግሞ በሚቀጥለው ቀን እራሱን እንደሚያሳይ ከምሽቱ በፊት ወሬው በህዝቡ መካከል ተዳረሰ።\n\n3 ፫ አዎን፣ እናም ኢየሱስን በተመለከተ በምሽት ሁሉ ወሬው በፍጥነት ተዳረሰ፤ አዎን፣ በሚቀጥለውም ቀን ኢየሱስ እራሱን ለህዝቡ በሚያሳይበት ስፍራ ይሆኑ ዘንድ እጅግ ብዙ ቁጥር ወዳላቸው ሰዎች ተልኮ ምሽቱን ሁሉ ተግተው ሰሩ።\n\n4 ፬ እናም እንዲህ ሆነ በሚቀጥለውም ቀን፣ ህዝቡ በተሰበሰበ ጊዜ፤ እነሆ፣ ኔፊና ከሞት ያስነሳው ወንድሙ ስሙም ጢሞቴዎስ የተባለውና፣ ደግሞ ዮናስ ተብሎ የሚጠራው ልጁ፣ እናም ደግሞ ማቶኒና፣ ወንድሙ ማቶኒያህ፣ እናም ቁመንና፣ ቁመኖንሒ፣ ኤርሚያስም፣ ሼምኖንም፣ ዮናስም፣ ሴዴቅያስም፣ እናም ኢሳይያስ—እንግዲህ እነዚህም ኢየሱስ የመረጣቸው የደቀመዛሙርቱ ስሞች ነበሩ—እናም እንዲህ ሆነ እነርሱ ወደ ፊት ሄዱና በህዝቡ መካከል ቆሙ።\n\n5 ፭ እናም እነሆ፣ ህዝቡም በጣም ብዙ ነበር ስለዚህ በአስራ ሁለት ቡድን ቦታ እንዲከፈሉ አደረጉ።\n\n6 ፮ እናም አስራ ሁለቱም ህዝቡን አስተማሩ፤ እናም እነሆ፣ ህዝቡም በጉልበቱ ወደታች ምድር ገፅ ላይ እንዲንበረከኩና፣ በኢየሱስ ስም ወደ አብ እንዲፀልዩ አደረጉ።\n\n7 ፯ እናም ደቀመዛሙርቱም እንዲሁ በኢየሱስ ስም ወደ አብ ፀለዩ። እናም እንዲህ ሆነ ተነሱና ህዝቡን አስተማሩ።\n\n8 ፰ እናም ኢየሱስ የተናገራቸውን ቃላት ባስተማሩ ጊዜ—ቃላቶቹ ኢየሱስ ከተናገራቸው የተለዩ አልነበሩም—እነሆ፣ በድጋሚ ተንበረከኩና በኢየሱስ ስም ወደ አብ ፀለዩ።\n\n9 ፱ እናም ይበልጥ ስለሚፈልጉትም ፀለዩ፤ እናም መንፈስ ቅዱስ እንዲሰጣቸው ይፈልጉ ነበር።\n\n10 ፲ እናም እንደዚህ በሚፀልዩም ጊዜ ወደ ውኃው ጠርዝ ወረዱና ብዙ ህዝብም ተከተላቸው።\n\n11 ፲፩ እናም እንዲህ ሆነ ኔፊ ወደ ውኃው ወረደና ተጠመቀ።\n\n12 ፲፪ እናም ከውኃው ወጣና ማጥመቅ ጀመረ። እናም ኢየሱስ የመረጣቸውን በሙሉ አጠመቃቸው።\n\n13 ፲፫ እናም እንዲህ ሆነ ሁሉም በተጠመቁና ከውኃ በወጡ ጊዜ፣ መንፈስ ቅዱስ በላያቸው ላይ ወረደ፣ እናም በመንፈስ ቅዱስና በእሳት ተሞልተው ነበር።\n\n14 ፲፬ እናም እነሆ፣ በእሳት እንደተከበቡ ያህል ሆነው ነበር፤ እናም እርሱም ከሰማይ ወረደና ህዝቡም ይህንን ተመልክቷል፣ ምስክርነታቸውንም ሰጡ፤ እናም መላዕክት ከሰማይ ወረዱና አስተማሩአቸው።\n\n15 ፲፭ እናም እንዲህ ሆነ መላዕክት ለደቀ መዛሙርቱ በሚያስተምሩአቸው ጊዜ፣ እነሆ፣ ኢየሱስ መጣ እናም በመካከላቸው ቆመና፣ አስተማራቸው።\n\n16 ፲፮ እናም እንዲህ ሆነ ህዝቡንም ተናገረና፣ በድጋሚም በመሬት ላይ እንዲንበረከኩ፣ እናም ደግሞ ደቀመዛሙርቱም በመሬት ላይ እንዲንበረከኩ አዘዛቸው።\n\n17 ፲፯ እናም እንዲህ ሆነ ሁሉም በመሬት ላይ በተንበረከኩም ጊዜ፣ ደቀመዛሙርቱም እንዲፀልዩ አዘዛቸው።\n\n18 ፲፰ እናም እነሆ፣ መጸለይ ጀመሩ፤ እናም እርሱን ጌታቸውና አምላካቸው በማለት በመጥራት ወደ ኢየሱስ ፀለዩ።\n\n19 ፲፱ እናም እንዲህ ሆነ ኢየሱስም ከመካከላቸው ወጥቶ ተለይቶአቸው ሄደና፣ ከእነርሱ ትንሽ ራቅ ብሎ ተራመደ፣ እናም ወደ መሬት አጎነበሰና፣ እንዲህ አለ፥\n\n20 ፳ አባት ሆይ፣ እኔ ለመረጥኳቸው ለነዚህ መንፈስ ቅዱስ ስለሰጠሃቸው አመሰግንሃለሁ፤ እናም በእኔም ባላቸው እምነት ምክንያት ነው ከዓለም የመረጥኳቸው።\n\n21 ፳፩ አባት ሆይ፣ በቃላቸው ለሚያምኑት ሁሉ መንፈስ ቅዱስህን ትሰጣቸው ዘንድ እፀልያለሁ።\n\n22 ፳፪ አባት ሆይ፣ በእኔም ስለሚያምኑ መንፈስ ቅዱስ ሰጥተሃቸዋል፤ እናም ሰምተሃቸዋልና በእኔም እንደሚያምኑ ተመልክተሃል፣ እነርሱም ወደ እኔም ፀልየዋል፤ እናም ከእነርሱም ጋር በመሆኔ ወደ እኔ ፀልየዋል።\n\n23 ፳፫ እናም እንግዲህ አባት ሆይ፣ ስለ እነርሱና ደግሞ በእነርሱ ቃል ለሚያምኑ ሁሉ በእኔ ያምኑ ዘንድ፣ አብ ሆይ፣ አንተ በእኔ እንዳለህ፣ እኔም በእነርሱ እሆን ዘንድ እኛም አንድ እንሆን ዘንድ፣ ስለእነርሱ እፀልያለሁ።\n\n24 ፳፬ እናም እንዲህ ሆነ ኢየሱስ ወደ አብ በፀለየ ጊዜ፣ ወደ ደቀመዛሙርቱ መጣ፣ እናም እነሆ፣ ወደ እርሱ መፀለያቸውን አሁንም ሳያቋርጡ ይቀጥሉ ነበር፤ ምን መፀለይ እንዳለባቸው ስለተገለፀላቸውም በፀሎታቸው ብዙ ቃላት አይናገሩም ነበር፣ በፍላጎትም ተሞልተው ነበር።\n\n25 ፳፭ እናም እንዲህ ሆነ ኢየሱስ ወደ እርሱ በሚፀልዩበት ጊዜ ባረካቸው፤ የፊቱም ፈገግታ በላያቸው ላይ ነበር፣ የፊቱም ብርሃን ያንፀባርቅባቸው ነበር፣ እናም እነሆ እነርሱም እንደገፅታውና ደግሞ እንደ ኢየሱስ መጎናፀፊያ ነጭ ነበሩ፤ እናም እነሆ ንጣታቸውም ከነጭ ነገር ሁሉ እጅግ የበለጠ ነበር፤ አዎን፣ በምድር ላይም በዚያ ከነበረው ንጣት የበለጠ ሊሆን አይቻለውም ነበር።\n\n26 ፳፮ እናም ኢየሱስ እንዲህ አላቸው፥ ፀልዩ፤ ይሁን እንጂ ፀሎታቸውን አላቋረጡም ነበር።\n\n27 ፳፯ እናም በድጋሚ ከእነርሱ ተመለሰ፤ ጥቂትም ራቅ ብሎ ሄደና በመሬትም ላይ አጎነበሰ፤ እናም እንዲህ ሲል በድጋሚ ወደ አብ ፀለየ፥\n\n28 ፳፰ አባት ሆይ፣ የመረጥኳቸውን በእምነታቸው የተነሳ ስላነፃሃቸው አመሰግንሃለሁ፣ ለእነርሱ እናም ደግሞ በቃላቸው ለሚያምኑ በቃላታቸው እምነት በእኔ እንደተነጹም፣ በእኔ እንዲነጹ ዘንድ ለእነርሱ እፀልያለሁ።\n\n29 ፳፱ አባት ሆይ፣ በእምነታቸው የተነሳ በእኔ ይነጹ ዘንድ፤ አብ ሆይ፣ አንተ በእኔ እንዳለህ እኔና አንተም አንድ እንደሆንን፣ እኔም በእነርሱ እሆን ዘንድ፤ በእነርሱም እከብር ዘንድ ስለዓለም ሳይሆን፣ ከአለም ስለሰጠኸኝ ነው የምጸልየው።\n\n30 ፴ እናም ኢየሱስ እነዚህን ቃላት በተናገረ ጊዜ በድጋሚ ወደ ደቀመዛሙርቱ መጣ፤ እናም እነሆ ያለማቋረጥ በፅናት ወደ እርሱ ፀለዩ፤ እርሱም በእነርሱ ላይ ፈገግ አለባቸው፤ እናም እነሆ እነርሱ እንደ ኢየሱስ ነጭ ነበሩ።\n\n31 ፴፩ እናም እንዲህ ሆነ ትንሽ ራቅ በሎ ሄደና፣ ወደ አብም ፀለየ፤\n\n32 ፴፪ እናም በፀሎቱ የነበሩትን ቃላት አንደበት ሊናገራቸው፣ ወይም የጸለያቸውን ቃላት ሰው ሊፅፈው አይቻለውም።\n\n33 ፴፫ እናም ህዝቡ አዳመጡና መሰከሩ፤ እናም ልባቸውም ተከፈተና የፀሎቱን ቃላት በልባቸው ተረዱት።\n\n34 ፴፬ ይሁን እንጂ፣ የፀሎቱ ቃላትም እጅግ ታላቅና አስገራሚ ስለነበሩ በሰው ሊፃፉም ሆነ ሊነገሩ አይችሉም።\n\n35 ፴፭ እናም እንዲህ ሆነ ኢየሱስም ፀሎቱን በጨረሰ ጊዜ በድጋሚ ወደ ደቀመዛሙርቱ መጣ፣ እናም እንዲህ አላቸው፤ በአይሁዶች ሁሉ መካከል እንደዚህ ያለ ታላቅ እምነት በጭራሽ አላየሁም፤ ስለሆነም ስለማያምኑ እንደዚህ የሆነ ታላቅ ተአምራት ላሳያቸው አልቻልኩም።\n\n36 ፴፮ እውነት እላችኋለሁ፣ እናንተ እንዳያችሁት እንደዚህ ታላቅ ነገሮችን የተመለከተ ከእነርሱ ማንም የለም፤ እንደሰማችሁት ታላቅ ነገሮችንም እነርሱ አልሰሙም ነበር።\n\n", "3-ne 20": "[center][font_size=26]ምዕራፍ ፳[/font_size][/center]\n\n[i]ኢየሱስ በተአምራት ዳቦና ወይኑን አቀረበ፣ እናም በድጋሚ ለህዝቡ ቅዱስ ቁርባንን ሰጣቸው—የያዕቆብ ቅሪት የሆኑትም ጌታ አምላካቸውን ወደማወቁ ይመጣሉና አሜሪካንም ይወርሳሉ—ኢየሱስ እንደሙሴ ዓይነት ነቢይ ነው፣ እናም ኔፋውያን የነቢያቱ ልጆች ናቸው—ሌሎቹ የጌታ የሆኑት ህዝቦችም በኢየሩሳሌም ይሰበሰባሉ። ፴፬ ዓ.ም. ገደማ።[/i]\n\n1 ፩ እናም እንዲህ ሆነ ህዝቡን እንዲሁም ደቀመዛሙርቱን ፀሎታቸውን እንዲያቆሙ አዘዛቸው። እናም በልባቸው መፀለይም እንዳያቆሙ አዘዛቸው።\n\n2 ፪ እናም እንዲነሱና በእግራቸው እንዲቆሙ አዘዛቸው። እናም ተነሱና በእግራቸው ቆሙ።\n\n3 ፫ እናም እንዲህ ሆነ በድጋሚ ዳቦውን ቆረሰውና ባረከው፣ እናም ደቀመዛሙርቱ እንዲበሉት ሰጣቸው።\n\n4 ፬ እናም በተመገቡም ጊዜ ዳቦውን እንዲቆርሱና፣ ለህዝቡ እንዲሰጡ አዘዛቸው።\n\n5 ፭ እናም ዳቦውን ለህዝቡ በሰጡ ጊዜ እርሱ ደግሞ ወይኑን እንዲጠጡ ሰጣቸው፣ እናም ለህዝቡ እንዲሰጡም አዘዛቸው።\n\n6 ፮ አሁን፣ በደቀመዛሙርቱም ይሁን በህዝቡ የመጣ ምንም ዳቦም ሆነ ወይን አልነበረም።\n\n7 ፯ ነገር ግን እርሱ በእውነት ዳቦ እንዲበሉ፣ እናም ደግሞ ወይን እንዲጠጡ ሰጣቸው።\n\n8 ፰ እናም እንዲህ አላቸው፥ ይህንን ዳቦ የተመገበ ለነፍሱ ስጋዬን ይመገባል፣ ይህንን ወይን የጠጣም ለነፍሱ ደሜን ይጠጣል፤ እናም ነፍሱ አትራብም እንዲሁም አትጠማም፣ ነገር ግን ትጠግባለች።\n\n9 ፱ እንግዲህ፣ ህዝቡም በሙሉ በተመገቡና በጠጡ ጊዜ፣ እነሆ፣ በመንፈስ ተሞሉ፤ በአንድም ድምፅ ጮሁ፤ እናም ላዩትና ለሰሙት ኢየሱስ ክብርን ሰጡ።\n\n10 ፲ እናም እንዲህ ሆነ ሁሉም ለኢየሱስ ክብርን በሰጡ ጊዜ፣ እንዲህ አላቸው፥ እነሆ አሁን የእስራኤል ቤት ቅሪት ስለሆኑት ስለነዚህ ሰዎች አብ ያዘዘኝን ትዕዛዝ እፈፅማለሁ።\n\n11 ፲፩ እናም የኢሳይያስም ትንቢት ይፈፀማሉ ብዬ የተናገርኳችሁን አስታውሱ—እነሆ እነርሱ ተፅፈዋል፤ እነርሱም ከፊታችሁ ናቸው፤ ስለዚህ መርምሩዋቸው—\n\n12 ፲፪ እናም የእስራኤል ቤት ሆይ፣ እውነት፣ እውነት እላችኋለሁ፣ እነርሱም ሲፈፀሙ አብም ለህዝቡ የገባው ቃል ኪዳን ይፈፀማል።\n\n13 ፲፫ እናም ቅሪቶቹ፣ በምድር ገፅ ላይ የተበተኑት ሁሉ ከምስራቅ፣ ከምዕራብና፣ ከደቡብ፣ እና ከሰሜን ይሰበሰባሉ፤ እናም አዳኛቸው ወደሆነው ወደ ጌታ አምላካቸው እውቀት ይመጣሉ።\n\n14 ፲፬ እናም አብም ለርስታችሁ ይህችን ምድር እንድሰጣችሁ አዞኛል።\n\n15 ፲፭ እናም እንዲህ እላችኋለሁ፣ አህዛብ በረከቱን በሚቀበሉበት ሁኔታ ህዝቤንም ከበተኑ በኋላ ንሰሃ ካልገቡ—\n\n16 ፲፮ ከዚያም እናንተ የያዕቆብ ቤት ቅሪት የሆናችሁ ከእነርሱም መካከል ትሄዳላችሁ፤ ብዙ ከሚሆኑትም መካከል ትሆናላችሁ፤ እናም አንበሳ ከዱር አውሬዎች መካከል እንደሚሆነውና፣ በመካከላቸው ሲሄድ እንደሚረጋግጣቸውና እንደሚቆራርጣቸው፣ እናም ማንም ሊያድናቸው እንደማይቻለው እንደ አንበሳ ገልግል በበጎች መንጋ መካከል እንደሚሆን እናንተም በእነርሱ መካከል ትሆናላችሁ።\n\n17 ፲፯ እጅህ በጠላቶችህ ላይ ከፍ ይላል፣ እናም ጠላቶችህ ሁሉ ይጠፋሉ።\n\n18 ፲፰ እናም ሰው አውድማውን በሜዳው ላይ እንደሚሰበስብ ህዝቤን በአንድነት እሰበስባለሁ።\n\n19 ፲፱ አብ ቃል ኪዳን የገባላቸውን ህዝቦቼን፣ አዎን፣ ቀንድሽን ብረት፥ ጥፍርሽንም ናስ አደርጋለሁ። ብዙ ህዝቦችን ታደቅቂአለሽ፤ ትርፋቸውንም ለጌታ፣ ሀብታቸውንም ለምድር ሁሉ ጌታ እቀድሳለሁ። እናም እነሆ፣ ይህን የማደርገውም እኔ ነኝ።\n\n20 ፳ እናም እንዲህ ሆነ፣ አብ እንዲህ አለ፣ በዚያ ቀን የፍርዴ ጎራዴ በእነርሱ ይመዘዛል፤ እናም አብም ንሰሃ ካልገቡ በእነርሱ ላይ ይወድቃል ይላል፤ አዎን፣ በአህዛብ ሀገር ሁሉ ላይም ይወድቃል።\n\n21 ፳፩ እናም እንዲህ ይሆናል የእስራኤል ቤት ሆይ፣ ህዝቤንም እመሰርታለሁ።\n\n22 ፳፪ እናም እነሆ፣ ከአባታችሁ ከያዕቆብ ጋር የገባሁትን ቃል ኪዳን እፈፅም ዘንድ ይህን ህዝብ በዚህች ምድር እመሰርታለሁ፤ እርሷም አዲሲቷ ኢየሩሳሌም ትሆናለች። እናም የሰማይ ስልጣናትም በዚህ ህዝብ መካከል ይሆናሉ፤ አዎን፣ እኔም በመካከላችሁ እሆናለሁ።\n\n23 ፳፫ እነሆ፣ ሙሴ እንዲህ ሲል የተናገረለት እኔ ነኝ፥ ከወንድሞቻችሁ እንደ እኔ ያለን ነቢይ ጌታ አምላካችሁ ከመካከላችሁ ያስነሳል፤ እርሱ የሚላችሁን ሁሉ ታደምጡታላችሁ። እናም ይህን ነቢይ የማትሰማ ነፍስ ብትኖር ከዚህ ህዝብ ተለይታ ትጠፋለች።\n\n24 ፳፬ እውነት እላችኋለሁ፤ አዎን፣ እናም ከሳሙኤል ጀምሮ ከእርሱ በኋላ የተናገሩት ነቢያት ሁሉ ስለእኔ መስክረዋል።\n\n25 ፳፭ እናም እነሆ፣ እናንተ የነቢያት ልጆች ናችሁ፤ እናም የእስራኤል ቤት ናችሁና፣ እግዚአብሔር ለአብርሃም በዘርህ የምድር ወገኖች ሁሉ ይባረካሉ ብሎ ከአባቶቻችሁ ጋር ያደረገው የኪዳን ልጆች ናችሁ፤\n\n26 ፳፮ አብም ወደእናንተ በመጀመሪያ እንድነሳ አደረገኝ፣ እናም ከክፋቶቹ እያንዳንዳችሁን እንዳርቅ እናንተን እንድባርክ ላከኝ፤ እናም ይህም የሆነው እናንተ የቃል ኪዳን ልጆች ስለሆናችሁ ነው—\n\n27 ፳፯ እናም ከተባረካችሁ በኋላ እንዲህም ሲል አብ ከአብርሃም ጋር የገባው ቃል ኪዳን ተፈፅሟል፥ በዘርህ የምድር ወገኖች በሙሉ ይባረካሉ—በእኔም በኩል ወደ አህዛብ መንፈስ ቅዱስን ወደማፍሰስ፣ ይህም በአህዛብ ላይ ያለው በረከት ከሁሉም በላይ ሀይለኛ ሆነው ህዝቤን፣ አቤቱ የእስራኤል ቤትን፣ ይበትናሉ።\n\n28 ፳፰ እናም ለዚህች ምድር ህዝቦች ጅራፍ ይሆናሉ። ይሁን እንጂ፣ አብም የወንጌሌን ሙሉነት በሚቀበሉበት ጊዜ ልባቸውን በእኔም ላይ ካጠጠሩ፣ ክፋታቸውን በእራሳቸው ላይ እመልስባቸዋለሁ ይላል።\n\n29 ፳፱ እናም ከህዝቤ ጋር የገባሁትን ቃል ኪዳን አስታውሳለሁ፤ አብም እንዲህ ይላል፥ በራሴም ጊዜ በአንድ ላይ እነርሱን እንድሰበስብ፤ ለዘሮቻቸውም በድጋሚ የኢየሩሳሌምን ምድር የሆነውን፣ እናም ለዘለዓለም የቃል ኪዳን ምድር የሆነችላቸውን የአባቶቻቸውን ምድር ለመስጠት ቃል ኪዳን ገብቻለሁና።\n\n30 ፴ እናም የወንጌሌ ሙሉነት ለእነርሱ የሚሰበክበት ጊዜ ይመጣል፤\n\n31 ፴፩ እናም እኔም የእግዚአብሔር ልጅ ኢየሱስ ክርስቶስ እንደሆንኩኝ በእኔ ያምናሉ፣ እናም በስሜም ወደ አብ ይፀልያሉ።\n\n32 ፴፪ ጠባቂዎቻቸውም ድምፃቸውን ከፍ ያደርጋሉ፣ እናም በአንድ ድምፅም ይዘምራሉ፤ ዐይን ለዐይንም ይተያያሉና።\n\n33 ፴፫ ከዚያም አብ በድጋሚ በአንድነት ይሰበስባቸዋል፣ እናም ለርስታቸውም ምድር ኢየሩሳሌምን ይሰጣቸዋል።\n\n34 ፴፬ እነርሱም እልል ይላሉ—እናንት የተበላሻችሁ የኢየሩሳሌም ስፍራዎች በአንድነት ዘምሩ፤ አብም ህዝቡን አፅናንቷል፤ ኢየሩሳሌንም አድኗልና።\n\n35 ፴፭ አብም ቅዱስ የሆኑ ክንዶቹን በሀገር ሁሉ ፊት አሳይቷል፤ እናም በዓለም ጫፍ ያሉት ሁሉ የአብን መድሀኒት ይመለከታሉ፤ እናም እኔና አብም አንድ ነን።\n\n36 ፴፮ እና ከዚያም የተፃፉትም ይፈፀማሉ፤ ፅዮን ሆይ ንቂ፣ በድጋሚ ንቂና፣ ጥንካሬሽን ልበሺ፤ ኢየሩሳሌም ሆይ፣ ቅዲሲቷ ከተማ ሆይ፣ ያጌጠ ልብስሽንም ልበሺ፤ ከእንግዲህ ያልተገረዘና ርኩስ ወዳንቺ ዘንድ አይመጣምና።\n\n37 ፴፯ ኢየሩሳሌም ሆይ ትቢያሽን አራግፊ፣ ተነሺ፣ ተቀመጪ፤ ምርኮኛይቱ የፅዮን ልጅ ሆይ የአንገትሽን እስራት ፍቺ።\n\n38 ፴፰ ጌታ እንዲህ ይላልና፥ በከንቱ ተሽጣችሁ ነበር፤ ያለገንዘብም ትቤዣላችሁ።\n\n39 ፴፱ እውነት፣ እውነት እላችኋለሁ፣ ህዝቤ ስሜን ያውቃሉ፤ አዎን በዚያ ቀን የምናገረው እኔ እንደሆንኩም ያውቃሉ።\n\n40 ፵ እናም ከዚያም እንዲህ ይላሉ፥ ሰላምን ያበስር፤ መልካም የሆነውን መልካም የምስራች ወሬ ያመጣ፣ ደህንነትን ያወጀ፣ ለፅዮንም አምላካችሁ ነግሶአል! ያለው፣ መልካም የምስራች ይዞ የመጣው በተራራው ላይ ያለው እግሮቹ እንዴት ያማሩ ናቸው።\n\n41 ፵፩ እናም እንዲህ የሚልም ጬኸት ይሆናል፥ ሽሹ፣ ሽሹ፣ ከዚህ ስፍራ ተለዩ፣ ርኩስ የሆነውንም አትንኩ፤ ከመካከልዋም ውጡ፤ የጌታን ዕቃ የምትሸከሙ ንፁሃን ሁኑ።\n\n42 ፵፪ በችኮላም ሆነ በመሸሽ አትሄዱም፤ ጌታ ከፊታችሁ ይሄዳልና፣ እናም የእስራኤል አምላክም ከኋላችሁ ይሆናል።\n\n43 ፵፫ እነሆ አገልጋዬ በማስተዋል ያደርጋል፤ ይከበራል እናም ከፍ ከፍም ይላል፤ እጅግ ታላቅም ይሆናል።\n\n44 ፵፬ ብዙዎች በአንተ ተደንቀው ነበር—ፊቱም ከማንኛውም ሰው የበለጠ፣ እናም የሰውነቱም ገጽ ከሰው ልጆች የበለጠ የተበላሸ ነበር—\n\n45 ፵፭ በብዙ ሀገርም ላይ ያርከፈክፋል፤ ያልተነገረላቸውንም ያያሉና፥ ያልሰሙትንም ያስተውላሉና፣ ነገሥታት ስለ እርሱ አፋቸውን ይዘጋሉ።\n\n46 ፵፮ እውነት፣ እውነት እላችኋለሁ፣ አብ እንዳዘዘኝ እነዚህ ነገሮች ሁሉ በእርግጥ ይመጣሉ። አብም ከህዝቡ ጋር የገባው ይህ ቃል ኪዳን ይፈፀማል፤ እናም ህዝቦቼም በድጋሚ ኢየሩሳሌምን ይኖሩባታል፤ እናም እርሷም የርስት ምድራቸው ትሆናለች።\n\n", "3-ne 21": "[center][font_size=26]ምዕራፍ ፳፩[/font_size][/center]\n\n[i]መፅሐፈ ሞርሞን ሲመጣ እስራኤል ትሰበሰባለች—አህዛብም ነፃ ህዝብ በመሆን በአሜሪካ ይደራጃሉ—ካመኑ እናም ታዛዥ ከሆኑ ይድናሉ፤ አለበለዚያ ይቆረጣሉ እናም ይጠፋሉ—እስራኤል አዲሲቷን ኢየሩሳሌ ትመሰርታለች፣ እናም የጠፉት ነገዶችም ይመለሳሉ። ፴፬ ዓ.ም. ገደማ።[/i]\n\n1 ፩ እናም እውነት እላችኋለሁ፣ እነዚህ ነገሮች፣ ህዝቤን የእስራኤልን ቤት፣ ለረጅም ጊዜ ከተበተኑበት የምሰበስበት፣ እናም በድጋሚም ፅዮንንም በመካከላቸው የምመሰርትበት የሚፈፀሙበትን ጊዜ ታውቁ ዘንድ ምልክትን እሰጣችኋለሁ—\n\n2 ፪ እናም እነሆ፣ ለምልክት እንዲሆናችሁ የምሰጣችሁ ነገር ይህ ነው—እውነት እላችኋለሁ የያዕቆብ ቤት ስለሆኑት እነዚህ ሰዎች በተመለከተ፣ እናም በእነርሱም ስለሚበተኑት ህዝቦቼ በተመለከተ እነዚህን የምነግራችሁና፣ ከዚህ በኋላም በራሴና፣ አብም በሚሰጣችሁ በመንፈስ ቅዱስ ኃይል አማካኝነት የሚታወጅላችሁ ነገሮች ያውቁ ዘንድ ለአህዛብ እንዲያውቁት ይደረጋል፤\n\n3 ፫ እውነት፣ እውነት እላችኋለሁ፣ በአብ አማካኝነት እነዚህን ነገሮች እንዲያውቁ በሚደረግበት እናም በአብም ከእነርሱም ወደ እናንተ በሚመጣበት ጊዜ፤\n\n4 ፬ እነዚህ ነገሮች ከእነርሱ ለዘራችሁ ቅሪት ይመጡ ዘንድ፤ ይኸውም አብ ከህዝቡ ከእስራኤል ቤት ጋር የገባው ቃል ኪዳን ይፈፀም ዘንድ፣ ይህ እነርሱ በዚች ምድር ይደራጁ ዘንድ፣ እናም በአብ ኃይልም ነፃ ሰዎች በመሆን ይቋቋሙ ዘንድ፣ ይህ የአብ ጥበብ ነውና።\n\n5 ፭ ስለዚህ፣ ይህም ሥራ እናም በመካከላቸሁ ከዚህም በኋላ የሚሰራው በአህዛብ አማካኝነት በክፋታቸው እምነት አጥተው ለመነመኑት ለዘሮቻችሁ በሚደርስበት ጊዜ፤\n\n6 ፮ ኃይሉን ለአህዛብ ያሳይ ዘንድ፣ ይህም ከአህዛብ እንዲመጣ፣ ይኸውም አህዛብ ልባቸውን ካላጠጠሩ፣ ንሰሃ ቢገቡና በስሜ ቢጠመቁ እናም የትምህርቴን እውነተኛ ነጥቦች ቢያውቁ፤ ከህዝቦቼም ከእስራኤል ቤት ጋር እንዲቆጠሩ የአብ ፈቃድ ነውና፤\n\n7 ፯ እናም እነዚህ ነገሮች በሚሆኑበት ጊዜ ዘሮቻችሁ እነዚህን ነገሮች ማወቅ ይጀምራሉ—ይህም የእስራኤል ቤት ለሆኑት የገባው ቃል ኪዳን እንዲፈፀም የአብ ስራ እንደተጀመረ እንዲያውቁ ዘንድ ለምልክት ይሆንላቸዋል።\n\n8 ፰ እናም ያ ቀን በሚመጣበትም ጊዜም ነገሥታት አፋቸውን ይዘጋሉ፤ ያልተነገራቸውን ያያሉና፤ እናም ያልሰሙትን ያስተውላሉን።\n\n9 ፱ በዚያን ቀን፣ ለእኔም ሲል አብ ሥራን ይሰራል፣ ሥራውም በመካከላቸው ታላቅ እንዲሁም ድንቅ ሥራ ይሆናል፤ እናም አንድ ሰው ለእነርሱ ቢያውጅላቸውም በእነርሱ መካከል ይህን የማያምኑ ይኖራሉ።\n\n10 ፲ ነገር ግን እነሆ፣ የአገልጋዬ ህይወት በእጄ ትሆናለች፤ ስለዚህ ምንም እንኳን በእነርሱ የተነሳ እርሱ ቢጠፋም፣ አይጎዱትም። ይሁን እንጂ እርሱን እፈውሰዋለሁ፤ ማስተዋሌም ከዲያብሎስ ሴራ የበለጠ መሆኑን አሳያቸዋለሁ።\n\n11 ፲፩ ስለዚህ አብም እርሱን ወደ አህዛብ እንዲያመጣው ባደረገው፣ እናም ለአህዛብ ያመጣው ዘንድ ስልጣንን በሰጠው ኢየሱስ ክርስቶስ በሆንኩት በእኔ ቃል የማያምን፣ (ሙሴ እንደተናገረውም ይፈፀማል) የቃል ኪዳን ህዝብ ከሆኑት ከህዝቦቼም መካከል ይለያል።\n\n12 ፲፪ እናም ህዝቤ የያዕቆብ ቅሪት የሆኑት ከአህዛብ መካከል ይሆናሉ፤ አዎን በመካከላቸው በዱር አውሬዎች መካከል እንዳለ አንበሳ፣ በበጎች መንጋ መካከል ከሄደ እንደሚረጋግጣቸውና፣ እንደሚቆራርጣቸው የአንበሳ ግልገል ይሆናሉ፣ እናም ማንም ለማዳን አይቻለውም።\n\n13 ፲፫ እጃቸው በጠላቶቻቸው ላይ ከፍ ይላል፣ እናም ጠላቶቻቸው ሁሉ ይጠፋሉ።\n\n14 ፲፬ አዎን፣ ንሰሃ ካልገቡ ለአህዛብ ወዮላቸው፤ አብም እንዲህ ይሆናል ይላል፣ በዚያም ቀን ፈረሶቼን ከመካከላቸው አጠፋለሁ፣ ሰረገሎቻቸውንም እሰብራለሁ።\n\n15 ፲፭ እናም የምድራችሁን ከተሞች አጠፋለሁና ምሽጎቻችሁን በሙሉ አፈራርሳለሁ፤\n\n16 ፲፮ እናም መተትንም ከምድራችሁ አጠፋለሁና፣ ምዋርተኞችም ከእንግዲህ አይኖራችሁም፤\n\n17 ፲፯ የተቀረፀውን ምስላችሁን እና ሐውልቶቻችሁንም ደግሞ በመካከላችሁ አጠፋለሁ፣ እናም ከእንግዲህ የእጆቻችሁን ስራ አታመልኩም፤\n\n18 ፲፰ እናም የማምለኪያ ዐፀዶቻችህንም ከመካከላችሁ እነቅላለሁ፥ ከተማዎቻችሁንም አፈርሳለሁ።\n\n19 ፲፱ እናም እንዲህ ይሆናል፣ ሀሰቶችም፣ ማጭበርበርም፣ ምቀኝነትም፣ ፀብም፣ የካህናት ተንኮል፣ እናም ዝሙት ሁሉ ከእንግዲህ ይወገዳሉ።\n\n20 ፳ አብም እንዲህም ይሆናልና ይላል፣ የእስራኤል ቤት ሆይ፣ በዚያን ቀን ንሰሃ ያልገባ፣ እናም ወደ ተወደደው ልጄ ያልመጣ ከህዝቤ መካከል እለየዋለሁ፤\n\n21 ፳፩ እናም አረመኔዎች ላይ እንደማደርገውም፣ በእነርሱም ላይ ተለማምደው በማያውቁት ዓይነት ቁጣ እና መዓት እበቀላቸዋለሁ።\n\n22 ፳፪ ነገር ግን ንሰሃ ከገቡና ቃሌን ካዳመጡ፣ እናም ልባቸውንም ካላጠጠሩ፣ ቤተክርስቲያኔን በእነርሱ መካከል እመሰርታለሁና፣ ወደ ቃልኪዳኑ ይመጣሉ፣ እናም ለርስታቸውም ምድሪቷን ከሰጠኋቸው ከእነዚህ ከያዕቆብ ቅሪቶች ጋር ይቆጠራሉ።\n\n23 ፳፫ እናም የያዕቆብ ቅሪት የሆኑ ህዝቦቼንና፣ ደግሞ የሚመቱትን የእስራኤል ቤት የሆኑትን ሁሉ፣ እነርሱም አዲሲቷ ኢየሩሳሌም ተብላ የምትጠራውን ከተማ ይመሰርቱ ዘንድ ይረዳሉ።\n\n24 ፳፬ እናም ከዚያም በምድረ ገፅ ላይ በሙሉ የተበተኑትን፣ በአዲሲቷ ኢየሩሳሌም ይሰባሰቡ ዘንድ ህዝቦቼን ይረዳሉ።\n\n25 ፳፭ እና ከዚያም የሰማይ ኃይልም በእነርሱ መካከል ይወርዳል፤ እናም ደግሞ እኔም በመካከላቸው እሆናለሁ።\n\n26 ፳፮ እናም በዚያን ቀንም ይህም ወንጌል በዚህ ህዝብ ቅሪት በሆኑት መካከል በሚሰበክበት ወቅት የአብ ስራ ይጀመራል። እውነት እላችኋለሁ፣ በዚያን ቀን በተበተኑት ህዝቦቼ መካከል፣ አዎን፣ አብ ከኢየሩሳሌም ባስወጣቸው፣ በጠፉት ነገዶችም መካከል ቢሆን የአብ ስራ ይጀመራል።\n\n27 ፳፯ አዎን፣ አብን በስሜ ይጠሩት ዘንድ ወደ እኔም እንዲመጡ መንገዱን ለማዘጋጀት በተበተኑት ህዝቦቼ ሁሉ መካከል ስራው ከአብ ጋር ይጀመራል።\n\n28 ፳፰ አዎን፣ እናም ህዝቡም ወደ ራሱ ሀገር፣ ወደ ርስት ምድሩ ይሰበሰብ ዘንድ መንገድን በማዘጋጀት በሀገሪቱ ሁሉ መካከል ከአብ ጋር ስራው ይጀመራል።\n\n29 ፳፱ እናም እነርሱም ከሁሉም ሀገሮች ይወጣሉ፤ እናም በችኮላም ሆነ በመኮብለል አይሄዱም፣ አብም እኔም በፊታቸው እሄዳለሁም፣ በኋላቸውም ጠባቂአቸው እሆናለሁ ይላልና።\n\n", "3-ne 22": "[center][font_size=26]ምዕራፍ ፳፪[/font_size][/center]\n\n[i]በመጨረሻው ቀን ፅዮንና ካስሚያዎችዋ ይቋቋማሉ፣ እናም እስራኤል በምህረትና በደግነት ይሰበሰባሉ—እነርሱም አሸናፊ ይሆናሉ—ኢሳይያስ ፶፬ን አነጻፅሩ። ፴፬ ዓ.ም. ገደማ።[/i]\n\n1 ፩ እናም የተፃፈውም እንዲህ ይፈፀማል፥ አንቺ ያልወለድሽ መካን ሆይ ዘምሪ፤ አንቺ ያላማጥሽ እልል በይ፤ እናም በዝማሬ ጩኺ፣ ባል ካላት ይልቅ ፈት የሆነችው ልጆች በዝተዋልና ይላል ጌታ።\n\n2 ፪ የድንኳንሽን ስፍራ አስፊ፤ መጋረጃዎችሽንም ይዘርጉ፤ አትቆጥቢ፣ ገመድሽን አስረዝሚና ካስሞችሽንም አፅኚ፤\n\n3 ፫ በቀኝና በግራም ትስፋፊያለሽ፣ እናም ዘሮችሽም አህዛብን ይወርሳሉና የፈረሱትን ከተሞች መኖሪያ ያደርጋሉ።\n\n4 ፬ አታፍሪምና አትፍሪ፤ እንድታፍሪ ስለማይደረግ ዝም አትበይ፤ የልጅነትሽን እፍረት ትረሺዋለሽ፣ የልጅነትሽን ብሉሽነትሽን ውቅት ከእንግዲህ አታስታውሺም፣ የመበለትነትሽንም ወቅት ከእንግዲህ ወዲህ አታስቢውም።\n\n5 ፭ ፈጣሪሽ ባልሽ ነው፤ ስሙም የሰራዊት ጌታ ነው፤ እናም የእስራኤል ቅዱስ የሆነውም አዳኝሽ ነው—የምድር ሁሉ አምላክ ተብሎም ይጠራል።\n\n6 ፮ ጌታ እንደተተወችና እንደተበሳጨች መንፈስ፣ እናም በልጅነት እንደጣሉአት ሚስት ጠርቶሻል ይላል አምላክሽ።\n\n7 ፯ ለጥቂት ጊዜ ጣልኩሽ፣ ነገር ግን በታላቅ ምህረት እሰበስብሻለሁ።\n\n8 ፰ በጥቂት ቁጣ ለቅፅበት ፊቴን ከአንቺ ሰወርኩ፣ ነገር ግን በዘለዓለም ቸርነት እምርሻለሁ ይላል ጌታ አዳኝሽ።\n\n9 ፱ ይህ ለእኔ እንደ ኖህ ውኃ ነው፤ የኖህ ውሃ ደግሞ በምድር ላይ እንዳያልፍ እንደማልሁ እንዲሁ አንቺን እንዳልቆጣ እንዳልዘልፍሽም ምያለሁ።\n\n10 ፲ ተራሮች ይፈርሳሉ፤ ኮረብቶችም ይወገዳሉ፣ ቸርነቴ ግን ከአንቺ ዘንድ አያልፍም፣ የሰላሜም ቃል ኪዳን አይወገድም ይላል መሃሪሽ የሆነ ጌታ።\n\n11 ፲፩ አንቺ የተቸገርሽ ሆይ፣ በአውሎ ነፋስም የተናወጥሽ፣ ያልተፅናናሽም! እነሆ፣ ድንጋዮችሽን ሸላልሜ እገነባለሁ፤ በሰንፔርም ጌጥ እመሰርትሻለሁ።\n\n12 ፲፪ የግንብሽንም ጉልላት በቀይ ዕንቁ፤ በሮችሽንም በሚያብረቀርቅ ዕንቁ፤ ዳርቻሽንም ሁሉ በከበሩ ድንጋዮች እሰራለሁ።\n\n13 ፲፫ እናም ልጆችሽ ሁሉ ከእግዚአብሔር የተማሩ ይሆናሉ፤ እናም የልጆችሽም ሰላም ታላቅ ይሆናል።\n\n14 ፲፬ በፅድቅ ትታነፂያለሽ፤ ከግፍ አድራጊ አትፈሪምና ድንጋጤም ወደ አንቺ አይቀርብም።\n\n15 ፲፭ እነሆ፣ በእርግጥም ባንቺ ላይ ይሰበሰባሉ ነገር ግን ከእኔ ዘንድ አይሆንም፤ በአንቺም ላይ የሚሰበሰቡ ሁሉ ከአንቺ የተነሳ ይወድቃሉ።\n\n16 ፲፮ እነሆ፣ ፍሙን በወናፍ የሚያናፋ ለስራውም መሳሪያ የሚያወጣ ብር ሰሪን እኔ ፈጥሬአለሁ።\n\n17 ፲፯ በአንቺ ላይ የተሰራ መሳሪያ ሁሉ አይከናወንም፣ በፍርድም በሚነሳብሽ ምላስ ሁሉ ትፈርጂበታለሽ። የጌታ ባሪያዎች ቅርስ ይህ ነው፤ ጽድቃቸውም ከእኔ ዘንድ ነው ይላል ጌታ።\n\n", "3-ne 23": "[center][font_size=26]ምዕራፍ ፳፫[/font_size][/center]\n\n[i]ኢየሱስ የኢሳይያስን ቃላት አጸደቀ—ህዝቡ ነቢያትን እንዲፈልጉ አዘዘ—ላማናዊው ሳሙኤል ስለትንሣኤ የተናገራቸው ቃላት በመዝገቦቻቸው ተጨምረዋል። ፴፬ ዓ.ም. ገደማ።[/i]\n\n1 ፩ እናም እንግዲህ፣ እነሆ፣ እንዲህ እላችኋለሁ፣ እነዚህን ነገሮች ፈልጉ። አዎን፣ እነዚህን ነገሮች በትጋት እንድትፈልጉ ትዕዛዝ እሰጣችኋለሁ፤ የኢሳይያስ ቃላት ታላቅ ናቸውና።\n\n2 ፪ የእስራኤል ቤት የሆኑትን ህዝቦቼን በተመለከተ፣ ስለሁሉም ነገሮች በእርግጥ ተናግሯል፤ ስለዚህ ለአህዛብ ደግሞ መናገሩ አስፈላጊ ነው።\n\n3 ፫ እናም የተናገራቸው፣ እንዲሁም በተናገራቸው ቃላት መሰረት፣ ሁሉም ነገሮች ሆነዋልም፣ ይሆናሉም።\n\n4 ፬ ስለዚህ ቃሌን ልብ ብላችሁ አድምጡ፤ የተናገርኳችሁንም ነገሮች ፃፉ፤ እናም በአብ ጊዜና ፈቃድ መሰረት እነርሱ ወደ አህዛብ ይሄዳሉ።\n\n5 ፭ እናም ቃሌን የሚሰማና ንሰሃ የሚገባ እናም የሚጠመቅ እርሱ ይድናል። ነቢያትን ፈልጓቸው፣ ስለነዚህ ነገሮች የሚመሰክሩ ብዙዎች በዚያ ናቸውና።\n\n6 ፮ እናም እንዲህ ሆነ ኢየሱስ እነዚህን ቃላት በድጋሚ በተናገራቸው ጊዜ፣ የተቀበሉአቸውን ቅዱሳን መፃህፍት በጥልቀት ካስረዳቸው በኋላ እንዲህ ሲል ተናገራቸው፥ እነሆ፣ እናንተ ያልጻፍኳቸው፣ እንድትፅፉ የፈለግሁት ሌሎች ቅዱሳን መጽሐፍት አሉ።\n\n7 ፯ እናም እንዲህ ሆነ ለኔፊም እንዲህ አለው፥ ያስቀመጥከውን መዝገብ አምጣ።\n\n8 ፰ እናም ኔፊም መዛግብቱን ባመጣና ከፊቱ ባደረገውም ጊዜ፣ ኢየሱስ ተመለከታቸውና እንዲህ አለ፥\n\n9 ፱ እውነት እላችኋለሁ፣ አገልጋዬን ላማናዊውን ሳሙኤል በዛን ቀን አብ በእኔ ስሙን በሚያስከብርበት ጊዜ ብዙ የሞቱ ቅዱሳን እንደሚነሱና ለብዙዎች እንደሚታዩ፣ እናም እነርሱንም እንደሚያስተምሩ ለዚህ ህዝብ እንዲመሰክር አዘዝኩት። እናም ይህ አልነበረምን? ብሎ ተናገራቸው።\n\n10 ፲ እናም ደቀመዛሙርቱ እንዲህ ሲሉ መለሱለት፥ አዎን፣ ጌታ ሆይ፣ ሳሙኤል በቃልህ መሰረት ተንብዮ ነበር፣ እናም ሁሉም ተፈጽመው ነበር።\n\n11 ፲፩ እናም ኢየሱስ እንዲህ አላቸው፥ ብዙዎች ቅዱሳን እንደተነሱና፣ ለብዙዎች እንደተገለጡና እነርሱን እንዳስተማሩ እንዴት አልተፃፉም?\n\n12 ፲፪ እናም እንዲህ ሆነ ኔፊም ይህ ነገር እንዳልተፃፈ አስታወሰ።\n\n13 ፲፫ እናም እንዲህ ሆነ ኢየሱስም መፃፍ እንዳለበት አዘዘ፤ ስለዚህ እርሱ እንዳዘዘውም ተፃፈ።\n\n14 ፲፬ እናም እንዲህ ሆነ ኢየሱስም እነርሱ የፃፉትን ቅዱሳን መጽሐፍትን በሙሉ በአንድ ላይ በአስረዳቸው ጊዜ፣ እርሱም ለእነርሱ ያስረዳቸውን ነገሮች ማስተማር እንዳለባቸው አዘዛቸው።\n\n", "3-ne 24": "[center][font_size=26]ምዕራፍ ፳፬[/font_size][/center]\n\n[i]የጌታ መልዕክተኛ የክርስቶን ዳግም ምፅዓት መንገድ ያዘጋጃል—ክርስቶስ በፍርድ ወንበር ይቀመጣል—እስራኤል አስራትን እናም በኩራትን እንዲከፍል ታዛለች—የመታሰቢያ መጽሐፍ ተጠብቋል—ሚልክያስ ፫ን አነጻፅሩ። ፴፬ ዓ.ም. ገደማ።[/i]\n\n1 ፩ እናም እንዲህ ሆነ የሚነግራቸውን፣ አብም ለሚልኪያስ የሰጠውን ቃላት እንዲጽፉት አዘዛቸው። እናም እንዲህ ሆነ ከጻፉትም በኋላ አስረዳቸው። እናም እንዲህ በማለት ለእነርሱም የነገራቸው ቃላት እነዚህ ናቸው፥ አብም ለሚልኪያስ እንዲህ ሲል ተናገረው—እነሆ፣ መልዕክተኛዬን እልከዋለሁ፣ እርሱም መንገዱን ከፊቴ ያዘጋጃል፣ እናም የምትፈልጉት ጌታም በድንገት ወደ መቅደሱ ይመጣል፤ ያውም የምትወዱት የቃል ኪዳን መልዕክተኛ፣ እነሆ፣ ይመጣል፣ ይላል የሠራዊት ጌታ።\n\n2 ፪ ነገር ግን የሚመጣበትን ቀን መታገስ የሚችልና በተገለጠ ጊዜም የሚቆም ማን ነው? እርሱ እንደ አንጥረኛ እሳት እናም እንደ አጣቢ የሚያጠራ ሳሙና ነውና።\n\n3 ፫ እናም እርሱም ብርን እንደሚያነጥርና እንደሚያጠራ ሰው ይቀመጣል፤ የሌዊንም ልጆች ያጠራል፣ እንደ ወርቅና ብርም ያነጥራቸዋል፣ እነርሱም ለጌታ በፅድቅ መስዋዕት የሚያቀርቡ ይሆናሉ።\n\n4 ፬ ጌታም እንደ ድሮው ዘመንና እንደቀደሙት ዓመታት በይሁዳና በኢየሩሳሌም መስዋዕት ደስ ይለዋል።\n\n5 ፭ እናም ለፍርድ ወደ እናንተ እቀርባለሁ፤ እናም በመተተኞችና፣ በአመንዝሮች፣ በሀሰትም በሚምሉና፣ የምንደኛውን ደሞዝ በሚከለክሉ፣ እናም መበለቲቱንና ድሃ አደጉን በሚያስጨንቁ፣ እንዲሁም በመጻተኛውም ፍርድን በሚያጣምሙ እኔንም በማይፈሩ ላይ ፈጣን ምስክር እሆንባቸዋለሁ ይላል የሰራዊት ጌታ።\n\n6 ፮ እኔ ጌታ ነኝና አልለወጥም፤ ስለዚህ እናንተ የያዕቆብ ልጆች የጠፋችሁ አይደላችሁም።\n\n7 ፯ ከአባቶቻችሁ ዘመን ጀምሮ ከስርዓቴ ፈቀቅ ብላችኋል፣ እናም አልጠበቃችኋቸውም። ወደ እኔ ተመለሱና እኔ ወደ እናንተ እመለሳለሁ ይላል የሰራዊት ጌታ። እናንተ ግን የምንመለሰው ወዴት ነው? ብላችኋል።\n\n8 ፰ ሰው እግዚአብሔርን ይሰርቃልን? እናንተ ግን እኔን ሰርቃችኋል። ነገር ግን እንዴት ነው አንተን የሰርቅነው? ብላችኋል። በአስራትና በበኩራት ነው።\n\n9 ፱ እናንተ፥ ይህ ሀገር ሁሉ እኔን ሰርቋልና በእርግማን ርጉሞች ናችሁ።\n\n10 ፲ በቤቴ ውስጥ መብል እንዲሆን አስራቱን ሁሉ ወደ ጎተራው አግቡ፤ የሰማይንም መስኮት ባልከፍትላችሁ በረከቴንም አትረፍርፌ ባላፈስላችሁ በዚህ ፈትኑኝ ይላል የሠራዊት ጌታ።\n\n11 ፲፩ እናም ስለእናንተ ነቀዙን እገስፃለሁ፣ እናም የምድራችሁን ፍሬ አያጠፋም፣ በእርሻችሁም ያለው ወይን ፍሬውን አያረግፍም ይላል የሠራዊት ጌታ።\n\n12 ፲፪ እናም የተድላ ምድር ትሆናላችሁና፣ ሀገር ሁሉ ብፁዓን ብለው ይጠሩአችኋል ይላል የሠራዊት ጌታ።\n\n13 ፲፫ ቃላችሁ በእኔ ላይ ድፍረት ሆኖአል ይላል ጌታ። እናንተ ግን፣ በአንተ ላይ የተናገርነው ምንድነው? ብላችኋል።\n\n14 ፲፬ እናንተ እግዚአብሔርን ማገልገል ከንቱ ነው፣ ስርአቶቹን በመጠበቅ በሠራዊት ጌታ ፊት ሃዘንተኞች ሆነን በመራመድ ምን ይረባናል? ብላችኋል።\n\n15 ፲፭ እናም አሁን የሚታበዩትን ሰዎች ብፁዐን ብለው ይጠሩአቸዋል፤ አዎን ክፉንም የሚሰሩ ጸንተዋል፤ አዎን እግዚአብሔርን የሚፈታተኑ ይለቀቃሉ።\n\n16 ፲፮ ጌታን የሚፈሩ እርስ በርሳቸው ሁል ጊዜ ይነጋገራሉ፤ እናም ጌታ አደመጠ፤ እናም ሰማም፤ ጌታን ለሚፈሩ ስሙንም ለሚያስቡ የመታሰቢያ መጽሐፍ በፊቱ ተፃፈ።\n\n17 ፲፯ እናም ጌጤን ስሰራ በዚያን ቀን የእኔ ይሆናሉ ይላል የሠራዊት ጌታ፤ እናም ሰው የሚያገለግለውን ልጁን እንደሚምር እንዲሁ እምራቸዋለሁ።\n\n18 ፲፰ ተመልሳችሁም በፃድቁና በኃጢአተኛው መካከል፣ ለእግዚአብሔር በሚገዛውና በማይገዛው መካከል ትለያላችሁ።\n\n", "3-ne 25": "[center][font_size=26]ምዕራፍ ፳፭[/font_size][/center]\n\n[i]በዳግም ምፅዓት ጊዜ ትዕቢተኞች፣ እናም ኃጢአተኞች እንደገለባ ይቃጠላሉ—ኤልያስ ከታላቁና ከአስፈሪው ቀን በፊት ይመለሳል—ሚልክያስ ፬ን አነጻፅሩ። ፴፬ ዓ.ም. ገደማ።[/i]\n\n1 ፩ እነሆም፣ እንደ ምድጃ እሳት የሚነድ ቀን ይመጣል፤ እናም ትዕቢተኞች ሁሉ አዎን፣ እናም ኃጢያትን የሚሰሩ ሁሉ ገለባ ይሆናሉ፤ የሚመጣውም ቀን ያቃጥላቸዋል፤ ሥርንና ቅርንጫፍንም አይተውላቸውም ይላል የሠራዊት ጌታ።\n\n2 ፪ ነገር ግን ስሜን ለምትፈሩ፣ ለእናንተ የፅድቅም ልጅ ፈውስን በክንፎቹ ይዞ ይነሳል፤ እናንተም ትወጣላችሁ እናም እንደጥጃም በበረት ታድጋላችሁ።\n\n3 ፫ እናም ክፉዎችን ትረግጡአችዋላችሁ፤ እናም ይህንን በምሰራበት ቀን በደለኞች ከእግራችሁ ሥር አመድ ይሆናሉ፣ ይላል የሠራዊት ጌታ።\n\n4 ፬ ለእስራኤል ሁሉ ስርዓትንና ፍርድን አድርጌ በኮሬብ ያዘዝሁትን የባሪያዬን የሙሴን ህግ አስቡ።\n\n5 ፭ እነሆ፣ ታላቁና የሚያስፈራው የጌታ ቀን ሳይመጣ ነቢዩ ኤልያስን እልክላችኋለሁ፤\n\n6 ፮ እናም ምድርን በእርግማን እንዳልመታ እርሱ የአባቶችን ልብ ወደ ልጆች፣ የልጆችንም ልብ ወደ አባቶች ይመልሳል።\n\n", "3-ne 26": "[center][font_size=26]ምዕራፍ ፳፮[/font_size][/center]\n\n[i]ኢየሱስ ከመጀመሪያ እስከመጨረሻው ያሉትን ነገሮች በሙሉ አብራራ—ህፃናት እንዲሁም ልጆች ሊፃፉ የማይችሉ አስደናቂ ነገሮችን ተናገሩ—በክርስቶስ ቤተክርስቲያን የነበሩት በመካከላቸው ሁሉም ነገሮች በጋራ ነበሩአቸው። ፴፬ ዓ.ም. ገደማ።[/i]\n\n1 ፩ እናም እንግዲህ እንዲህ ሆነ ኢየሱስ እነዚህን ነገሮች በተናገራቸው ጊዜ እነዚህን ለህዝቡ አብራራ፤ እናም ትልቅ እንዲሁም ትንሽ የሆኑትን ሁሉንም ነገሮች አብራራላቸው።\n\n2 ፪ እናም እንዲህ አለ፥ እናንተ የሌላችሁን እነዚህ ቅዱሳን መጽሐፍት አብ እንድሰጣችሁ አዟል፤ ለመጪው ትውልድ መስጠት እንደሚገባቸው የእርሱ ጥበብ ነው።\n\n3 ፫ እናም ከመጀመሪያው ጀምሮ በክብሩ እስከሚመጣ ድረስ ያሉትን ሁሉንም ነገሮች—አዎን፣ በምድር ገፅ ላይ የሚመጡትን ነገሮች ሁሉ፣ የምድር ማዕድናትም በታላቅ ሙቀት እስከሚቀልጡ ድረስና፣ ምድርም እንደ መጽሐፍ ጥቅልል እስከምትጠቀለል፣ እናም ሰማይና ምድርም እስከሚያልፉ እንኳን አብራራላቸው፤\n\n4 ፬ እናም ሀገር ሁሉ፣ እናም ነገዶች ሁሉ፣ እናም ሁሉም ህዝቦችና ቋንቋ በሙሉ መልካም ይሁኑም መጥፎ፣ እንደስራቸው እንዲፈረድባቸው በእግዚአብሔር ፊት ስለሚቆሙበት ታላቁና በመጨረሻው ቀንም እንኳን—\n\n5 ፭ መልካም ከሆኑም፣ ለዘለዓለማዊው ህይወት ትንሳኤ፤ ክፉ ከሆኑም፣ ወደኩነኔም ትንሳኤ፤ ከአለም በፊት በነበረው ክርስቶስ ምህረትና፣ ፍትህ፣ እና ቅድስና መሰረት፣ አንደኛው በአንድ እጅ እናም ሌላኛው በሌላ እጅ በመሆን እነዚህ የተገናኙ ናቸው።\n\n6 ፮ እናም እንግዲህ በዚህ መጽሐፍ ውስጥ ኢየሱስ በእውነት ለህዝቡ ካስተማራቸው ነገሮች አንድ መቶኛው እንኳን ሊፃፍ አልተቻለም፤\n\n7 ፯ ነገር ግን እነሆ የኔፊ ሠሌዳዎች ህዝቡን ስላስተማራቸው ነገሮች በይበልጥ ይዘዋል።\n\n8 ፰ እናም እኔ የጻፍኳቸው እነዚህ ነገሮች፣ እርሱ ካስተማራቸው ነገሮች ጥቂቶች ናቸው፤ እናም እነርሱም ኢየሱስ በተናገራቸው ቃላት መሰረት እነዚህ ለዚህ ህዝብ በድጋሚ ከአህዛብ ይመጡ ዘንድ ፅፌአቸዋለሁ።\n\n9 ፱ እናም እምነታቸውን በመጀመሪያ እንዲፈትኑበት ይህን መቀበላቸው አስፈላጊ ስለሆነ፣ ይህን በተቀበሉበት ጊዜ፣ እናም እነዚህን ነገሮች የሚያምኗቸው ከሆነ ከዚያም ታላላቅ የሆኑት ነገሮች ይገለፁላቸዋል።\n\n10 ፲ እናም እነዚህን ነገሮች የማያምኑ ከሆኑ፣ ታላላቆቹ ነገሮችም እነርሱን ይኮንኑ ዘንድ አይገለፁላቸውም።\n\n11 ፲፩ እነሆ፣ በኔፊ ሠሌዳዎች ላይ የተፃፉትን ሁሉ ለመፃፍ ተዘጋጅቼ ነበር፣ ነገር ግን ጌታ እንዲህ በማለት ከልክሎኛል፥ የህዝቤን እምነት እፈትናለሁ።\n\n12 ፲፪ ስለዚህ እኔ ሞርሞን፣ በጌታ የታዘዝኩባቸውን ነገሮች እፅፋለሁ። እናም እንግዲህ እኔ ሞርሞን ንግግሬን አበቃለሁ፤ እናም የታዘዝኳቸውን ነገሮች መፃፌን እቀጥላለሁ።\n\n13 ፲፫ ስለዚህ፣ ጌታም ለሶስት ቀናት በእውነት ህዝቡን እንዳስተማረ እንድትመለከቱ እፈልጋለሁ፤ እናም ከዚያ በኋላ በተደጋጋሚ ራሱን አሳይቷቸዋል፣ እናም በተደጋጋሚም ዳቦ በመቁረስ ባርኮ ሰጥቷቸዋል።\n\n14 ፲፬ እናም እንዲህ ሆነ የተነገረላቸውን ሰዎች ልጆችም ኢየሱስ አስተማራቸውና አገለገላቸው፣ እናም አንደበታቸውን ፈታላቸውና፣ ለህዝቡ እርሱ ከገለፀላቸው የበለጡትን ለአባቶቻቸው ታላቅና አስገራሚ የሆኑ ነገሮችን ተናገሩ፤ እናም ለመናገር እንዲችሉም አንደበታቸውን ፈታላቸው።\n\n15 ፲፭ እናም እንዲህ ሆነ ወደ ሰማይም ካረገ በኋላ—ለሁለተኛ ጊዜ እራሱን ገለፀላቸው፣ እናም በሽተኞቻቸውንና ሽባዎችን በሙሉ ከፈወሰና፣ የዕውሮችን ዐይን ካበራ፣ እናም የደንቆሮን ጆሮዎች ከከፈተና፣ ሁሉንም ዐይነት ፈውሶች በመካከላቸው ካደረገ በኋላ፣ እናም አንድን ሰው ከሞት ካስነሳና ኃይሉንም ካሳያቸው በኋላ ወደአብ ሄደ—\n\n16 ፲፮ እነሆ፣ እንዲህ ሆነ በሚቀጥለው ቀን ህዝቡ በአንድ ላይ ተሰበሰበ፣ እናም እነዚህን ልጆች ተመለከቱአቸውና፣ አዳመጡአቸው፤ አዎን፣ ህፃናቱም አፋቸውን ከፈቱና፣ አስደናቂ ነገሮችን ተናገሩ፤ እናም የተናገሩአቸውን ነገሮች ማንም እንዳይፅፍ ተከልክሏል።\n\n17 ፲፯ እናም እንዲህ ሆነ ኢየሱስ የመረጣቸው ደቀመዛሙርት ከዚያን ጊዜ በኋላ ወደ እነርሱ የመጡትን ሰዎች ሁሉ ማጥመቅና ማስተማር ጀመሩ፤ እናም በኢየሱስ ስም የተጠመቁት ሰዎች በሙሉ በመንፈስ ቅዱስ ተሞልተው ነበር።\n\n18 ፲፰ እናም ብዙዎች ሊፃፉ በህግ ያልተፈቀዱትን፣ ሊነገሩ የማይችሉ ነገሮችን ተመልክተዋልም፣ ሰምተዋልም።\n\n19 ፲፱ እናም አንዳቸው ሌላኛውን አገለገሉና፣ አስተማሩ፤ እንዲሁም እያንዳንዱ ሰውም እርስ በርሱ በፍትህ በማገልገል፣ በመካከላቸው ሁሉም ነገሮች በጋራ ነበሩአቸው።\n\n20 ፳ እናም እንዲህ ሆነ ኢየሱስ እንዳዘዛቸው ሁሉንም ነገሮች አደረጉ።\n\n21 ፳፩ እናም በኢየሱስ ስም የተጠመቁት የክርስቶስ ቤተክርስቲያን ተብለው ይጠሩ ነበር።\n\n", "3-ne 27": "[center][font_size=26]ምዕራፍ ፳፯[/font_size][/center]\n\n[i]ኢየሱስ ቤተክርስቲያኗን በስሙ እንዲጠሩ አዘዛቸው—ወንጌሉም አገልግሎቱንና የኃጢያት ክፍያውን የያዘ ነው—ሰዎች በመንፈስ ቅዱስም ይነፁ ዘንድ ንሰሃ እንዲገቡና እንዲጠመቁ ታዘዋል—ኢየሱስ እንደሚሆነውም ይሁኑ። ከ፴፬–፴፭ ዓ.ም. ገደማ።[/i]\n\n1 ፩ እናም እንዲህ ሆነ የኢየሱስ ደቀመዛሙርት በተጓዙበት እናም ስለተመለከቱአቸውና ስለሰሙአቸው ነገሮች በሰበኩበትና፣ በኢየሱስ ስም ባጠመቁበት ወቅት፣ እንዲህ ሆነ ደቀመዛሙርቱ በአንድ ላይ ተሰባስበው ነበር፣ እናም በብርቱ ፀሎታቸውና ፆማቸው አንድ ሆነው ነበር።\n\n2 ፪ እናም ኢየሱስ ደቀመዛሙርቱ ወደ አብ በስሙ በመፀለያቸው በድጋሚ ራሱን አሳያቸው፤ እናም ኢየሱስ መጣና በመካከላቸው ቆመ፣ እንዲህም አላቸው፥ ምን እንድሰጣችሁ ትፈልጋላችሁ?\n\n3 ፫ እናም እንዲህ አሉት፥ ጌታ ይህንን ቤተክርስቲያን የምንጠራበትን ስም እንድትነግረን እንፈልጋለን፤ ምክንያቱም ይህንን በተመለከተ በህዝቡ መካከል ጥል አለና።\n\n4 ፬ እናም ጌታም እንዲህ አላቸው፥ እውነት፣ እውነት እላችኋለሁ፣ ህዝቡ ስለዚህ ነገር ለምን ያጉረመርማል እንዲሁም ይጣላል?\n\n5 ፭ ስሜ የሆነውን፣ የክርስቶስን ስም በእራሳቸው ላይ መውሰድ እንዳለባቸው ቅዱሳን መጻሕፍትን አላነበቡምን? በዚህ ስም በመጨረሻው ዘመን ትጠሩበታላችሁና፤\n\n6 ፮ እናም ስሜን በራሱ ላይ የወሰደና፣ እስከመጨረሻው በዚህ የፀና በመጨረሻው ዘመን እርሱ ይድናል።\n\n7 ፯ ስለዚህ፣ ማንኛውንም ነገር ስታደርጉ፣ በስሜ አድርጉት፤ ስለዚህ ቤተክርስቲያኗን በስሜ ጥሯት፤ እናም ወደ አብም በስሜ ፀልዩ እርሱም ለእኔም ሲል ቤተክርስቲያኗን ይባርካታል።\n\n8 ፰ እናም በስሜ ካልተጠራ የእኔ ቤተክርስቲያን እንዴት ሊሆን ይችላል? ቤተክርስቲያኗ በሙሴ ስም ከተጠራች የሙሴ ቤተክርስቲያን ትሆናለች፤ ወይም በሰው ስም ከተጠራች የሰው ቤተክርስቲያን ትሆናለች፤ ነገር ግን በወንጌሌ ላይ የተገነቡ ከሆኑ፣ በስሜ ከተጠራች የእኔ ቤተክርስቲያን ትሆናለች።\n\n9 ፱ እውነት እላችኋለሁ፣ በወንጌሌ ላይ ታንፃችኋል፤ ስለዚህ የምታደርጉትን ማንኛውንም ነገር በስሜ ትጠራላችሁ፤ ስለዚህ ለቤተክርስቲያኗ ወደ አብ በስሜ ከፀለያችሁ አብ ይሰማችኋል፤\n\n10 ፲ እናም ቤተክርስቲያኗ በወንጌሌ ላይ ከታነፀች አብም ስራውን ይገልፅባታል።\n\n11 ፲፩ ነገር ግን በወንጌሌ ላይ ካልታነፀች፣ እናም በሰዎች ስራ ላይ፣ ወይም በዲያብሎስ ስራ ላይ ከታነፀች፣ እውነት እላችኋለሁ ለጊዜው በስራቸው ደስታን ያገኛሉ፣ እናም ከጥቂት ጊዜም በኋላ ፍፃሜአቸው ይመጣልም፣ እናም ይፈረካከሳሉም፣ መመለስ በማይቻልበት እሳት ውስጥም ይወድቃሉ።\n\n12 ፲፪ ስራቸው ይከተላቸዋልና፣ በስራቸው ምክንያትም ተቆርጠው ወድቀዋልና፤ ስለዚህ የነገርኳችሁን ነገሮች አስታውሱ።\n\n13 ፲፫ እነሆ ወንጌሌን ሰጥቻችኋለሁ፣ እናም ለእናንተ የሰጠኋችሁ ወንጌልም ይህ ነው—ወደ ዓለም የመጣሁት የአባቴን ፈቃድ ለመፈፀም ነው፣ ምክንያቱም አባቴ ልኮኛልና።\n\n14 ፲፬ አባቴም በመስቀል እሰቀል ዘንድ ልኮኛል፤ እናም በመስቀል ላይ ከተሰቀልኩ በኋላ፣ ሰዎችን ሁሉ ወደ ራሴ አመጣ ዘንድ፣ እኔ በሰዎች እንደተሰቀልኩ በአብ አማካኝነት ሰዎች ይነሱ ዘንድ፣ መልካምም ይሁኑ መጥፎ በስራቸው እንዲፈረድባቸው በእኔ ፊት ለመቆም ይችሉ ዘንድ፣ ተሰቅያለሁ—\n\n15 ፲፭ እናም ለዚህም ምክንያት ተሰቀልኩኝ፤ ስለዚህ፣ በአብ ስልጣን መሰረት ሰዎች በሙሉ በስራቸው ይፈረድባቸው ዘንድ ወደ እኔ እንዲመጡ አደረግሁ።\n\n16 ፲፮ እናም እንዲህ ይሆናል ማንኛውም ንሰሃ የገባና በስሜ የተጠመቀ ይሞላል፤ እናም እስከመጨረሻው ከፀናም እነሆ ዓለምን የምፈርድበት ቀን ስትመጣ በአብ ፊት ከበደል የነፃ አደርገዋለሁ።\n\n17 ፲፯ እናም እስከመጨረሻው ፀንቶ የማይቀጥል ግን በአብ ፍትህ የተነሳ፣ ተቆርጦ መጨረሻ ወደሌለው፣ ወደእሳቱ የሚጣል እርሱ ነው።\n\n18 ፲፰ እናም ለሰው ልጆች የሰጣት ይህች ቃል ናት። እናም በዚህ የተነሳ የተሰጠውን ቃላት ይፈፅማል፣ እናም አይዋሽም፣ ነገር ግን ቃሉን በሙሉ ይፈፅማል።\n\n19 ፲፱ እናም በመንግስተ ሰማይ ምንም እርኩስ ነገር ሊገባ አይቻለውም፤ ስለዚህ በእምነታቸው እናም ለኃጢአታቸው ሁሉ ንሰሃ በመግባታቸውና እስከመጨረሻው ባላቸው ታማኝነት በደሜ ልብሳቸውን ካጠቡት በስተቀር በእረፍቱ የሚገባ ማንም የለም።\n\n20 ፳ እንግዲህ ትዕዛዜ ይህች ናት፥ በምድር ዳርቻ ያላችሁ ሁሉ ንሰሃ ግቡ፣ እናም መንፈስ ቅዱስን በመቀበል ትቀደሱ ዘንድ፤ በመጨረሻው ቀን በፊቴ ያለእንከን ትቆሙ ዘንድ ወደ እኔ ኑ፣ እናም በስሜ ተጠመቁ።\n\n21 ፳፩ እውነት፣ እውነት እላችኋለሁ፣ ይህ የእኔ ወንጌል ነው፤ እናም በቤተክርስቲያኔም መስራት ያለባችሁንም ነገሮች ታውቃላችሁና፤ እኔ ስሰራው ያያችሁትን ስራ እናንተም ደግሞ ስሩ፤ ስሰራ ያያችሁትን ስራ እናንተም ያን ታደርጋላችሁ፤\n\n22 ፳፪ ስለዚህ፣ እነዚህን ነገሮች ከሰራችሁ የተባረካችሁ ናችሁ፣ በመጨረሻው ቀን ከፍ ትላላችሁና።\n\n23 ፳፫ ከተከለከሉት በስተቀር ስላያችኋቸው እናም ስለሰማችኋቸው ነገሮች ፃፉ።\n\n24 ፳፬ ወደ ፊት የሚሆን የእነዚህን ሰዎች ስራ ቀድሞ እንደነበረው አድርጋችሁ ፃፉት።\n\n25 ፳፭ እነሆም፣ ከተፃፉት እናም ከሚፃፉት መጽሐፍት ይህ ህዝብ ይፈረድበታል፣ ምክንያቱም በእነርሱ አማካኝነት ስራዎቻቸው ለሰዎች ይታወቃሉና።\n\n26 ፳፮ እናም እነሆ፣ ሁሉም ነገሮች በአብ ተጽፈዋል፤ ስለዚህ በተፃፉት መጽሐፍት መሠረትም ዓለም ይፈረድበታል።\n\n27 ፳፯ እናም ጻድቅ በሚሆነው ለእናንተ በሰጠኋችሁ ፍርድ መሰረት በዚህ ህዝብ እንደምትፈረዱባቸው ታውቃላችሁ። ስለዚህ፣ እናንተ ምን ዐይነት ሰዎች መሆን ይገባችኋል? እውነት እላችኋለሁ እንደ እኔ ሁኑ።\n\n28 ፳፰ እናም እንግዲህ ወደ አብ እሄዳለሁ። እናም እውነት እላችኋለሁ፣ አብን ማናቸውንም ነገሮች በስሜ ብትጠይቁት ለእናንተ ይሰጣችኋል።\n\n29 ፳፱ ስለዚህ፣ ለምኑ፣ እናም ይሰጣችኋል፤ አንኳኩ እናም ይከፈትላችኋል፤ የሚጠይቅ ያገኛልና፤ እናም ለሚያንኳኳም ይከፈትለታልና።\n\n30 ፴ እናም እንግዲህ፣ እነሆ፣ በእናንተና ደግሞ በዚህ ትውልድ ምክንያት ሙሉ እስከሚሆን ድረስ ደስታዬ ታላቅ ነው፤ አዎን፣ እናም በእናንተና በዚህ ትውልድ ምክንያት አብና ደግሞ ቅዱስ የሆኑ መላዕክቶች ሁሉ ተደስተዋል፤ ምክንያቱም ከእነርሱም ማንም አልጠፋምና።\n\n31 ፴፩ እነሆ፤ ምክንያቱም በዚህ ትውልድ በህይወት ስላሉት ስለእነርሱ እንደተናገርኩ እንድትረዱ እፈልጋለሁ፣ እናም ማናቸውም አይጠፉም፤ እናም በእነርሱ ሙሉ ደስታዬን አግኝቻለሁ።\n\n32 ፴፪ ነገር ግን እነሆ፣ ከዚህ ትውልድ አራተኛው ትውልድ ልክ በጥፋት ልጅም እንደሆነው በምርኮ ስለሚወሰዱ፣ እኔን አሳዝኖኛል፤ ምክንያቱም እነርሱ ለብርና ለወርቅ፣ እናም በብልም ለሚበላሸውና ሌቦች ሊሰብሩትና ሊሰርቁት ለሚችሉት ይሸጡኛል። እናም በዚያን ቀን ስራቸውንም በራሳቸው ላይ በመመለስ እጎበኛቸዋለሁ።\n\n33 ፴፫ እናም እንዲህ ሆነ ኢየሱስ ይህንን ንግግሩን በጨረሰበት ወቅት ለደቀመዛሙርቱ እንዲህ አላቸው፥ በጠበበው ደጅ ግቡ፤ እናም ወደ ህይወት የሚወስደው ደጁ የጠበበ፣ መንገዱም የቀጠነ ስለሆነ፣ የሚያገኙትም ጥቂቶች ናቸውና፤ ነገር ግን ወደ ሞት የሚወስደው ደጅ ሰፊ መንገዱም ትልቅ ነው፣ እናም ምሽቱ እስከሚመጣ ሰዎችም መስራት እስከማይችሉበት ድረስ ወደ እርሱም የሚገቡ ብዙ ናቸው።\n\n", "3-ne 28": "[center][font_size=26]ምዕራፍ ፳፰[/font_size][/center]\n\n[i]ከአስራ ሁለቱ ደቀመዛሙርት ዘጠኙ ሲሞቱ የክርስቶስን መንግስት ለመውረስ ፈለጉ እናም ቃል ተገብቶላቸዋል—ሦስቱ ኔፋውያን ክርስቶስ በድጋሚ ወደ ምድር እስከሚመጣ በምድር ላይ ለመቆየት ፈለጉና በሞት ላይም ስልጣን ተሰጣቸው—እነርሱም ተለውጠዋልና ሊነገሩ የማይገቡ ነገሮችን አዩ፣ እናም አሁን በሰዎች መካከል እያገለገሉ ናቸው። ከ፴፬–፴፭ ዓ.ም. ገደማ።[/i]\n\n1 ፩ እናም እንዲህ ሆነ ኢየሱስ እነዚህን ቃላት በተናገረበት ጊዜ ለደቀ መዛሙርት እንዲህ ሲል አንድ በአንድ ተናገራቸው፥ ወደ አባቴ ከሄድኩኝ በኋላ ከእኔ የምትፈልጉት ምንድነው?\n\n2 ፪ እናም ከሦስቱ በስተቀር ሌሎች በሙሉ እንዲህ ሲሉ ተናገሩ፥ አንድ ሰው በህይወት የሚቆይበትን ያህል ጊዜ ከቆየን በኋላ፣ በአንተም የተጠራንበት አገልግሎታችን መጨረሻው ሲሆን፣ በፍጥነትም ወደአንተ መንግስትም እንመጣ ዘንድ እንፈልጋለን።\n\n3 ፫ እናም እርሱም አላቸው፥ ከእኔ ይህን ነገር በመፈለጋችሁ እናንተ የተባረካችሁ ናችሁ፤ ስለዚህ፣ ሰባ ሁለት ዓመት ከሆናችሁ በኋላ ወደ መንግስቴም ትመጣላችሁ፤ እናም ከእኔ ጋር እረፍትንም ታገኛላችሁ።\n\n4 ፬ እናም እነርሱን በተናገራቸው ጊዜም፣ ወደ ሦስቱ መለስ አለና እንዲህ አላቸው፥ ወደ አባቴ ስሄድ ምን እንዳደርግላችሁ ትፈልጋላችሁ?\n\n5 ፭ እናም የፈለጉትንም ለእርሱ ለመናገር ባለመድፈራቸው በልባቸው አዝነው ነበር።\n\n6 ፮ እናም እርሱ እንዲህ አላቸው፥ እነሆ፣ ያሰባችሁትን አውቃለሁ፣ እናም እኔም በአይሁዶች ከመሰቀሌ በፊት በአገልግሎቴ ወቅት ከእኔ ጋር የነበረውን የተወደደው ዮሐንስ የፈለገውን ነገር ፈልጋችኋል።\n\n7 ፯ ስለዚህ፣ እናንተ ይበልጥ የተባረካችሁ ናችሁ፣ ሞትን በጭራሽ አትቀምሱምና፤ ነገር ግን በአብ ፈቃድ መሰረት ሁሉም ነገሮች ይፈጸሙ ዘንድ በክብር በሰማይ ኃይል እስከምመጣ ድረስ ለሰው ልጆች የሚያደርጋቸውን የአብን ስራዎች በሙሉ ለመመልከት ትኖራላችሁ።\n\n8 ፰ እናም የሞት ስቃይ በጭራሽ አይደርስባችሁም፤ ነገር ግን በክብር በምመጣበት ወቅት ከሟችነት ሟች ወዳልሆነው በቅጽበት ትለወጣላችሁ፤ እናም በአባቴም መንግስት የተባረካችሁ ትሆናላችሁ።\n\n9 ፱ እናም በድጋሚ፣ በስጋ በምትቆዩበት ወቅትም ህመምን፣ ለዓለምም ኃጢያት ካልሆነ በቀር ሀዘን አታውቁም፤ እናም ይህንን ሁሉ የማደርገው ከእኔ በፈለጋችሁት ነገሮች ምክንያት ነው፤ ምክንያቱም ዓለም እንዳለች በቆየችበት ወቅት ነፍሳትን ወደእኔ ለማምጣት ፈልጋችኋልና።\n\n10 ፲ እናም በዚህ የተነሳ ደስታችሁ ሙሉ ይሆናል፤ በአባቴም መንግስት ትቀመጣላችሁ፤ አዎን አብም ሙሉ ደስታን እንደሰጠኝ ደስታችሁ ሙሉ ይሆናል፤ እናም እኔ እንደአባቴ እንደሆንኩ እናንተም እንደ እኔ ትሆናላችሁ፣ እናም አብና እኔም አንድ ነን፤\n\n11 ፲፩ እናም መንፈስ ቅዱስም ስለአብና ስለእኔ ይመሰክራል፤ አብም በእኔ የተነሳ መንፈስ ቅዱስን ለሰው ልጆች ይሰጣል።\n\n12 ፲፪ እናም እንዲህ ሆነ ኢየሱስም እነዚህን ቃላት በተናገረበት ወቅት፣ በምድር ላይ ከሚቆዩት ከሦስቱ በስተቀር፣ እያንዳንዳቸውን በጣቱ ነካ እናም ሔደ።\n\n13 ፲፫ እናም እነሆ፣ ሰማያት ተከፈቱና፣ እነርሱ ወደሰማይ ተነጠቁና ለመነገር የማይችሉ ነገሮችን ተመለከቱ፣ እናም ሰሙ።\n\n14 ፲፬ እናም እንዳይናገሩም ተከልክለው ነበር፤ የተመለከቷቸውንና የሰሟቸውን ነገሮች ለመናገር እንዲችሉ ስልጣንም አልተሰጣቸውም፤\n\n15 ፲፭ እናም በስጋም ሆነ ከስጋ ውጪ መሆናቸውን ለማወቅ አልቻሉም፤ የእግዚአብሔር የሆኑትን ነገሮች ለመመልከት እንዲችሉ ለእነርሱ ከስጋዊ ሰውነት ሟች ወዳልሆነው ሰውነት የተለወጡ መሰላቸው።\n\n16 ፲፮ ነገር ግን እንዲህ ሆነ በድጋሚ በምድረ ገጽ ላይ ያገለግሉ ነበር፤ ይሁን እንጂ በሰማይ በተሰጣቸው ትዕዛዝ ምክንያት ስለሰሙአቸው እናም ስለተመለከቱአቸው ነገሮች አላስተማሩም።\n\n17 ፲፯ እናም እንግዲህ፣ ከተለወጡበት ጊዜ ጀምሮ ሟችም ሆኑ የማይሞቱ እኔም አላውቅም፤\n\n18 ፲፰ ነገር ግን በተሰጡት ታሪክ መሰረት ይህን ያህል አውቃለሁ—እናም ህዝቡን ሁሉ በማስተማር፣ በሰበካቸው የሚያምኑ ብዙዎችን ከቤተክርስቲያኗ ጋር በማቀላቀል፣ በማጥመቅ በምድር ገጽ ተጉዘዋል፣ እናም የተጠመቁም ሁሉ መንፈስ ቅዱስን ተቀብለዋል።\n\n19 ፲፱ እናም ከቤተክርስቲያኗ ባልሆኑት ወደ ወህኒ ተጥለዋል። እናም ሁለት ቦታም በመከፈላቸው እስር ቤቶቹም ሊይዟቸው አልቻሉም።\n\n20 ፳ እናም ወደ ምድርም ውስጥ ተጣሉ፤ ነገር ግን ምድሪቱንም በእግዚአብሔር ቃል መቱ፤ በዚህም በኃይሉ ከመሬቱ ጥልቅ ድነው ነበር፤ እናም እነርሱን በበቂ ሁኔታ ሊይዝ የሚችል ጉድጓድ ለመቆፈር አልቻሉም።\n\n21 ፳፩ እናም ሦስት ጊዜም በእቶኑ ውስጥ ተወረወሩ፣ እናም ምንም ጉዳት አልደረሰባቸውም።\n\n22 ፳፪ እናም ሁለት ጊዜ በዱር አውሬ ዋሻ ተጣሉ፤ እናም እነሆ ልጅ ከሚጠባ የበግ ጠቦትጋር እንደሚጫወተው ከአውሬዎች ጋር ይጫወቱ ነበር፣ እናም ምንም ጉዳት አልደረሰባቸውም።\n\n23 ፳፫ እናም እንዲህ ሆነ በኔፊ ሰዎች መካከል ሔዱና፣ በምድረ ገጽ ላይም ለሁሉም ሰዎች የክርስቶስን ወንጌል አስተማሩ፤ እናም እነርሱ ወደ ጌታ ተለወጡና፣ ከክርስቶስ ቤተክርስቲያንም ጋር ተቀላቀሉ፣ እንደ ኢየሱስ ቃልም ያ ትውልድ በሙሉ እንደዚህ ተባርኮ ነበር።\n\n24 ፳፬ እናም እንግዲህ እኔ ሞርሞን፣ ለጊዜው እነዚህን ነገሮች በተመለከተ ንግግሬን አቆማለሁ።\n\n25 ፳፭ እነሆ፣ ሞትን ቀምሰው የማያውቁትን ሰዎች ስማቸውን ልፅፍ ነበር፣ ነገር ግን ጌታ ከለከለኝ፤ ስለዚህ ከዓለም ተደብቀዋልና ስማቸውን አልጽፍም።\n\n26 ፳፮ ነገር ግን እነሆ፣ እኔ አይቻቸዋለሁ፣ እናም እኔንም አስተምረውኛል።\n\n27 ፳፯ እናም እነሆ ከአህዛብ መካከል ይሆናሉ፣ አህዛብም አያውቋቸውም።\n\n28 ፳፰ ደግሞም ከአይሁዶች መካከል ይሆናሉ፣ እናም አይሁዶችም አያውቋቸውም።\n\n29 ፳፱ እናም እንዲህ ይሆናል፣ ፍላጎታቸው ይሟላ ዘንድና ደግሞም በውስጣቸው ባለው አሳማኝ በሆነው የእግዚአብሔር ኃይል ምክንያት፣ ጌታ በጥበቡ ብቁ መሆኑን በሚመስለው፣ ለተበተኑት የእስራኤል ነገዶች በሙሉና፣ ለሁሉም ሀገር፣ ነገድ፣ ቋንቋና ህዝብ ያገለግላሉ፣ እናም ደግሞ ከመካከላቸው ብዙ ነፍሳትን ወደ ኢየሱስ ያመጣሉ።\n\n30 ፴ እናም እነርሱም እንደ እግዚእብሔር መላዕክቶች ናቸው፤ እናም በኢየሱስ ስም ወደ አብ ከጸለዩ መልካም በሚመስላቸው ለማንኛውም ሰው እራሳቸውን ለማሳየት ይችላሉ።\n\n31 ፴፩ ስለዚህ፤ ሰዎች ሁሉ በክርስቶስ የፍርድ ወንበር ፊት በእርግጥ መቆም ከሚገባቸው ከታላቁ እና ከሚመጣው ቀን በፊት፣ ታላቅ እንዲሁም ድንቅ ስራዎች በእነርሱ ይከናወናሉ፤\n\n32 ፴፪ አዎን ከፍርድ ቀን በፊት እንኳን በአህዛብ መካከል በእነርሱ አማካኝነት ታላቅ እና ድንቅ ስራ ይሰራል።\n\n33 ፴፫ እናም የክርስቶስን ድንቅ ስራዎች ታሪክ በሙሉ የሚናገሩት ቅዱሳን መጻሕፍት ካሉአችሁ፣ በክርስቶስ ቃላት መሰረት እነዚህ ነገሮች በእርግጥ እንደሚመጡ ታውቃላችሁ።\n\n34 ፴፬ እናም የኢየሱስንና ደግሞ እርሱ የመረጣቸውንና በመካከላቸው የላካቸውን ቃላት ለማያዳምጡ ወዮላቸው፤ የኢየሱስን ቃላትና የላካቸውን ቃላት የማይቀበሉ እርሱንም አይቀበሉም፤ እናም ስለዚህ እርሱም በመጨረሻው ቀን አይቀበላቸውም፤\n\n35 ፴፭ እናም እነርሱ ባይወለዱ ይሻላቸው ነበር። ደህንነት ለማምጣት በሰዎች እግር ስር የተረገጠውን እግዚአብሔር ቁጣ ፍርድ ለማስወገድ ይቻላል ብላችሁ ትገምታላችሁን?\n\n36 ፴፮ እናም እንግዲህ እነሆ፣ ጌታ ስለመረጣቸው፣ አዎን፣ በሰማያት ስለተወሰዱት ስለሦስቱ፣ እንደተናገርኩት ከሟችነት ወደማይሞተው መንፃታቸውን አላውቅም—\n\n37 ፴፯ ነገር ግን እነሆ፣ ከጻፍኩት በኋላ ጌታን ስለእነርሱ ጠይቄዋለሁ እና ለእኔም በሰውነታቸው ላይ ለውጥ መደረጉ አስፈላጊ መሆኑን አለበለዚያም ሞትን መቅመስ እንዳለባቸው ገልፆልኛል፤\n\n38 ፴፰ ስለዚህ፣ ሞትን እንዳይቀምሱ፣ በዓለም ኃጢያት ካልሆነ በቀር በህመም ሆነ በሀዘን እንዳይሰቃዩ በሰውነታቸው ላይ ለውጥ ተደርጓል።\n\n39 ፴፱ እንግዲህ ይህ ለውጥ በመጨረሻው ቀን ከሚከናወነው ለውጥ ጋር እኩል አይደለም፤ ነገር ግን ሰይጣን በእነርሱ ላይ ስልጣን እንዳይኖረው፣ እነርሱንም መፈተን እንዳይቻለው፣ ለውጥ በእነርሱ ላይ ተደርጓል፤ እናም በስጋቸው ተቀድሰዋል፣ ቅዱስም ነበሩ እናም የምድርም ኃይላትም እነርሱን ለመያዝ አይቻላቸውም።\n\n40 ፵ እናም የክርስቶስ የፍርድ ቀንም እስከሚመጣ በዚህ ሁኔታ ይቆያሉ፤ እናም በዚያን ቀንም ታላቅ ለውጥን ይቀበሉና ከዚህ በኋላም ከአብ መንግስትም ላለመውጣት ነገር ግን ከእግዚአብሔር ጋር በሰማያት ለዘለዓለም ለመኖር ይቀበላሉ።\n\n", "3-ne 29": "[center][font_size=26]ምዕራፍ ፳፱[/font_size][/center]\n\n[i]የመፅሐፈ ሞርሞን መምጣት ጌታ እስራኤልን የሚሰበስብበት እንዲሁም ቃል ኪዳኑን ለመፈጸም የሚጀምርበት ምልክት ነው—የኋለኛው ቀን ራዕዮችን እንዲሁም ስጦታዎችን የማይቀበሉ የተረገሙ ይሆናሉ። ከ፴፬–፴፭ ዓ.ም. ገደማ።[/i]\n\n1 ፩ እናም እንግዲህ እነሆ፣ እንዲህ እላችኋለሁ፤ እነዚህ ነገሮች በቃሉ መሰረት ወደ አህዛብ መምጣታቸው በጥበቡ ጌታ ተገቢ መሆናቸውን በሚመለከትበት ጊዜ፣ አብም ከእስራኤል ልጆች ጋር በድጋሚ ወደ ትውልድ ምድራቸው ለመመለስ ቃል ኪዳን የገባውን መፈፀም እንደጀመረ ታውቃላችሁ።\n\n2 ፪ እናም በቅዱሳን ነቢያት የተነገሩት የጌታ ቃልም በሙሉ እንደሚፈፀሙ ታውቃላችሁ፤ እናም ጌታ ወደ እስራኤል ልጆች የሚመጣበት ጊዜውን አዘገየ ማለት አያስፈልጋችሁም።\n\n3 ፫ እናም የተነገሩት ቃላትም ከንቱ ናቸው ብላችሁ በልባችሁ አትገምቱ፣ ምክንያቱም እነሆ ጌታ ለእስራኤል ቤት ለህዝቡ የገባውን ቃል ኪዳን ያስታውሳልና።\n\n4 ፬ እናም እነዚህ የተባሉት በመካከላችሁ ሲመጡ በምትመለከቱበት ጊዜ፣ ከዚያም የጌታን ስራ ልትወቅሱ አይገባችሁም፣ ምክንያቱም የፍትህ ጎራዴ በቀኝ እጁ ናትና፤ እናም እነሆ፣ በዚያን ቀን ስራውን የምትወቅሱ ከሆነ በቅርቡይህችም እንድታሸንፋችሁ ያደርጋል።\n\n5 ፭ የጌታን ስራ የሚወቅስ ወዮለት፣ አዎን፣ ክርስቶስን እና ስራዎቹን ለሚክድ ወዮለት!\n\n6 ፮ አዎን፣ የጌታን ራዕይ ለሚክድ፣ እናም ጌታ ከእንግዲህ በራዕይ፣ ወይንም በትንቢት፣ ወይም በስጦታ፣ ወይም በልሳን ወይም በፈውስ፣ ወይንም በመንፈስ ቅዱስ ኃይል አይሰራም ለሚል ወዮለት!\n\n7 ፯ አዎን፣ እናም በዚያን ቀን ጥቅምን ለማግኘት፣ በኢየሱስ ክርስቶስም ከእንግዲህ ድንቅ ነገር አይሰራም ለሚል ወዮለት፤ ይህንን የሚያደርግ እንደጥፋት ልጅ ይሆናልና፣ ለእርሱም በክርቶስ ቃል መሰረት ምህረት አይኖረውምና!\n\n8 ፰ አዎን፣ እናም ከእንግዲህ ልታጉረመርሙ፣ እንዲሁም ልትወቅሱ፣ አይሁዶችንም ሆነ፣ የእስራኤል ቤት ቅሪት በሆኑት ላይ ትቀልዱም ዘንድ አይገባችሁም፤ እነሆም ጌታ ለእነርሱ የገባውን ቃል ኪዳን ያስታውሳል፣ እናም በመሃላ እንደገባውም ይፈጽምላቸዋል።\n\n9 ፱ ስለዚህ ጌታም ለእስራኤል ቤት የገባውን ቃል ኪዳን ለማሟላት ፍትሁን ለመፈጸም እንዳይችል ቀኝ እጁን ወደግራው ለመመለስ ይቻለናል በማለት መገመት የለባችሁም።\n\n", "3-ne 30": "[center][font_size=26]ምዕራፍ ፴[/font_size][/center]\n\n[i]የኋለኛው ቀን አህዛብ ንሰሃ እንዲገቡ፣ እናም ወደ ክርስቶስ እንዲመጡ፣ እና ከእስራኤል ቤትም ጋር እንዲቆጠሩ ታዘዋል። ከ፴፬–፴፭ ዓ.ም. ገደማ።[/i]\n\n1 ፩ እናንት አህዛብ ሆይ፣ ስሙ፤ እናም እናንተን በተመለከተ እንድናገር ያዘዘኝን ህያው የሆነው የእግዚአብሔር ልጅ የኢየሱስ ክርስቶስን ቃላት አድምጡ፤ እነሆም እንዲህ ብዬም እንድፅፍ አዞኛል፥\n\n2 ፪ አህዛብ ሁሉ ከኃጢያት መንገዳችሁ ተመለሱ፤ እናም ከክፉ ስራዎቻችሁ፣ ከውሸታችሁና፣ ከአታላይነታችሁ፣ እናም ከዝሙት ተግባራችሁና፣ በድብቅ ከምትፈፅሙት ርኩሰት፣ በጣዖት ማምለካችሁም፣ ከግድያችሁም፣ ከካህናት ተንኮላችሁም፣ ከምቀኝነታችሁም፣ ከፀበኝነታችሁም፣ እናም ከሁሉም ኃጢአቶቻችሁና ርኩሰታችሁ ሁሉ ንሰሃ ግቡ፣ እናም ለኃጢአቶቻችሁ ስርየትን ትቀበሉና፣ በመንፈስ ቅዱስ ትሞሉ ዘንድ፣ የእስራኤል ቤት ከሆኑት ህዝቦቼ ጋርም ትቆጠሩ ዘንድ ወደ እኔ ኑ፣ እናም በስሜ ተጠመቁ።\n\n", "4-ne 1": "[center][font_size=26]አራተኛው ኔፊ[/font_size][/center]\n\n[center][font_size=26]የኔፊ መፅሐፍ ከኢየሱስ ክርስቶስ ደቀመዛሙርት አንዱ የነበረው የኔፊ ልጅ[/font_size][/center]\n\nበእርሱ መዛግብት መሰረት የነበረው የኔፊ ህዝብ ታሪክ።\n\n[center][font_size=26]ምዕራፍ ፩[/font_size][/center]\n\n[i]ኔፋውያን እንዲሁም ላማናውያን ሁሉ ወደ ጌታ ተለወጡ—ሁሉም ነገሮች በጋራ ነበሯቸው፣ ተአምራትን ሰሩ፣ በምድሪቱም ላይ በለፀጉ—ከሁለት መቶ ዓመታት በኋላ፣ መከፋፈል፣ ክፋት፣ ሀሰተኛ ቤተክርስቲያኖች፣ እናም ስደት ተነሳ—ከሦስት መቶ ዓመታት በኋላ፣ ኔፋውያን እንዲሁም ላማናውያን ኃጢአተኞች ሆኑ—አማሮንም ቅዱሳን መጻሕፍቶችን ደበቃቸው። ከ፴፭–፫፻፳፩ ዓ.ም. ገደማ።[/i]\n\n1 ፩ እናም እንዲህ ሆነ ሠላሳ አራተኛው ዓመትና፣ ደግሞ ሠላሳ አምስተኛው ዓመት አለፈ፣ እናም እነሆ የኢየሱስ ደቀመዛሙርት በምድሪቱ ዙሪያ በሁሉም ስፍራ የክርስቶስን ቤተክርስቲያን መሰረቱ። እናም ወደ እነርሱ የመጡት፣ ለኃጢአታቸውም ከልባቸው ንሰሃ የገቡት ሰዎች ሁሉ በኢየሱስ ስም ተጠመቁ፣ እናም ደግሞ መንፈስ ቅዱስን ተቀበሉ።\n\n2 ፪ እናም እንዲህ ሆነ በምድሪቱ ገፅ የነበሩት ላማናውያንም ሆኑ ኔፋውያን በሙሉ በሠላሳ ስድስተኛው ዓመት ወደ ጌታ ተለወጡና፣ በመካከላቸው ፀብም ሆነ ጥላቻ አልነበረም፣ እናም እያንዳንዱ ሰው እርስ በርሱ በቅን ይሰራ ነበር።\n\n3 ፫ እናም ሁሉም ነገሮች በጋራ ነበሩአቸው፣ ስለዚህ ድሃና ሃብታም፣ ግዞተኛና ነፃ አልነበረም፣ ነገር ግን ሁሉም ነፃና፣ ሰማያዊውን ስጦታ ተቀባይ ነበሩ።\n\n4 ፬ እናም እንዲህ ሆነ ሠላሳ ሠባተኛውም ዓመት ደግሞ አለፈ፣ እናም በምድሪቱ ሠላም ሰፈነ።\n\n5 ፭ እናም በኢየሱስ ደቀመዛሙርት አማካኝነት ታላቅና ድንቅ ሥራዎች ይሰሩ ነበር፣ ስለዚህ ህመምተኞችን ይፈውሱ፣ እናም ሙታኖችን ያስነሱና፣ ሽባውን እንዲራመድ ያደርጉ፣ እናም ዐይነ ስውር ብርሃን እንዲያገኝና፣ ደንቆሮ እንዲሰማ ያደርጉ ነበር፤ እናም ሁሉንም አይነት ታዕምራቶችን በሰው ልጆች መካከል ያከናውኑ ነበር፤ እናም በክርስቶስ ስም ካልሆነ በቀር በማንም ታምራቶችን አልሰሩም።\n\n6 ፮ እና በዚህ ሠላሳ ስምንተኛው ዓመት አለፈና፣ ደግሞ ሠላሳ ዘጠነኛው፣ እናም አርባ አንደኛውና፣ አርባ ሁለተኛው ዓመት አለፈ፣ አዎን፣ አርባ ዘጠነኛው ዓመት እስከሚያልፍ ድረስና፣ ደግሞ ሃምሳ አንደኛውና፣ ሃምሳ ሁለተኛው፤ አዎን፣ እናም ሃምሳ ዘጠነኛው ዓመትም እስከሚያልፍ ድረስ እንዲህ ሆነ።\n\n7 ፯ እናም ጌታ በምድሪቱ ላይ እጅግ እንዲበለፅጉ አደረጋቸው፤ አዎን፣ በዚህም የተነሳ ከተሞች በተቃጠሉበት ሥፍራ ከተሞችን በድጋሚ አቋቋሙ።\n\n8 ፰ አዎን፣ ያቺን ታላቋን የዛራሔምላ ከተማንም በድጋሚ እንድትገነባ አደረጉ።\n\n9 ፱ ነገር ግን የሰጠሙ ብዙ ከተሞች ነበሩ፣ እናም በቦታውም ውሃ ይፈልቅ ነበር፤ ስለዚህ እነዚህ ከተሞች ሊታደሱ አልተቻላቸውም።\n\n10 ፲ እናም አሁን፣ እነሆ፣ እንዲህ ሆነ የኔፊ ህዝቦች ተጠናከሩ፣ እናም በጣም በፍጥነት ተባዙና፣ እጅግ መልካም እንዲሁም ያማሩ ህዝቦች ሆኑ።\n\n11 ፲፩ እናም ተጋቡና፣ ለጋብቻም ተሰጡ፣ እናም ጌታ በብዙ በገባላቸው ቃል ኪዳኖች ተባረኩ።\n\n12 ፲፪ እናም ከእንግዲህ በሙሴ ህግ ስራዎችና ሥርዓት መሠረት አልተራመዱም፣ ሥርዓቶቹንም አይከተሉም ነበር፤ ነገር ግን ከጌታቸውና ከአምላካቸው በተቀበሉአቸው ትዕዛዛት፣ ያለማቋረጥ በፆማቸውና፣ በፀሎታቸው፣ እንዲሁም በየወቅቱ ለመፀለይና የጌታን ቃል ለመስማት በመሰብሰብ ይራመዱ ነበር።\n\n13 ፲፫ እናም እንዲህ ሆነ በምድሪቱ ህዝቦች መካከል ሁሉ ምንም ፀብ አልነበረም፤ ነገር ግን በኢየሱስ ደቀመዛሙርት መካከል ኃያል የሆኑ ተአምራት ይሰሩ ነበር።\n\n14 ፲፬ እናም እንዲህ ሆነ ሰባ አንደኛው እንዲሁም ሰባ ሁለተኛው ዓመት አለፈ፤ አዎን፣ በአጠቃላይ ሰባ ዘጠነኛው ዓመት አለፈ፤ አዎን መቶ ዓመታት አለፉ፣ እናም ኢየሱስ በምድር እንዲቆዩ ከመረጣቸው ከሦስቱ በስተቀር ሁሉም የኢየሱስ ደቀመዛሙርት ወደ እግዚአብሔር ገነት ሄደዋል፤ እናም በእነርሱም ቦታ የተሾሙ ሌሎች ደቀመዛሙርት ነበሩ፤ እናም ደግሞ የዚያም ትውልድ ብዙዎች ሞቱ።\n\n15 ፲፭ እናም እንዲህ ሆነ በህዝቡ ልብ ውስጥ ባለው የእግዚአብሔር ፍቅር የተነሳ በምድሪቱ ፀብ አልነበረም።\n\n16 ፲፮ እናም ቅናት፣ ቁጣ፣ ሁከት፣ ዝሙት፣ መዋሸትም፣ ግድያም ሆነ ዝሙትን የሚቀሰቅስ ምንም ነገር አልነበረም፤ እናም በእርግጥ በእግዚአብሔር እጅ ከተፈጠሩት ሰዎች መካከል እንደዚህ ያለ ደስተኛ ሊሆን የቻለ ህዝብ አልነበረም።\n\n17 ፲፯ ሌቦችም ሆኑ ገዳዮች፣ ላማናውያንም ሆኑ ማንኛውም ዓይነት በመደብ የተለዩ ሰዎች አልነበሩም፤ ነገር ግን ሁሉም በአንድነት የክርስቶስ ልጆች፣ እናም የእግዚአብሔርንም መንግስት ወራሾች ነበሩ።\n\n18 ፲፰ እናም እነርሱ እንዴት የተባረኩ ነበሩ! ምክንያቱም ጌታ በስራዎቻቸው ሁሉ ባርኳቸዋልና፤ አዎን፣ አንድ መቶ አስረኛው ዓመት እስኪያልፍ እንኳን ተባርከዋል፤ በልፅገዋልም፤ እናም ከክርስቶስ ጉብኝት ጀምሮ የመጀመሪያው ትውልድ አልፎአልና፣ በምድሪቱ ሁሉ ፀብ አልነበረም።\n\n19 ፲፱ እናም እንዲህ ሆነ ይህንን የመጨረሻ መዝገብ ጠብቆ ያቆየው (እናም በኔፊ ሠሌዳዎች ላይ ነበር ያስቀመጣቸው) ኔፊ ሞተና ልጁ አሞፅ በእርሱ ቦታ አስቀመጠው፤ እናም አሞፅም ደግሞ በኔፊ ሠሌዳዎች ላይ ጠበቃቸው።\n\n20 ፳ እናም ለሰማንያ አራት ዓመታት አስቀመጠው፣ እናም በቤተክርስቲያኑ ላይ ከተነሱትና የላማናውያንን ስም ከወሰዱት ጥቂት ሰዎች በቀር በምድሪቱ አሁንም ሠላም ነበር፤ ስለዚህ በምድሪቱ ላይ በድጋሚ ላማናውያን ሆኑ።\n\n21 ፳፩ እናም እንዲህ ሆነ አሞፅም ደግሞ ሞተ (እናም ይህ ክርስቶስ ከመጣ ከመቶ ዘጠና አራት ዓመት በኋላ ነበር) እናም ልጁ አሞፅ በእርሱ ምትክ መዛግብቱን ጠበቀ፤ እናም ደግሞ በኔፊ ሠሌዳዎች ላይ ጠበቃቸው፤ እናም ይህም ደግሞ ይህ መፅሐፍ በሆነው በኔፊ መጽሐፍ ላይ ተፅፈው ነበር።\n\n22 ፳፪ እናም እንዲህ ሆነ ሁለት መቶ ዓመታት አለፉ፤ እናም ከጥቂቶች በስተቀር ሁለተኛውም ትውልድ በሙሉ አለፈ።\n\n23 ፳፫ እናም እንግዲህ እኔ ሞርሞን፣ ህዝቡም እንደተባዙ፣ በምድሪቱ ገፅ ላይ በሙሉ እስከተሰራጩ ና፣ በክርስቶስ ባገኙት ብልፅግናም እጅግ ሀብታሞች እንደሆኑ እንድታውቁ እፈልጋለሁ።\n\n24 ፳፬ እናም አሁን፣ በሁለት መቶ አንደኛው ዓመት በመካከላቸው በኩራት የተወጣጠሩ፣ ይኸውም ውድ ልብሶችንና መልካም ዕንቁ ከሆኑት ሁሉ እንዲሁም የዓለምን መልካም የሆኑ ነገሮችን የሚለብሱ ነበሩ።\n\n25 ፳፭ እናም ከዚያን ጊዜ በኋላ በመካከላቸው የጋራ የሆኑ ዕቃዎች እንዲሁም ንብረቶች አልነበሯቸውም።\n\n26 ፳፮ እናም በመደብ መከፋፈል ጀመሩ፤ እናም ለራሳቸው ጥቅም ሲሉ ቤተክርስቲያን መስራት ጀመሩ፤ እናም የክርስቶስን እውነተኛ ቤተክርስቲያንም መካድ ጀመሩ።\n\n27 ፳፯ እናም እንዲህ ሆነ ሁለት መቶ አስረኛው ዓመት እንዳለፈም በምድሪቱ ብዙ ቤተክርስቲያኖች ነበሩ፤ አዎን፣ ክርስቶስንም እናውቃለን የሚሉ ብዙ ቤተክርስቲያኖችም ነበሩ፤ እናም ይሁን እንጂ የወንጌሉን አብዛኛውን ክፍል ክደዋል፣ በዚህም የተነሳ ሁሉንም ዓይነት ክፋቶች ተቀብለዋል፤ እናም እርሱ ብቁ ባለመሆኑ የተከለከለውን ቅዱስ የሆነውን ሰጥተዋልና።\n\n28 ፳፰ እናም በክፋታቸውም የተነሳና ልባቸውን በተቆጣጠረው በሰይጣን ኃይል የተነሳ ይህች ቤተክርስቲያን እጅግ ተስፋፋች።\n\n29 ፳፱ እናም በድጋሚ፣ ክርስቶስን የሚክድ ሌላ ቤተክርስቲያን ነበር፤ እናም በትህትናቸውና በክርስቶስ ባላቸው እምነት የተነሳ እውነተኛ የሆነችውን የክርስቶስን ቤተክርስቲያን አሳደዱ፤ እናም በመካከላቸው ብዙ ተአምራትንም በመስራታቸው ጠሉዋቸው።\n\n30 ፴ ስለዚህ ከእነርሱ ጋር በቀሩት የኢየሱስ ደቀመዛሙርት ላይ ኃይልና ስልጣናቸውን ተጠቀሙ፣ ወህኒ ቤትም ጣሉአቸው፤ ነገር ግን በውስጣቸው ባለው በእግዚአብሔር ቃል ኃይል ወህኒ ቤቱ ሁለት ቦታ ተከፈለ፣ እናም በመካከላቸው ኃያል ተአምራትን መስራት ቀጠሉ።\n\n31 ፴፩ ይሁን እንጂ፣ እናም እነዚህ ሁሉ አስደናቂ ነገሮች ቢኖሩም እንኳን፣ ሰዎቹ ልባቸውን አጠጥረው ነበር፣ እናም በኢየሩሳሌም የነበሩት አይሁዶች በቃሉ መሠረት ኢየሱስን ለመግደል እንደፈለጉት ሁሉ እነርሱን ለመግደል ፈለጉ።\n\n32 ፴፪ እናም በእሳት ዓምድም ውስጥ ጣሉአቸውና፣ ምንም ጉዳት ሳይደርስባቸው ወጡ።\n\n33 ፴፫ እናም ደግሞ በዱር አራዊት ዋሻ ጣሉአቸውና፣ እነሆ ልጅ ከሚጠባ የበግ ጠቦትጋር እንደሚጫወተው ከአውሬዎች ጋር ይጫወቱ ነበር፣ እናም ምንም ጉዳት ሳይደርስባቸው ከመካከላቸው ወጡ።\n\n34 ፴፬ ይሁን እንጂ፣ ሰዎቹ በብዙ ካህናትና ሃሰተኛ ነቢያት ብዙ ቤተክርስቲያኖችን እንዲሰሩና ሁሉንም አይነት ክፋቶች እንዲሰሩ በመመራታቸው ልባቸውን አጠጥረውት ነበር። እናም የኢየሱስን ህዝቦችንም መቱ፤ ነገር ግን የኢየሱስ ሰዎች መልሰው አልመቱአቸውም ነበር። እናም ከዓመት ዓመት፣ ሁለት መቶ ሰላሳ ዓመት እስከሚያልፍ ድረስ እምነት በማጣትና በክፋቶቻቸው መነመኑ።\n\n35 ፴፭ እናም እንግዲህ እንዲህ ሆነ በዚሁ ዓመት፤ አዎን፣ በሁለት መቶ ሠላሳ አንደኛው ዓመት፣ በህዝቡ መካከል ታላቅ የሆነ መከፋፈል ነበር።\n\n36 ፴፮ እናም እንዲህ ሆነ በዚህ ዓመት ኔፋውያን ተብለው የሚጠሩ ሰዎች ተነሱና፣ እነርሱም በክርስቶስ እውነተኛ አማኞች ነበሩ፤ እናም በመካከላቸው በላማናውያን—ያዕቆባውያንና፣ ዮሴፋውያን፣ እናም ዞራማውያን ተብለው የሚጠሩ ነበሩ፤\n\n37 ፴፯ ስለዚህ በክርስቶስ እውነተኛ አማኞች እናም የክርስቶስ እውነተኛ አምላኪዎች (ከእነርሱም መካከል በምድር የቀሩት ሦስቱ የኢየሱስ ደቀመዛሙርት ነበሩ) ኔፋውያንና፣ ያዕቆባውያን፣ እናም ዮሴፋውያንና፣ ዞራማውያን ተብለው ይጠሩ ነበር።\n\n38 ፴፰ እናም እንዲህ ሆነ ወንጌሉን ያልተቀበሉት ላማናውያን፣ ልሙኤላውያንና፣ እስማኤላውያን ተብለው ይጠሩ ነበር፤ እናም እምነት አጥተው አልመነመኑም፣ ነገር ግን በክርስቶስ ወንጌል ላይ በፈቃደኝነት አምፀዋል፤ እናም አባቶቻቸው ከመጀመሪያው ጀምረው እንደመነመኑት፣ እነርሱ ልጆቻቸውን እንዳያምኑ አስተምረዋቸዋል።\n\n39 ፴፱ እናም ይህም የነበረው ከመጀመሪያም እንደነበረው የአባቶቻቸው ክፋትና ርኩስነት ምክንያት ነው። እናም ከጥንት ጀምሮ ላማናውያን የኔፊን ልጆች እንዲጠሉ እንደተማሩት የእግዚአብሔርን ልጆች እንዲጠሉ ተማሩ።\n\n40 ፵ እናም እንዲህ ሆነ ሁለት መቶ አርባ አራተኛው ዓመት አለፈ፣ እናም የህዝቡም ጉዳይ እንዲህ ነበር። እናም ከህዝቡ ይበልጡን ክፉ የነበሩት የበረቱ ሆኑና፣ ከእግዚአብሔር ሰዎች ይበልጥ እጅግ ብዙ ሆኑ።\n\n41 ፵፩ እናም አሁንም ለራሳቸው ቤተክርስቲያንን መስራት ቀጠሉ፣ በከበሩ ነገሮችም አስጌጡአቸው። በዚህም ሁለት መቶ ሃምሳ ዓመት፣ እናም ደግሞ ሁለት መቶ ስልሳ ዓመታትም አለፉ።\n\n42 ፵፪ እናም እንዲህ ሆነ ክፉዎች የሆኑት የጋድያንቶን ቡድኖች ሚስጥር መሃላንና ውህደትን በድጋሚ መገንባት ጀመሩ።\n\n43 ፵፫ እናም ደግሞ የኔፊ ህዝብ ተብለው የሚጠሩት እጅግ ሀብታሞች በመሆናቸው መኩራት ጀመሩ፣ እናም እንደወንድሞቻቸው እንደላማናውያን ከንቱ ሆኑ።\n\n44 ፵፬ እናም ከዚህ ጊዜ ጀምሮ ደቀመዛሙርቱም ስለዓለም ኃጢያት ማዘን ጀመሩ።\n\n45 ፵፭ እናም እንዲህ ሆነ ሦስት መቶ ዓመታት ካለፉ በኋላ፣ የኔፊ እንዲሁም የላማናውያን ሰዎች በተመሳሳይ ሁኔታ እጅግ ክፉዎች ሆኑ።\n\n46 ፵፮ እናም እንዲህ ሆነ የጋድያንቶን ዘራፊዎች በምድሪቱ ገፅ ሁሉ ተሰራጩ፤ እናም ከኢየሱስ ደቀመዛሙርት በቀር ፃድቅ የነበረ ማንም አልነበረም። እናም በመጋዘኖቻቸው በርካታ ወርቆችንና ብሮችን አከማችተው ነበር፣ እናም ማንኛውንም ሸቀጦቻቸውን ይገበያዩ ነበር።\n\n47 ፵፯ እናም እንዲህ ሆነ ሦስት መቶ አምስት አመታት ካለፉ በኋላ፣ (እናም ህዝቡ አሁንም በክፋታቸው ቀጥለዋል) አሞፅ ሞተ፤ ወንድሙ አማሮንም መዛግብቱን በእርሱ ምትክ ጠበቀ።\n\n48 ፵፰ እናም እንዲህ ሆነ ሦስት መቶ ሃያኛው ዓመት ካለፈ በኋላ፣ አማሮን በመንፈስ ቅዱስ በመገፋፋቱ፣ ቅዱስ የሆኑትን መዛግብት ደበቀ—አዎን፣ ቅዱሳን የነበሩትን ከትውልድ እስከ ትውልድ ሲተላለፉ የመጡትን መዝገቦች ሁሉ—ክርስቶስ ከመጣ ከሦስት መቶ ሀያ ዓመት ጀምሮ ያሉትን ጭምር ደበቀ፤\n\n49 ፵፱ እናም በጌታ ትንቢትና ቃል ኪዳን መሰረት በድጋሚ ወደ ያዕቆብ ቤት ቅሪት ይመጡ ዘንድ በጌታ ደበቃቸው። እናም የአማሮን መዝገብ ፍፃሜ ይህ ነው።\n\n", "morm 1": "[center][font_size=26]መፅሐፈ ሞርሞን[/font_size][/center]\n\n[center][font_size=26]ምዕራፍ ፩[/font_size][/center]\n\n[i]አማሮን ስለቅዱሳን መዛግብት ለሞርሞን መመሪያዎችን ሰጠው—በኔፋውያን እና በላማናውያን መካከል ጦርነት ተጀመረ—ሦስቱ ኔፋውያን ተወሰዱ—ክፋት፣ አለማመን፣ አስማትና ጥንቆላ ሰፈነ። ከ፫፻፳፩–፫፻፳፮ ዓ.ም. ገደማ።[/i]\n\n1 ፩ እናም እንግዲህ እኔ ሞርሞን፣ ስላየኋቸውና ስለሰማኋቸው ነገሮች ታሪክ ፃፍኩ፣ እናም መፅሐፈ ሞርሞን ብዬ ጠራሁት።\n\n2 ፪ እናም አማሮን በጌታ መዛግብቱን ሊደብቅ ባለበት ጊዜ፣ ወደ እኔ መጣ፣ (እኔም አስር ዓመቴ ስለነበርና ሕዝቦቼ እንደተማሩት በመጠኑ መማር ጀመርኩ) እናም አማሮን እንዲህ አለኝ፥ እንደምገምተው አንተ አስተዋይ እንዲሁም ያስተማሩህን በፍጥነት የምትረዳ ልጅ ነህ፤\n\n3 ፫ ስለዚህ፣ ሃያ አራት ዓመት ሲሆንህ ስለነዚህ ሰዎች የተመለከትካቸውን ነገሮች እንድታስታውስ እፈልጋለሁ፤ እናም በዚያም ዕድሜም ስትደርስ ሺም ተብላ በምትጠራ ኮረብታ ወደ አንቱም ምድር ሂድ፤ እናም በዚያ ይህንን ሕዝብ በተመለከተ ቅዱስ የሆኑ የተፃፉትን ሁሉ በጌታ እዚያ ደብቄአቸዋለሁ።\n\n4 ፬ እናም እነሆ፣ የኔፊን ሠሌዳዎች ለራስህ ትወስዳለህና የተቀሩትን በነበሩበት ሥፍራ ትተዋቸዋለህ፤ ስለነዚህ ሰዎች የተመለከትካቸውን ነገሮች በሙሉ በኔፊ ሠሌዳ ላይ ትፅፋለህ።\n\n5 ፭ እናም እኔ ሞርሞን፣ የኔፊ ዝርያ በመሆኔ (እናም የአባቴም ስም ሞርሞን ነበር) አማሮን ያዘዘኝን ነገሮች በሙሉ አስታወስኩ።\n\n6 ፮ እናም እንዲህ ሆነ አስራ አንድ አመት ሲሆነኝ፣ በምድሪቱ በስተደቡብ በኩል እስከ ዛራሄምላ ምድርም በአባቴ ተወሰድኩኝ።\n\n7 ፯ ምድሪቱ በሙሉ በህንፃ ተሸፍናለች፣ እናም ህዝቡም እንደባህር አሸዋ በቁጥር በዝተው ነበር።\n\n8 ፰ እናም እንዲህ ሆነ በዚህ ዓመት ኔፋውያንና፣ ያዕቆባውያን፣ እናም ዮሴፋውያንና፣ ዞራማውያን ባሉበት በኔፋውያን መካከል ጦርነት ተጀመረ፤ እናም ይህም ጦርነት በኔፋውያንና፣ በላማናውያንም፣ በልሙኤላውያን፣ እንዲሁም በእስማኤላውያን መካከል ነበር።\n\n9 ፱ እንግዲህ ላማናውያንና፣ ልሙኤላውያን፣ እናም እስማኤላውያን፣ ላማናውያን ተብለው ይጠሩ ነበር፣ እናም ሁለቱ ቡድኖችም ኔፋውያን እናም ላማናውያን ነበሩ።\n\n10 ፲ እናም እንዲህ ሆነ ጦርነቱም በሲዶም ውሃ በዛራሔምላ ዳርቻ በመካከላቸው ተጀመረ።\n\n11 ፲፩ እናም እንዲህ ሆነ ኔፋውያን ሠላሳ ሺህ እስከሚበልጡ ብዙ ቁጥር ያላቸውን ሰዎች በአንድነት ሰበሰቡ። እናም እንዲህ ሆነ በዚሁ ዓመትም ብዙ ጦርነቶች ነበሩአቸው፣ በዚህም ኔፋውያንም ላማናውያንን አሸነፉአቸውና ብዙዎችን ገደሉአቸው።\n\n12 ፲፪ እናም እንዲህ ሆነ ላማናውያን ዕቅዳቸውን ተዉና፣ በምድሪቱም ላይ ሠላም ነበር፤ እናም ለአራት ዓመታት ሠላም ሰፍኗል፣ ስለዚህ ምንም ደም መፋሰስ አልነበረም።\n\n13 ፲፫ ነገር ግን ኃጢያት በምድሪቱ ገፅ ላይ ሠፈነ፣ በዚህም የተነሳ ጌታ የተወደዱ ደቀመዛሙርቱን ወሰደ፣ እናም በህዝቡም ክፋት የተነሳ የተዓምር ሥራና ፈውስ ቆመ።\n\n14 ፲፬ እናም ከጌታም ምንም ዐይነት ስጦታዎች አልነበሩም፣ እናም በክፋቶቻቸው እናም ባለማመናቸው የተነሳ መንፈስ ቅዱስ በማንም ላይ አልመጣም ነበር።\n\n15 ፲፭ እናም አስራ አምስት ዓመት ሲሆነኝና ጥቂት አስተዋይ በመሆኔ በጌታ ተጎብኝቼ ነበር፣ እናም የኢየሱስን ቸርነት ቀምሼ አውቄም ነበር።\n\n16 ፲፮ እናም ይህን ሕዝብ ለመስበክ ጥረት አደርግ ነበር፣ ነገር ግን አንደበቴ ተዘጋና፣ እንዳልሰብክላቸውም ተከልክዬ ነበር፤ ምክንያቱም እነሆ ወደው በአምላካቸው ላይ አምፀው ነበርና፤ እናም በክፋታቸው የተነሳ የተወደዱ ደቀመዛሙርት ከምድሪቱ ተወስደዋል።\n\n17 ፲፯ ነገር ግን እኔ በመካከላቸው ቀረሁ፣ ነገር ግን በልባቸው ጠጣርነት ምክንያት እንዳልሰብክላቸው ተከለከልኩ፤ እናም በልባቸው ጠጣርነት የተነሳ ምድሪቱ ተረግማ ነበር።\n\n18 ፲፰ እናም እነዚህ ከላማናውያን መካከል የነበሩት የጋድያንቶን ዘራፊዎች፣ ምድሪቱን ወረሩአት፤ በዚህም የተነሳ በዚያን ሥፍራ ይኖሩ የነበሩት ሀብቶቻቸውን በመሬት ውስጥ ቀበሩ፤ እናም ለመያዝ እንዳይችሉና በድጋሚ እንዳይዙ ወይም እንዳያገኙ ጌታ ምድሪቷን ስለረገማት እነዚህም የማይጨበጡ ሆኑ።\n\n19 ፲፱ እናም እንዲህ ሆነ መናፍስትን ጠሪዎችና ጠንቋዮች፣ እንዲሁም አስማተኞች ነበሩ፤ እናም የአቢናዲና ደግሞ የላማናዊው ሳሙኤል ቃል ሁሉ እስከሚፈፀም የክፉው ሥልጣን በምድሪቱ ገፅ ሁሉ ላይ ይሰራ ነበር።\n\n", "morm 2": "[center][font_size=26]ምዕራፍ ፪[/font_size][/center]\n\n[i]ሞርሞን የኔፊን ሠራዊት መራ—ምድሪቱን ደም እና እልቂት ጠረጋት—ኔፋውያን እንደተኮነነ አይነት ሀዘን አለቀሱ እናም አዘኑ—የፀጋ ጊዜአቸውም ያለፈ ነው—ሞርሞን የኔፊን ሠሌዳ ወሰደ—ጦርነትም ቀጠለ። ከ፫፻፳፯–፫፻፶ ዓ.ም. ገደማ።[/i]\n\n1 ፩ እናም እንዲህ ሆነ በዚያው ዓመት በኔፋውያንና በላማናውያን መካከል በድጋሚ ጦርነት ሆነ። እናም ወጣት ብሆንም እንኳን በአቋሜ ትልቅ ነበርኩ፤ ስለዚህ የኔፊ ሕዝብ መሪያቸው እንዲሁም የሠራዊቶቻቸው መሪ እንድሆን ሾሙኝ።\n\n2 ፪ ስለዚህ እንዲህ ሆነ በአስራ ስድስተኛው ዓመቴ በላማናውያን ላይ የኔፋውያን የጦሩ መሪ በመሆን ሔድኩ፤ ስለዚህ ሦስት መቶ ሃያ ስድስት ዓመታት አለፉ።\n\n3 ፫ እናም እንዲህ ሆነ በሦስት መቶ ሃያ ሰባተኛው ዓመት ላማናውያን እጅግ ታላቅ በሆነ ኃይል በእኛ ላይ መጡ፤ በዚህም የተነሳ ወታደሮቼን አስፈራሩአቸው፤ ስለዚህ እነርሱም አልተዋጉም፣ እናም በስተሰሜን ወዳሉት ሀገሮችም ማፈግፈግ ጀመሩ።\n\n4 ፬ እናም እንዲህ ሆነ ወደ አንጎላ ከተማ መጣንና፣ ከተማዋንም ወሰድን፣ እናም እራሳችንን ከላማናውያን ለመከላከል ዝግጅት አደረግን። እናም እንዲህ ሆነ፣ በጉልበታችን ያህችን ከተማ ምሽጋችን አደረግናት፤ ነገር ግን ምንም እንኳን ምሽጋችን እንዲህ ቢሆንም ላማናውያን በእኛ ላይ መጡና ከከተማዋ አባረሩን።\n\n5 ፭ እናም ደግሞ ከዳዊት ምድርም አባረሩን።\n\n6 ፮ እናም እኛም ዘመትንና፣ በባሕሩ ዳርቻ በስተሰምዕራብ ጫፍ ወደሚገኘው ወደ ኢያሱ ምድር መጣን።\n\n7 ፯ እናም እንዲህ ሆነ ህዝባችንን በአንድ ላይ እንዲሆን እናደርግ ዘንድ በተቻለ ፍጥነት በአንድነት ተሰበሰብን።\n\n8 ፰ ነገር ግን እነሆ፣ ምድሪቱ በዘራፊዎች እንዲሁም በላማናውያን ተሞልታ ነበር፤ እናም ታላቅ ጥፋት በህዝቤ ላይ የተመዘዘ ቢሆንም፣ ስለክፉ ስራዎቻቸው ንሰሃ አልገቡም፣ ስለዚህ በኔፋውያንና ደግሞ በላማናውያን በኩል በምድሪቱ ገፅ ሁሉ ደም መፋሰስና እልቂት ሆነ፤ እናም በምድሪቱ ላይ ህዝቡ በህግና በስርዓት ላይ ያምፅ ነበር።\n\n9 ፱ እናም እንግዲህ፣ ላማናውያን ንጉስ ነበራቸው፣ ስሙም አሮን ይባል ነበር፤ እናም ከአርባ አራት ሺህ ወታደሮቹ ጋር በእኛ ላይ መጣ። እናም እነሆ፣ በአርባ ሁለት ሺዎች ተቋቋምኩት። እንዲህም ሆነ ከፊቴ እስኪሸሽ በሠራዊቴ አሸነፍኩት። እናም እነሆ፣ ይህ ሁሉ ተፈፅሟል፣ ሦስት መቶ ሠላሳ ዓመታትም አለፉ።\n\n10 ፲ እናም እንዲህ ሆነ ኔፋውያን ለክፋታቸው ንሰሃ መግባት ጀመሩና፣ በነቢዩ ሳሙኤል እንደተተነበየው መጮህ ጀመሩ፤ እነሆ በሌቦቹና በዘራፊዎች፣ እናም በገዳዮቹና፣ በአስማተኞች፣ እንዲሁም በምድሪቱ ባሉት ጠንቋዮች የተነሳ ማንም ሰው የራሱ የሆነውን ለመጠበቅ አልተቻለውምና።\n\n11 ፲፩ በእነዚህ ነገሮች ምክንያት በምድር በሙሉ፣ በተለይ ከሌሎቹ በበለጠ በኔፊ ሕዝብ መካከል፣ ሀዘን እናም ልቅሶ ሆነ።\n\n12 ፲፪ እናም እንዲህ ሆነ እኔ ሞርሞን፣ በጌታ ፊት ለቅሶአቸውንና ሀዘናቸውን በተመለከትኩ ጊዜ፣ የጌታን ምህረት እንዲሁም ታጋሽነት በማወቅም፣ ስለዚህ ጌታ እንደገና ፃድቃን ይሆኑ ዘንድ ለእነርሱ መሃሪ እንደሆነ በመገመቴ፣ ልቤ በውስጤ ሀሴት ማድረግ ጀመረች።\n\n13 ፲፫ ነገር ግን እነሆ ደስታዬ ከንቱ ነበር፣ ምክንያቱም ሀዘናቸው በእግዚአብሔር ቸርነት ለንሰሃ አልነበረምና፤ ነገር ግን የባለኩነኔ ሀዘን ነበር ምክንያቱም ጌታ ሁልጊዜም በኃጢያት ደስታን እንዲቀበሉ አልፈቀደላቸውም ነበር።\n\n14 ፲፬ እናም በተሰበረ ልብና በተዋረደ መንፈስ ወደ ኢየሱስም አልመጡም፤ ነገር ግን እግዚአብሔርን ይረግሙታል እናም ሞትን ይመኛሉ። ይሁን እንጂ በህይወት ለመቆየት በጎራዴአቸው ይታገላሉ።\n\n15 ፲፭ እናም እንዲህ ሆነ ሀዘኔም በድጋሚ ወደ እኔ ተመለሰ፣ በጊዜያዊም እንዲሁም በመንፈሳዊ የጸጋ ቀናቸው ማለፉን ተመልክቻለሁ፤ በሺዎች የሚቆጠሩት በገሃድ በአምላካቸው ላይ በማመፃቸው፣ ሲገደሉና እንደፍግ ሰውነታቸው በመሬት ላይ ሲቆለል ተመልክቻለሁና። እና በዚሁ ሦስት መቶ አርባ አራት ዓመት አለፈ።\n\n16 ፲፮ እናም እንዲህ ሆነ በሦስት መቶ አርባ አምስተኛው ዓመትም ኔፋውያን ከላማናውያን ፊት መሸሽ ጀመሩ፤ እናም ሲያፈገፍጉም እነርሱን ማቆም ከመቻሉ በፊት በያሾን ምድር እስከሚመጡ ድረስ ተከተሉአቸው።\n\n17 ፲፯ እናም እንግዲህ፣ የጄሸን ከተማ አማሮንም መዛግብቱ እንዳይጠፋ ለጌታ ያስቀመጠበት ምድር አጠገብ ነበር። እናም እነሆ አማሮን እንዳዘዘኝ አደረግሁና፣ የኔፊን ሠሌዳ ወሰድኩኝ፣ እናም አማሮን እንዳዘዘኝ ታሪኩን ፃፍኩኝ።\n\n18 ፲፰ እናም በኔፊ ሠሌዳ ላይ ስለክፋቶችና ስለ ርኩሰቶች በሙሉ ታሪክን ፃፍኩ፤ ነገር ግን የሰዎችን ባሕሪይ ለማየት ከቻልኩበት ዕድሜዬ ጀምሮ በዐይኔ የማያቋርጥ ክፋትና ርኩሰትን በመመልከቴ በነዚህ ሠሌዳዎች ላይ ስለክፋታቸውና ርኩሰታቸው የነበረውን ታሪክ በሙሉ ከመፃፍ ተቆጥቤ ነበር።\n\n19 ፲፱ እናም በክፋቶቻቸው የተነሳ ለእኔም ወዮልኝ፤ ምክንያቱም በዘመኔ ሁሉ በክፋታቸው የተነሳ ልቤ በሀዘን ተሞልታለችና፤ ይሁን እንጂ፣ በመጨረሻው ቀን ከፍ እንደምል አውቀዋለሁ።\n\n20 ፳ እናም እንዲህ ሆነ በዚያ ዓመትም የኔፊን ሰዎች ታድነውና ተባርረው ነበር። እናም እንዲህ ሆነ የሺም ምድር ተብላ በምትጠራም በስተሰሜን እስከምንወጣ ድረስ ተባረርን።\n\n21 ፳፩ እናም እንዲህ ሆነ የሺምን ከተማ ምሽግ አደረግናትና፣ ሕዝባችንን ከጥፋት እናድን ዘንድ በሚቻለው መጠን በአንድ ላይ ሰበሰብን።\n\n22 ፳፪ እናም እንዲህ ሆነ በሦስት መቶ አርባ ስድስተኛው ዓመት በድጋሚ ወደ እኛ መምጣታቸውን ጀመሩ።\n\n23 ፳፫ እናም እንዲህ ሆነ ሕዝቤ በላማናውያን ፊት በድፍረት እንዲቆሙና፣ ለሚስቶቻቸውና፣ ለልጆቻቸው፣ ለመኖሪያቸውና ለቤታቸው እንዲዋጉ በታላቅ ሀይል ተናገርኩአቸው፣ እናም አበረታኋቸው።\n\n24 ፳፬ እና ቃሌም በጥቂቱ አበረታታቸው፣ በዚህም የተነሳ ከላማናውያን ፊት አልሸሹም ነበር፣ ነገር ግን በፊታቸው በድፍረት ቆመው ነበር።\n\n25 ፳፭ እናም እንዲህ ሆነ ከሠላሳ ሺህ ወታደሮቻችን ጋር ነበር ከሃምሳ ሺህ ወታደሮች ጋር የገጠምነው። እናም እንዲህ ሆነ በፊታቸው በፅናትም ቆምን እነርሱም ከፊታችን ሸሹ።\n\n26 ፳፮ እናም እንዲህ ሆነ በሸሹ ጊዜ ከወታደሮቻችን ጋር ተከተልናቸው፣ እናም በድጋሚ አገኘናቸውና አሸነፍናቸው፤ ይሁን እንጂ የጌታ ብርታት ከእኛ ጋር አልነበረም፤ አዎን፣ የጌታ መንፈስ ከእኛ ጋር ስላልነበረ በብቻችን ነበርን፣ በዚህም፤ ስለዚህ ልክ እንደ ወንድሞቻችን ደካሞች ሆነን ነበር።\n\n27 ፳፯ እናም በህዝቦቼም ክፋትና ርኩሰት የተነሳ በደረሰው ታላቅ መቅሰፍት ልቤ አዝና ነበር። ነገር ግን እነሆ፣ በላማናውያንና በጋድያንቶን ዘራፊዎች ላይ የትውልድ ምድራችንን በድጋሚ እስከምንወስድ ድረስ ሄድን።\n\n28 ፳፰ እናም ሦስት መቶ አርባ ዘጠነኛው ዓመት አለፈ። እናም በሦስት መቶ ሃምሳኛው ዓመት ከላማናውያንና ከጋድያንቶን ዘራፊዎች ጋር ስምምነት አደረግንና፣ የትውልድ ምድራችንንም ተከፋፈልን።\n\n29 ፳፱ እናም ላማናውያን በስተሰሜን በኩል ያለውን መሬት ሰጡን፤ አዎን፣ በቀጭኑ ማለፊያ ወደ ምድሪቱ ደቡብ የሚያመራውን ጭምር። እናም ለላማናውያን በምድሪቱ በስተደቡብ ያለውን ሁሉ ሰጠናቸው።\n\n", "morm 3": "[center][font_size=26]ምዕራፍ ፫[/font_size][/center]\n\n[i]ሞርሞን ለኔፋውያን ስለንሰሃ ጮኸ—እነርሱም ታላቅ ድልን አገኙ እናም በራሳቸው ብርታት ተመኩ—ሞርሞን እነርሱን አልመራም አለ፣ እናም ለእነርሱ የነበረው ፀሎትም በእምነት አልነበረም—መፅሐፈ ሞርሞን አሥራ ሁለቱ የእስራኤል ነገዶች በወንጌል እንዲያምኑ ይጋብዛል። ከ፫፻፷–፫፻፷፪ ዓ.ም. ገደማ።[/i]\n\n1 ፩ እናም እንዲህ ሆነ ላማናውያን አሥር ተጨማሪ ዓመታት አስከሚያልፍ ድረስ በድጋሚ ለመዋጋት አልተመለሱም። እናም እነሆ፣ ምድሪቱንና የጦር መሳሪያዎችን ለጦርነት ጊዜ እንዲያዘጋጁ የሕዝቦቼ ኔፋውያን ጉልበታቸውን ተጠቀምኩ።\n\n2 ፪ እናም እንዲህ ሆነ ጌታ እንዲህ ሲል ተናገረኝ፥ ለዚህ ሕዝብ ጩኽ—ንሰሃ ግቡና፣ ወደእኔ ኑ፣ እናም ተጠመቁና፣ ቤተክርስቲያኔን በድጋሚ ሥሩ፣ እናም ትድናላችሁ።\n\n3 ፫ እናም ለዚህ ሕዝብ ጮህኩ፣ ነገር ግን በከንቱ ነበር፤ እናም እነርሱም ጌታ እንዳዳናቸውና ለንሰሃም ዕድል የሰጣቸው እርሱ እንደነበር አልተረዱም። እናም እነሆ በጌታ በአምላካቸውም ላይ ልባቸውን አጠጥረውት ነበር።\n\n4 ፬ እናም እንዲህ ሆነ ይህ አስረኛው ዓመት፣ በአጠቃላይ ክርስቶስ ከመጣ ሦስት መቶ ስልሳ ዓመት ካለፈ በኋላ የላማናውያን ንጉሥ ደብዳቤ ላከልኝ፣ ይኸውም እነርሱ ከእኛ ጋር ለጦርነት በድጋሚ ለመምጣት እንደሚዘጋጁ እንዳውቅ ነበር።\n\n5 ፭ እናም እንዲህ ሆነ ሕዝቤንም በዳርቻው ባለችው ከተማ በቀጭኑ ማለፊያ በምድሪቱ በስተደቡብ በኩል በሚወስደው ወደ ወደመችው ምድር በአንድነት እራሳቸውን እንዲሰበስቡ አደረግሁ።\n\n6 ፮ እናም ላማናውያን ማንኛውንም ምድራችንን እንዳይወስዱብን ወታደሮቻቸውን እናስቆማቸው ዘንድ ሠራዊታችንን እዚያ አስቀመጥን፤ ስለዚህ ባለን ኃይል ሁሉ ተጠቅመን መሸግንባቸው።\n\n7 ፯ እናም እንዲህ ሆነ በሦስት መቶ ስልሳ አንደኛው ዓመት ላማናውያን ከእኛ ጋር ለመዋጋት ወደ ወደመችው ከተማ ወረዱ፤ እናም እንዲህ ሆነ በዚያን ዓመት በድጋሚ ወደራሳቸው ምድር እስኪመለሱ አሸነፍናቸው።\n\n8 ፰ እናም በሦስት መቶ ስልሳ ሁለተኛው ዓመት በድጋሚ ለመዋጋት መጡ። እናም በድጋሚ አሸነፍናቸውና፣ ብዙ ቁጥር ያላቸውንም ገደልናቸው፣ ሙታኖቻቸውም ወደ ባሕር ተጣሉ።\n\n9 ፱ እናም እንግዲህ፣ ህዝቤ ኔፋውያን ባደረጉት በዚህ ታላቅ ነገር፣ በጉልበታቸው ተኩራሩና በሰማያት ፊትም በጠላቶቻቸው የተገደሉትን የወንድሞቻቸውን ደም እንደሚበቀሉ መማል ጀመሩ።\n\n10 ፲ እናም ከጠላቶቻቸው ጋር ለመዋጋትና ከምድረገፅም እነርሱን ለማጥፋት በሰማያትና ደግሞ በእግዚአብሔር ዙፋን መሀላን አደረጉ።\n\n11 ፲፩ እናም እንዲህ ሆነ እኔ፣ ሞርሞን፣ በዚህ ህዝብ ክፋትና እርኩሰት የተነሳ ከእንግዲህ የዚህ ህዝብ አዛዥና መሪ በፍጹም አልሆንም አልኩኝ።\n\n12 ፲፪ እነሆ፣ እነርሱን መርቼ ነበር፣ ኃጢአተኞች ቢሆኑም በብዙ ጊዜ በጦርነት መራኋቸውና፣ በውስጤ ባለው በእግዚአብሔር ፍቅር ከልቤ በሙሉ ወደድኳቸው፤ እናም ቀኑን ሙሉ ነፍሴ ለአምላኬ ስለእነርሱ ፀሎትን ታፈስ ነበር፤ ይሁን እንጂ፣ ልባቸውን በማጠጠራቸው ይህ በእምነት አልነበረም።\n\n13 ፲፫ እናም ለሦስት ጊዜም ከጠላቶቻቸው እጅ አስለቅቄአቸዋለሁ፣ እናም እነርሱ ለኃጢአቶቻቸው ንሰሃ አልገቡም ነበር።\n\n14 ፲፬ በጌታችንና በአዳኛችን በኢየሱስ ክርስቶስ የተከለከሉትን በሙሉ በማሉ ጊዜ፣ እናም ከጠላቶቻቸው ጋር ለመዋጋትና የወንድሞቻቸውን ደም እራሳቸው ሊበቀሉ በሚሄዱበት ጊዜ፣ እነሆ የጌታ ድምፅ ወደ እኔም እንዲህ ሲል መጣ፥\n\n15 ፲፭ በቀል የእኔ ነው፣ እናም ራሴ እከፍለዋለሁ፤ እናም ምክንያቱም ይህ ሕዝብ እኔ ካዳንኳቸው በኋላ ንሰሃ ስላልገቡ፣ እነሆ፣ እነርሱ ከምድረ ገፅ ይጠፋሉ።\n\n16 ፲፮ እናም እንዲህ ሆነ በድጋሚም ጠላቶቼ ላይ ለመሄድ በጥብቅ ተቃወምኩ፤ ልክ ጌታ እንዳዘዘኝ አደረግሁም፤ እናም ስለሚመጡት ነገሮች ስለመሰከረው የመንፈስ መገለጥ መሰረት፣ ስላየኋቸውና ስለሰማኋቸው ነገሮች ለዓለም ለመግለፅ ብቸኛ ምስክር በመሆን ቆምኩኝ።\n\n17 ፲፯ ስለዚህ ለእናንተ ለአህዛብና ደግሞ ሥራው በሚጀመርበት ጊዜ ወደ ትውልድ ምድራችሁ ለመመለስ ለምትዘጋጁት የእስራኤል ቤት ለሆናችሁት እጽፋለሁ፤\n\n18 ፲፰ አዎን፤ እነሆ፣ ለሁሉም ለዓለም ዳርቻ፣ አዎን፣ በኢየሩሳሌም ምድር ኢየሱስ በመረጣቸው በአስራ ሁለቱ ደቀመዛሙርት እንደስራችሁ ወደሚፈረድባችሁ ወደ እናንተ አስራ ሁለት የእስራኤል ነገዶች እጽፋለሁ።\n\n19 ፲፱ እናም በዚህች ምድር ኢየሱስ በመረጣቸው በአስራ ሁለቱ ወደሚፈረድባቸው የሕዝቦች ቅሪት ደግሞ እጽፋለሁ፤ እናም እነርሱም ኢየሱስ በኢየሩሳሌም በመረጣቸው ይፈረድባቸዋል።\n\n20 ፳ እናም እነዚህን ነገሮች መንፈስ ለእኔ ይገልፅልኛል፤ ስለዚህ ለሁላችሁም እጽፋለሁ። በዚህም ምክንያት ሁላችሁም፣ አዎን፣ የአዳም ቤተሰብ የሆኑት እያንዳንዱ ነፍስ በክርስቶስ የፍርድ ወንበር ፊት መቆም እንዳለባችሁ እንድታውቁ እጽፋለሁ፤ እናም መልካምም ይሁን መጥፎ እንደስራችሁ እንዲፈረድባችሁ መቆም አለባችሁ።\n\n21 ፳፩ እናም ደግሞ በመካከላችሁ በሚሆነው የክርስቶስን ወንጌል ታምኑ ዘንድ፤ እናም ደግሞ የጌታ ቃል ኪዳን ሕዝብ የሆኑት አይሁዶች ከተመለከቱት፣ እናም ከሰሙት፣ ከገደሉት ከኢየሱስ በተጨማሪ፣ የጥንቱ ክርስቶስና የጥንቱ አምላካቸው እንደነበረ ሌላ ምስክር ይኖራቸዋል።\n\n22 ፳፪ እናም በዓለም ዳርቻ ያላችሁ ሁሉ ንሰሃ እንድትገቡና በክርስቶስ የፍርድ ወንበር ፊት ለመቆም እንድትዘጋጁ ለማሳመን እፈልጋለሁ።\n\n", "morm 4": "[center][font_size=26]ምዕራፍ ፬[/font_size][/center]\n\n[i]ጦርነትና እልቂት ቀጠለ—ኃጥአን ኃጥአንን ይቀጣሉ—በእስራኤል ሁሉ ከዚህ በፊት ከነበረው የበለጠ ታላቅ ክፋት ሠፈነ—ሴቶችና ልጆች ለጣዖት መስዋዕት ሆኑ—ላማናውያን ኔፋውያንን ከፊታቸው መጥረግ ጀመሩ። ከ፫፻፷፫–፫፻፸፭ ዓ.ም. ገደማ።[/i]\n\n1 ፩ እናም እንግዲህ እንዲህ ሆነ በሦስት መቶ ስልሳ ሦስተኛው ዓመት ኔፋውያን ከወደመው ምድር ወጥተው ከላማናውያን ጋር ለመዋጋት ከሠራዊታቸው ጋር ሄዱ።\n\n2 ፪ እናም እንዲህ ሆነ የኔፋውያን ሠራዊቶች በድጋሚ ወደ ወደመችው ምድር ተገፍተው ተመለሱ። እናም በደከሙበት ጊዜ፣ ምንም ያልደከማቸው የላማናውያን ሠራዊቶች መጡባቸው፤ እናም አሰቃቂ ጦርነት አደረጉ፤ በዚህም የተነሳ ላማናውያን የወደመችውን ከተማ ወሰዱ፣ እናም ብዙ ኔፋውያንን ገደሉና፣ ብዙ እስረኞችንም ወሰዱ።\n\n3 ፫ እናም ቀሪዎቹ ሸሹና ከቴአንኩም ከተማ ነዋሪዎች ጋር ተቀላቀሉ። እንግዲህ የቴአንኩም ከተማም በባሕሩ ዳርቻ ነበረች፤ እንዲሁም ደግሞ በወደመችው ከተማ አጠገብ ነበረች።\n\n4 ፬ እናም የኔፋውያን ወታደሮች ላማናውያንን ለማጥቃት በመሔዳቸው መመታት ተጀመሩ፤ ይህ ባይሆን ኖሮ ላማናውያን በእነርሱ ላይ ኃይል ሊኖራቸው አይችልም ነበርና።\n\n5 ፭ ነገር ግን እነሆ፣ የእግዚአብሔር ቅጣት በክፉዎች ላይ ይደርሳል፤ እናም ኃጥአን የሚቀጡት በኃጢአተኞች ነው፤ ምክንያቱም ኃጥአን ናቸው የሰው ልጆችን ልብ ለደም መፋሰስ የሚቀሰቅሱትና።\n\n6 ፮ እናም እንዲህ ሆነ ላማናውያን በቴአንኩም ከተማ ላይ ጥቃት ለማካሄድ ዝግጅት አደረጉ።\n\n7 ፯ እናም እንዲህ ሆነ በሦስት መቶ ሥልሳ አራተኛው ዓመት ላማናውያን የቴአንኩምን ከተማ ይወስዱ ዘንድ ወደ ቴአንኩም ከተማ መጡ።\n\n8 ፰ እናም እንዲህ ሆነ በኔፋውያን ተሸነፉና ተገፍተው ተመለሱ። እናም ኔፋውያን ላማናውያንን ማባረራቸውን በተመለከቱ ጊዜ በጥንካሬአቸው በድጋሚ ተኩራሩ፤ በጉልበታቸውም ተማምነው ወደፊት ቀጠሉና፣ በድጋሚ የወደመችውን ከተማ ወሰዱ።\n\n9 ፱ እናም እንግዲህ እነዚህ ነገሮች በሙሉ ተፈፅመዋል፣ እናም በኔፋውያንም ሆነ በላማናውያን በኩል በሺህ የሚቆጠሩ ተገደሉ።\n\n10 ፲ እናም እንዲህ ሆነ ሦስት መቶ ሥልሳ ስድስት ዓመት አለፈ፤ ላማናውያንም በድጋሚ ኔፋውያንን ለመውጋት መጡ፤ እናም ኔፋውያን ለሰሯቸው ክፉ ሥራዎች ንሰሃ ገና አልገቡም፤ ነገር ግን ያለማቋረጥ በክፋታቸው ቀጠሉ።\n\n11 ፲፩ እናም በኔፋውያን እንዲሁም በላማናውያን መካከል አሰቃቂ የነበረውን ደም መፋሰስና ዕልቂት በአንደበት ለመግለፅም ሆነ ለሰው ሁኔታውን ሙሉ ለሙሉ ለመፃፍ በጣም አስቸጋሪ ነበር፤ እናም የሁሉም ልብ የጠጠረ ነበር ስለዚህ ያለማቋረጥ በሚፈሰው ደም ተደሰቱ።\n\n12 ፲፪ እናም በጌታ ቃል መሰረት፣ በእነዚህ ሰዎች መካከል እንደነበረው አይነት ታላቅ ክፋት በሌሂም ልጆች ሆነ በእስራኤል ቤት ሁሉ መካከል በጭራሽ አልነበረም።\n\n13 ፲፫ እናም እንዲህ ሆነ ላማናውያን የወደመችውን ከተማ ወሰዱ፤ እናም ይህም የሆነበት ምክንያት ቁጥራቸው ከኔፋውያን ይበልጥ ስለነበር ነው።\n\n14 ፲፬ እናም ደግሞ ወደ ቴአንኩም ከተማ ዘመቱና፣ ነዋሪዎችዋን አስወጡ፣ እናም ከሴቶችና ልጆች በተጨማሪ ብዙ እስረኞችን ወሰዱ፣ እናም ለሚያመልኩት ጣዖት መስዋዕት አቀረቡዋቸው።\n\n15 ፲፭ እናም እንዲህ ሆነ በሦስት መቶ ሥልሳ ሰባተኛው ዓመት፣ ኔፋውያን ላማናውያን ሴቶቻቸውንና ልጆቻቸውን መስዋዕት ስላደረጉባቸው ላማናውያንን በእጅጉ አጠቁአቸው፤ ስለዚህ በድጋሚ ላማናውያንን አሸነፉአቸውና ከምድራቸውም አባረሩአቸው።\n\n16 ፲፮ እናም እስከ ሦስት መቶ ሰባ አምስተኛው ዓመት ድረስ ላማናውያን በድጋሚ ኔፋውያንን አልወጉአቸውም።\n\n17 ፲፯ እናም በዚህ ዓመት ባላቸው ኃይል ሁሉ ኔፋውያንን ወጉአቸው፤ እናም በቁጥርም ብዙ በመሆናቸው አልተቆጠሩም ነበር።\n\n18 ፲፰ እናም ከዚህ ጊዜም ጀምሮ ኔፋውያን በላማናውያን ላይ ድል አላገኙም፤ ነገር ግን ጤዛ በፀሀይ እንደሚበተን እነርሱም መጥፋት ጀመሩ።\n\n19 ፲፱ እናም እንዲህ ሆነ ላማናውያን የወደመችውን ከተማ አጠቁ፤ እናም እጅግ አሰቃቂ የሆነ ውጊያ በወደመችው ምድር ነበር፣ በዚያም ኔፋውያንን አሸነፉአቸው።\n\n20 ፳ እናም በድጋሚ እነርሱ ከፊታቸው ሸሹና፣ ወደ ቦአዝ ከተማም መጡ፤ እናም በዚያም ላማናውያንን በድፍረት ተቋቋሙ፤ ስለዚህ ላማናውያንም በእነርሱ ላይ በድጋሚ እስከሚመጡ ድረስ አላሸነፉአቸውም ነበር።\n\n21 ፳፩ እናም ለሁለተኛ ጊዜ ወደ እነርሱ በመጡ ጊዜ፣ ኔፋውያን ተባረሩና፣ በታላቅ ሁኔታም ተገደሉ፤ ሴቶቻቸውና ልጆቻቸው በድጋሚ ለጣዖት መስዋዕት ተደረጉ።\n\n22 ፳፪ እናም እንዲህ ሆነ ኔፋውያን በድጋሚ በከተማዋም ሆነ በየመንደሩ ያሉትን ነዋሪዎቻቸውን በሙሉ ወስደው ከፊታቸው ሸሹ።\n\n23 ፳፫ እናም እንግዲህ እኔ፣ ሞርሞን፣ ላማናውያን ምድሪቱን ለማጥፋት እንደተቃረቡ በመገንዘቤ፤ ስለዚህ ወደሺም ኮረብታ ሄድኩና፣ አማሮን ለጌታ የደበቀውን መዛግብት በሙሉ ወሰድኩ።\n\n", "morm 5": "[center][font_size=26]ምዕራፍ ፭[/font_size][/center]\n\n[i]ሞርሞን የኔፊን ሠራዊት በድጋሚ የደም መፋሰስና ዕልቂት ወዳለበት ውጊያ መራቸው—መፅሐፈ ሞርሞን ኢየሱስ ክርስቶስ መሆኑን ለእስራኤል ሁሉ ለማሳመን ይመጣል—ላማናውያን ባለማመናቸው ይበተናሉ፣ እናም መንፈስም ከእነርሱ ጋር መሆኑን ያቆማል—በኋለኛው ቀን ከአህዛብ ወንጌልን ይቀበላሉ። ከ፫፻፸፭–፫፻፹፬ ዓ.ም. ገደማ።[/i]\n\n1 ፩ እናም እንዲህ ሆነ ከኔፋውያን መካከል ሔድኩና፣ እነርሱን ከእንግዲህ አልረዳቸውም ብዬ ለገባሁት መሃላ ንሰሃ ገባሁ፤ እናም በድጋሚም በወታደሮቻቸው ላይ ስልጣን ሰጡኝ ምክንያቱም እኔ ከስቃያቸው ለማስለቀቅ የምችል አድርገው ይገምቱ ስለነበር ነው።\n\n2 ፪ ነገር ግን እነሆ፣ ተስፋ አልነበረኝም፣ ምክንያቱም የጌታ ቅጣት በእነርሱ ላይ እንደሚመጣ አውቅ ነበርና፤ እነርሱ ስለኃጢአቶቻቸው ንሰሃ አልገቡምና፣ ነገር ግን ወደ ፈጣሪያቸው ፀሎት ሳያደርጉ ለህይወታቸው ይታገሉ ነበርና።\n\n3 ፫ እናም እንዲህ ሆነ ላማናውያን እኛ ወደ ዮርዳኖስ ከተማ ስንሸሽ በእኛ ላይ መጡብን፤ ነገር ግን እነሆ፣ ስለተሸነፉ በዚያን ጊዜ ከተማዋን የራሳቸው አላደረጉም።\n\n4 ፬ እናም እንዲህ ሆነ በድጋሚ መጡብን፣ እኛም ከተማዋን ተቆጣጥረን ነበር። እናም ደግሞ በኔፋውያን ተይዘው የነበሩ ሌሎች ከተሞች፣ የምድራችንን ነዋሪዎች ለማጥፋት ከእኛ በፊት የነበሩትን ስፍራዎች ለመያዝ የማያስችሏቸው ጠንካራ ምሽጎች ነበሩ።\n\n5 ፭ ነገር ግን እንዲህ ሆነ ባለፍንበት ምድር ሁሉና፣ ያልተሰባሰቡት ነዋሪዎች በላማናውያን ጠፉ፣ እናም ከተሞቻቸውና መንደሮቻቸው በእሳት ተቃጠሉ፤ እናም ሦስት መቶ ሰባ ዘጠኝ ዓመት በዚህ አለፈ።\n\n6 ፮ እናም እንዲህ ሆነ በሦስት መቶ ሰማንያኛው ዓመት፣ ላማናውያን በድጋሚ ሊዋጉን መጡ፣ እኛም በድፍረት ተቋቋምናቸው፤ ነገር ግን ይህ ሁሉ ከንቱ ነበር፣ ምክንያቱም በቁጥር እጅግ ብዙ ስለነበሩ የኔፋውያን ህዝቦች በእግራቸው ሥር ረጋገጡአቸው።\n\n7 ፯ እናም እንዲህ ሆነ በድጋሚ ሸሸንና፣ ሽሽታቸው ከላማናውያን ፈጣን የነበሩት አመለጡና፣ ከላማናውያን ሸሽተው ሊያመልጡ ያልቻሉት ተጠረጉና ጠፉ።\n\n8 ፰ እናም እንግዲህ እነሆ፣ እኔ ሞርሞን፣ የሰዎች ነፍስ በፊቴ እንደነበረው በዐይኔ እንደተመለከትኩት አሰቃቂ የሆነ የደም መፋሰስና ዕልቂት ዓይነት ስቃይ እንዲጣል አልፈልግም፤ ነገር ግን እነዚህ ነገሮች በእርግጥ እንዲታወቁ መደረጉንና፣ የተደበቁት ሁሉም ነገሮች በሰገነት መገለጥ እንዳለባቸው በማወቅ፣\n\n9 ፱ እናም ደግሞ የዚህ ህዝብ ቅሪት የሆኑትና ደግሞ ጌታ ይበትኗቸዋል ብሎ የተናገራቸው፣ እናም ይህም ህዝብ በመካከላቸው ዋጋ እንደሌላቸው እንደሚቆረጡ ጌታ የተናገረባቸው አህዛብ እነዚህን ነገሮች ማወቅ እንዳለባቸው ስለማውቅ—ስለዚህ በተቀበልኩት ትዕዛዝ ምክንያትና፣ ደግሞ በዚህ ህዝብ ክፋትም ታላቅ ሀዘን እንዳይኖራቸው፣ ስላየኋቸው ነገሮች በሙሉ ለመፃፍ ባለመድፈሬ ትንሽ ታሪክ አሳጥሬ እፅፋለሁ።\n\n10 ፲ እናም አሁን እነሆ፣ ይህን ለዘራቸውና፣ ደግሞ የእስራኤል ቤት ለሚንከባከቧቸውና በረከታቸውን ስለሚገነዘቡት እናም ከየት እንደሚመጣ ለሚያውቁትም አህዛብም እናገራለሁ።\n\n11 ፲፩ እንደነዚህ አይነቶች በእስራኤል ቤት መቅሰፍት እንደሚያዝኑ አውቃለሁና፤ አዎን፣ በዚህ ህዝብ መጥፋትም ያዝናሉ፤ ህዝቡም በኢየሱስ ተቀባይነትን ያገኙ ዘንድ ንሰሃ ባለመግባታቸውም ያዝናሉ።\n\n12 ፲፪ እንግዲህ እነዚህ ነገሮች የያዕቆብ ቤት ቅሪት ለሆኑት የተፃፉ ናቸው፤ እናም በዚህም ስርዓት የተጻፈው ክፋት ወደእነርሱ ወደፊት እንደማያመጣቸው በእግዚአብሔር በመታወቁ ነው፤ እናም በራሱ ጊዜ ይገለጡ ዘንድ በጌታም ተደብቀዋል።\n\n13 ፲፫ እናም ይህ እኔ የተቀበልኩት ትዕዛዝ ነው፤ እናም እነሆ ጌታ በጥበቡ ተስማሚነቱን በተመለከተ ጊዜ በጌታ ትዕዛዝ መሰረት ይመጣሉ።\n\n14 ፲፬ እናም እነሆ፣ ከአይሁዶች መካከል ወደማያምኑት ይሄዳሉ፤ ለዚህ ዓላማም ይሄዳሉ—ኢየሱስ ክርስቶስ፣ የህያው እግዚአብሔር ልጅ መሆኑን ለማሳመን፤ አብም ቃል ኪዳኑ ይፈፀም ዘንድ አይሁዶችን እንዲሁም የእስራኤል ቤት የሆኑትን በሙሉ ጌታ አምላካቸው ወደሰጣቸው ወደ ትውልድ ምድራቸው ለመመለስ ታላቅና ዘላለማዊ ዓላማውን በሚወደው በልጁ አማካይነት እንደሚያመጣ ለማሳመን፤\n\n15 ፲፭ እናም ደግሞ የዚህ ህዝብ ዘር የሆኑትም ከአህዛብ የሚሄድላቸውን ወንጌሉን ይበልጥ እንዲያምኑ ዘንድ፤ ምክንያቱም ይህ ህዝብ ይበተናል፣ እናም ጨለማ፣ የጎደፈ፣ እናም ከመካከላችን ከነበረው ነገር በላይ፣ አዎን፣ በላማናውያን መካከል ከነበረው የበለጠ ለመግለፅ በማያስችል ሁኔታ የሚያስጠሉ ይሆናሉና፤ እናም ይህም የሆነው ባለማመናቸውና ጣዖት አምላኪ በመሆናቸው ነው።\n\n16 ፲፮ እነሆም፣ የጌታ መንፈስ ከአባቶቻቸው ጋር መስራቱን አቁሟል፤ እናም በዓለም ውስጥ ያለክርስቶስና ያለእግዚአብሔር ናቸውና፤ እናም ገለባ በነፋስ ፊት እንደሚሆነው ይበተናሉና።\n\n17 ፲፯ በአንድ ወቅት አስደሳች ሰዎች ነበሩ፣ እንዲሁም ክርስቶስም እረኛቸው ነበር፤ አዎን፣ በእግዚአብሔር አብም እንኳን ተመርተው ነበር።\n\n18 ፲፰ ነገር ግን አሁንም እነሆ፣ ገለባ በነፋስ ፊት እንደሚወሰደው ወይም ሸራ እናም መሃለቁ ሳይኖራት ወይም ቀጽዘፊም እንደሌሉባት በሞገድ እንደምትናወጥ ጀልባ እነርሱም በሰይጣን ተመርተዋል፤ እናም እርሷም እንደዚህ እንደሆነች፣ እነርሱም ናቸው።\n\n19 ፲፱ እናም እነሆ፣ ጌታም በምድሪቷ ለመቀበል የሚችሉትን በረከት አስቀምጦላቸዋል፣ አህዛብም ምድሪቱን ይዘዋታልና።\n\n20 ፳ ነገር ግን እነሆ፣ እነርሱም በአህዛብ ይባረራሉና ይበተናሉ፤ እናም በአህዛብ ከተባረሩና ከተበተኑ በኋላ፣ እነሆ፣ ጌታ ከአብርሃም እንዲሁም ከእስራኤል ቤት በሙሉ ጋር የገባውን ቃል ኪዳን ያስታውሳል።\n\n21 ፳፩ እናም ደግሞ ጌታ በፊቱ ለእነርሱ የተቀመጠለትን የፃድቃኖች ፀሎት ያስታውሳል።\n\n22 ፳፪ እና እንግዲህ አህዛብ ሆይ፣ ንሰሃ ካልገባችሁና ክፉ ስራችሁን ካልተዋችሁ በቀር በእግዚአብሔር ኃይል በፊቱ እንዴት ለመቆም ትችላላችሁ?\n\n23 ፳፫ በእግዚአብሔር እጅ መሆናችሁን አታውቁምን? ስልጣን ሁሉ የእርሱ መሆኑንና በታላቅ ትዕዛዙም ምድር በአንድነት እንደ መጽሐፍ ጥቅልል የምትጠቀለል መሆኗን አታውቁምን?\n\n24 ፳፬ ስለዚህ፣ እናንተ ንሰሃ ግቡ፣ እናም በፊቱም ራሳችሁን አዋርዱ፣ ያለበለዚያ ፍርዱ በላያችሁ እንዳይመጣባችሁ—ያለበለዚያ የያዕቆብ ዘር ቅሪት የሆኑት በመካከላችሁ እንደአንበሳ ይመጣሉ፣ እናም ይበጫጭቋችኋልና፣ ሊያድን የሚችል አይኖርም።\n\n", "morm 6": "[center][font_size=26]ምዕራፍ ፮[/font_size][/center]\n\n[i]ኔፋውያን ለመጨረሻው ውጊያ በከሞራ ምድር ተሰባሰቡ—ሞርሞን በከሞራ ኮረብታ ቅዱስ የሆኑትን መዛግብት ደበቃቸው—ላማናውያን ድል አደረጉ፣ እናም የኔፋውያንም ሀገር ጠፋች—በመቶ ሺህ የሚቆጠሩ በጎራዴ ተገደሉ። በ፫፻፹፭ ዓ.ም. ገደማ።[/i]\n\n1 ፩ እናም እንግዲህ የህዝቦቼ የኔፋውያንን ጥፋት በተመለከተ ታሪኬን እጨርሳለሁ። እናም እንዲህ ሆነ ከላማናውያን ፊት ዘመትን።\n\n2 ፪ እናም እኔ ሞርሞን፣ ለላማናዊው ንጉስ ደብዳቤ ፃፍኩና፣ ከሞራ ተብሎ በሚጠራው ኮረብታ አካባቢ በከሞራ ምድር ህዝባችንን እንድንሰበስብ እንዲፈቀድልንና ከእነርሱ ጋር ለመዋጋት እንድንችል መፈለጌን ጠየቅሁ።\n\n3 ፫ እናም እንዲህ ሆነ የላማናውያን ንጉስ እንደፈለግሁትም ፈቀደልኝ።\n\n4 ፬ እናም እንዲህ ሆነ ወደ ከሞራ ምድር ሄድንና፣ በከሞራ ኮረብታ ዙሪያ ድንኳናችንን ተከልን፤ እናም ምድሪቱም ብዙ ውሀዎች፣ ወንዞችና፣ ምንጮች ነበሩባት፤ እናም እዚህ በላማናውያን ላይ ብልጫ እንደምንይዝ ተስፋ አደረግን።\n\n5 ፭ እናም ሦስት መቶ ሰማንያ አራት ዓመታት በአለፈ ጊዜ፣ የተቀሩትን ህዝቦቻችንን በከሞራ ምድር ሰበሰብን።\n\n6 ፮ እናም እንዲህ ሆነ ህዝባችንን በሙሉ በአንድነት በከሞራ ምድር በሰበሰብን ጊዜ፣ እነሆ እኔ ሞርሞን፣ ማርጀት ጀመርኩ፤ የሕዝቤም የመጨረሻው ትግል መሆኑን በማወቄና፣ በአባቶቻችን የተረከብነውን ቅዱስ የሆነ መዝገብ በላማናውያን እጅ እንዳይገባ በጌታ በመታዘዜ (ምክንያቱም ላማናውያን ያጠፏቸዋልና) ስለዚህ ይህን መዝገብ ከኔፊ ሰሌዳ ላይ ፃፍኩት፣ እናም ለልጄ ለሞሮኒ ከሰጠኋቸው ከእነዚህ ትንንሾች ሠሌዳዎች በቀር በጌታ የተሰጠኝን መዛግብት በሙሉ በከሞራ ኮረብታ ውስጥ ደበቅኋቸው።\n\n7 ፯ እናም እንግዲህ ህዝቦቼ ከነሚስቶቻቸውና፣ ከነልጆቻቸው፣ አሁን የላማናውያን ወታደሮች ወደ እነርሱ ሲዘምቱ ተመለከቱ፤ እናም የክፉዎችን ሁሉ ደረት በሚሞላው አሰቃቂ ሞት ፍርሀት እነርሱን ለመቀበል ይጠባበቁ ነበር።\n\n8 ፰ እናም እንዲህ ሆነ እነርሱ እኛን ለመውጋት መጡና፣ በቁጥር ብዙ ስለነበሩ እያንዳንዷ ነፍስ በፍርሃት ተሞልታ ነበር።\n\n9 ፱ እናም እንዲህ ሆነ ህዝቤንም በጎራዴና፣ በደጋን፣ እናም በቀስትና፣ በምሳር፣ እንዲሁም በሁሉም ዓይነት የጦር መሳሪያዎች አጠቁአቸው።\n\n10 ፲ እናም እንዲህ ሆነ ሰዎቻችን ተገደሉ፤ አዎን፣ ከእኔ ጋር የነበሩት አስር ሺዎች ሳይቀሩ ተገደሉ፤ እኔ ቆስዬ በመካከላቸው ወደቅሁ፤ እናም በአጠገቤ አለፉና፣ አልገደሉኝም።\n\n11 ፲፩ እናም በመካከላችን ሄዱና ከሃያ አራታችን በስተቀር (ከመካከላቸውም ልጄ ሞሮኒ ነበር) ሁሉንም ህዝቦቼን ገደሉና እኛ ከሞቱት ህዝቦቻችን በመትረፋችን፣ ላማናውያን ወደ ጦር ሰፍራቸው ሲመለሱ፣ በነጋታው ከከሞራ ኮረብታ ጫፍ ላይ እኔ በፊታቸው ሆኜ እመራቸው የነበሩትን የተገደሉትን አስር ሺህ ህዝቦቼን ተመለከትን።\n\n12 ፲፪ እናም ደግሞ በልጄ ሞሮኒ ይመሩ የነበሩ አስር ሺህ የሚሆኑ ህዝቦቼን ተመለከትናቸው።\n\n13 ፲፫ እናም እነሆ አስር ሺህ የሚሆኑ የጊድጊዶና ሰዎች ወድቀዋል፣ እናም እርሱም ደግሞ በመካከላቸው ነበር።\n\n14 ፲፬ እናም ላማም ከአስር ሺዎቹ ጋር ወድቋል፤ ጊልጋልም ከአስር ሺዎቹ ጋር ወድቋል፤ እናም ሊምሀም ከአስር ሺዎቹ ጋር ወድቋል፤ ዬኔዩም ከአስር ሺዎች ጋር ወድቋል፤ እናም ቁሜኒሀምና፣ ሞሮኒሃም፣ አንቲዩነምና፣ ሺብሎም፣ እናም ሼምና፣ ጆሹ፣ እያንዳንዳቸው ከአስር ሺዎቻቸው ጋር ወደቁ።\n\n15 ፲፭ እናም እንዲህ ሆነ ከእያንዳንዳቸው አስር ሺዎች ጋር በጎራዴ የተገደሉ አስር መሪዎች ነበሩ፤ አዎን፣ ከእኔ ጋር ከነበሩት ከሃያ አራቱ፣ እናም ደግሞ በሃገሪቱ በስተደቡብ ካመለጡት ጥቂቶችና፣ ወደ ላማናውያንን ከከዱት ጥቂቶች በስተቀር፣ ሁሉም ህዝቦቼ ወድቀዋል፤ እናም ሥጋቸውና፣ አጥንታቸው፣ እንዲሁም ደማቸው በምድረ ገፅ ላይ ሆኖ፣ በምድሪቱ ላይ እንዲበሰብሱና፣ እንዲበላሹ እናም ወደ እናት ምድርም እንዲመለሱ በገዳዮቻቸው እጅ ተተዉ።\n\n16 ፲፮ እናም ነፍሴ ሕዝቤ በመገደሉ በጭንቀት ተከፈለች፣ እናም እንዲህ ስል ጮኽኩ፥\n\n17 ፲፯ እናንተ መልከ መልካሞች ሆይ፣ ከጌታ መንገድ እንዴት ልትለዩ ቻላችሁ! እናንተ መልከ መልካሞች ሆይ፣ እናንተን ለመቀበል ክንዶቹን ዘርግቶ የቆመውን ኢየሱስን እንዴት ልትቃወሙት ቻላችሁ!\n\n18 ፲፰ እነሆ፣ ይህንን ባታደርጉ ኖሮ፣ አትወድቁም ነበር። ነገር ግን እነሆ፣ ወድቃችኋል እናም ስለሞታችሁ እተክዛለሁ።\n\n19 ፲፱ እናንተ መልከ መልካም ወንዶችና ሴት ልጆች ሆይ፤ አባቶችና እናቶች ሆይ፣ እናም ባሎችና ሚስቶች ሆይ፤ እናንተ መልከ መልካም የሆናችሁ፣ እንዴት ልትወድቁ ቻላችሁ!\n\n20 ፳ ነገር ግን እነሆ፣ እናንተ ጠፍታችኋል፣ እናም የእኔ ሀዘን እናንተን ሊመልሳችሁ አይችልም።\n\n21 ፳፩ እናም ሟች የሆነው ሰውነታችሁ በቅርቡ ህያው የሚሆንበት ቀን ይመጣል፤ እናም ይህ ሰውነት ዛሬ የሚበሰብስ የሆነው በቅርቡ የማይበሰብስ ሰውነት በመሆን ይለወጣል፤ እናም በስራችሁ መሰረት ሊፈረድባችሁ በክርስቶስ የፍርድ ወንበር ፊት መቆም ይኖርባችኋል፤ እናም እናንተ ፃድቅ ብትሆኑ፣ ከዚያም ከእናንተ በፊት ካለፉት አባቶቻችሁም ጋር የተባረካችሁ ትሆናላችሁ።\n\n22 ፳፪ አቤቱ ከዚህ ታላቅ ጥፋት በፊት ንሰሃ በገባችሁ ኖሮ። ነገር ግን እነሆ፣ እናንተ አልፋችኋል፣ እናም አብ፣ አዎን ዘለአለማዊው የሰማይ አባት የእናንተን ሁኔታ ያውቃል፤ እናም እርሱም እንደ ፍርዱና ምህረቱ ያደርግላችኋል።\n\n", "morm 7": "[center][font_size=26]ምዕራፍ ፯[/font_size][/center]\n\n[i]ሞርሞን የኋለኛው ዘመን ላማናውያን በክርስቶስ እንዲያምኑ፤ ወንጌሉን እንዲቀበሉ እናም እንዲድኑ አጥብቆ ጋበዛቸው—መጽሐፍ ቅዱስን የሚያምኑ ሁሉ መፅሐፈ ሞርሞንን እንዲሁ ያምናሉ። በ፫፻፹፭ ዓ.ም. ገደማ።[/i]\n\n1 ፩ እናም አሁን፣ እነሆ፣ የአባቶቻቸውን ነገሮች ያውቁ ዘንድ እግዚአብሔር ቃሌን ከሰጣቸው፣ ለነዚህ ለተረፉት የዚህ ሕዝብ ቅሪት ለሆኑት ጥቂት እናገራለሁ፤ አዎን፣ የእስራኤል ቤት ቅሪት ለሆናችሁ ለእናንተ እናገራለሁ፤ እናም የምናገራቸው ቃላት እነዚህ ናቸው፥\n\n2 ፪ እናንተ ከእስራኤል ቤት መሆናችሁን እወቁ።\n\n3 ፫ ንሰሃ መግባት እንዳለባችሁ፣ አለበለዚያ ለመዳን እንደማትችሉ እወቁ።\n\n4 ፬ የጦር መሳሪያዎቻችሁን መጣል እንዳለባችሁ እወቁ፣ እናም ከእንግዲህ በደም መፍሰስ በምንም አትደሰቱ፣ እናም ከእንግዲህ እግዚአብሔር ካላዘዛችሁ በስተቀር የጦር መሳሪያዎቻችሁን በድጋሚ አታንሱ።\n\n5 ፭ አባቶቻችሁ ያወቁትን ለማወቅና፣ እናም ለኃጢአቶቻችሁ ሁሉና ለክፋቶቻችሁ ንሰሃ መግባት እንዳለባችሁ፣ እናም በአይሁዶች የተገደለው ኢየሱስ ክርስቶስ የእግዚአብሔር ልጅ መሆኑንና፣ እርሱም በአብ ኃይል ዳግም እንደተነሳ፣ ስለዚህ በመቃብር ላይ ድል እንዳደረገ ማመን እንዳለባችሁ እወቁ፣ እናም ደግሞ በእርሱም የሞት መውጊያ ተውጣለች።\n\n6 ፮ እናም እርሱም ሰውም በፍርድ ወንበር ፊት ለመቆም የሚነሳበትን የሙታንን ትንሣኤ ያመጣል።\n\n7 ፯ እናም በእርሱም ፊት በፍርድ ቀን ጥፋተኛ ሳይሆን የሚገኝ፣ አንድ አምላክ የሆኑትን፣ አብ፣ እናም ወልድ፣ እናም መንፈስ ቅዱስን መጨረሻ በሌለው ደስታ ያለማቋረጥ ከበላይ ዘማሪዎች ጋር ለማወደስ በእግዚአብሔር መንግስት በፊቱ እንዲኖር የሚሰጥበትን ለዓለም ቤዛነትን አምጥቷል።\n\n8 ፰ ስለዚህ ንሰሃ ግቡና፣ በኢየሱስ ስም ተጠመቁ፣ እናም በዚህ መዝገብ ብቻ ሳይሆን ነገር ግን ከአይሁዶች ለአህዛብ የሚመጣውን መዝገብ ውስጥ የተመሰረተውን የክርስቶስን ወንጌል በጥብቅ ያዙ፣ ይህም መዝገብ ከአህዛብ ለእናንተ ይመጣል።\n\n9 ፱ እነሆም፣ ይህም እናንተ እንድታምኑበት ነው የተፃፈው፤ እናም ያንን የምታምኑት ከሆነ፣ ይህንንም ደግሞ ታምናላችሁ፤ እናም ይህንን የምታምኑ ከሆነ ስለአባቶቻችሁና፣ ደግሞ በእግዚአብሔር አማካኝነት በመካከላቸው የተሰራውን ድንቅ ሥራዎች ጭምር ታውቃላችሁ።\n\n10 ፲ እናም ደግሞ የያዕቆብ ዘር ቅሪት መሆናችሁን ታውቃላችሁ፤ ስለዚህ ከመጀመሪያዎቹ የቃል ኪዳን ህዝቦች ጋር ተቆጥራችኋል፣ እናም በክርስቶስ የምታምኑ ከሆነ፣ እናም እርሱ በሰጠው ትእዛዝ መሰረት፣ የአዳኛችንን ምሳሌ በመከተል መጀመሪያ በውኃ በኋላም በእሳትና በመንፈስ ቅዱስ የምትጠመቁ ከሆነ በፍርድ ቀን ለእናንተ መልካም ይሆንላችኋል። አሜን።\n\n", "morm 8": "[center][font_size=26]ምዕራፍ ፰[/font_size][/center]\n\n[i]ላማናውያን ኔፋውያንን አሳደዱአቸውና አጠፉአቸው—መፅሐፈ ሞርሞን በእግዚአብሔር ኃይል ይመጣል—ቁጣን ለሚናገሩ እናም ከጌታ ሥራ ጋር ለሚጣሉ ዋይታ ታውጆባቸዋል—የኔፋውያን መዛግብት በኃጢያት፣ በክፋትና በክህደት ዘመን ይመጣል። ከ፬፻–፬፻፳፩ ዓ.ም. ገደማ።[/i]\n\n1 ፩ እነሆ እኔ ሞሮኒ፣ የአባቴ የሞርሞንን ታሪክ እፈፅማለሁ። እነሆ፣ የምፅፋቸው ጥቂት ነገሮች ብቻ ነው ያሉኝ፣ እነዚህም ነገሮች አባቴ ያዘዘኝ ናቸው።\n\n2 ፪ እናም እንግዲህ እንዲህ ሆነ በከሞራ ከነበረው ታላቅና ከፍተኛ ጦርነት በኋላ፣ እነሆ፣ በሃገሪቱ በስተደቡብ በኩል የሸሹት ኔፋውያን ሁሉም እስከሚጠፉ ድረስ በላማናውያን ታድነው ነበር።\n\n3 ፫ እናም አባቴ ደግሞ በእነርሱ ተገደለና፣ የሕዝቤን አሳዛኝ የሆነ ታሪክ ለመጻፍ እንኳ ብቻዬን ቀረሁ። ነገር ግን፣ እነሆ እነርሱ አልፈዋል፣ እናም እኔ የአባቴን ትዕዛዝ እፈፅማለሁ። እናም ይግደሉኝ አይግደሉኝ፣ ምንም አላውቅም።\n\n4 ፬ ስለዚህ እፅፋለሁ እናም መዛግብቱን በመሬት ውስጥ እደብቃለሁ፤ እናም የትም መሄዴ አስፈላጊ አይደለም።\n\n5 ፭ እነሆ፣ አባቴ ይህን ታሪክ ፅፏል፣ ዓላማውንም ፅፏል። እናም እነሆ፣ በሰሌዳዎቹ ላይ ቦታ ካገኘሁ እኔም እፅፈዋለሁ፣ ነገር ግን ቦታ አላገኘሁም፤ የብረት አፈርም የለኝም፣ ምክንያቱም ብቻዬን ነኝና። አባቴና ዘመዶቼ ሁሉ በጦርነት ተገድለዋል፤ እናም ወዳጆችም ሆኑ የምሄድበት የለኝም፤ እናም ጌታ ምን ያህል በህይወት እንድቆይ እንደሚፈቅድልኝ አላውቅም።\n\n6 ፮ እነሆ፣ ጌታችን እናም አዳኛችን ወደ ምድር ከመጣ አራት መቶ ዓመታት አልፈዋል።\n\n7 ፯ እናም እነሆ ላማናውያን ሕዝቦቼን ኔፋውያንን በሙሉ እስከሚሞቱ ድረስ ከከተማ ከተማ እንዲሁም ከቦታ ቦታ አባረሩአቸው፤ እናም ውድቀታቸውም ታላቅ ነበር፤ አዎን፣ የህዝቤ የኔፋውያን ጥፋት ታላቅና የሚያስገርም ነበር።\n\n8 ፰ እናም እነሆ፣ ይህንን ያደረገው የጌታ እጅ ነው። እናም ደግሞ እነሆ፣ ላማናውያን እርስ በርሳቸው በጦርነት ላይ ናቸው፤ እናም ምድሪቱ በሙሉ የማያቋርጥ ግድያና ደም መፋሰስ ነበረባት፤ እናም ማንም የጦርነቱን ፍፃሜ አያውቅም።\n\n9 ፱ እናም አሁን፣ እነሆ፣ ከላማናውያንና በምድሪቱ ላይ ይኖሩ ከነበሩት ሌቦች በስተቀር ማንም ባለመኖሩ ስለእነርሱ ከዚህ በላይ የምለው የለኝም።\n\n10 ፲ እናም የሰዎቹ ክፋትም ታላቅ በመሆኑ ጌታ በህዝቡ መካከል እንዲቀሩ እስካልፈቀደላቸው ጊዜ ድረስ በምድሪቱ ከቀሩት ከኢየሱስ ደቀመዛሙርት በቀር እውነተኛውን እግዚአብሔር የሚያውቅ ማንም የለም፤ እናም በምድር ገፅ ላይ የት መሆናቸውንም ማንም ሰው አያውቅም።\n\n11 ፲፩ ነገር ግን እነሆ፣ አባቴና እኔ ተመልክተናቸዋል፣ እናም እነርሱም እኛን አገልግለውናል።\n\n12 ፲፪ እናም ይህንን መዝገብ አግኝቶ ውስጡ ባሉት ጉድለቶች ምክንያት ያልኮነነው ከዚህ የበለጠ ታላቅ የሆኑ ነገሮችን ያውቃል። እነሆ፣ እኔ ሞሮኒ ነኝ፤ እናም የሚቻል ቢሆን ኖሮ ሁሉንም ነገር እንድታውቁ አደርጋለሁ።\n\n13 ፲፫ እነሆ፣ ይህንን ሕዝብ በተመለከተ ንግግሬን አቆማለሁ። እኔ የሞርሞን ልጅ ነኝ፣ እናም አባቴም የኔፊ ዘር ነበር።\n\n14 ፲፬ እናም ለጌታ ስል ይህንን መዝገብ የደበቅሁት እኔ ነኝ፤ በጌታ ትዕዛዝም የተነሳ ሰሌዳዎቹ ዋጋ የላቸውም። ምክንያቱም እርሱ በእውነት ማንም ቢሆን ጥቅም ያገኝበት ዘንድ አይቀበለውም ብሏልና፤ ነገር ግን መዛግብቱ ታላቅ ዋጋ አላቸው፤ እናም እንዲታወቁ የሚያደርጋቸው ቢኖር ጌታ እርሱን ይባርከዋል።\n\n15 ፲፭ በእግዚአብሔር ካልተሰጠው በስተቀር ማንም ወደ ብርሃን ሊያወጣቸው ኃይል ሊኖረው አይችልም፤ ምክንያቱም በእግዚአብሔር ለክብሩ በቀናነት ይደረግ ዘንድ ወይንም ለጥንቱና ለረጅም ጊዜ ለተበተኑት የጌታ የቃል ኪዳን ልጆች ደህንነት እንዲሆን ፈቃዱ ነውና።\n\n16 ፲፮ እናም ይህ ነገር ወደ ብርሃን እንዲመጣ የሚያደርግ እርሱ የተባረከ ነው፤ በእግዚአብሔር ቃልም መሰረት ከጨለማው ወደ ብርሃን ይመጣልና፤ አዎን ይህም ከምድር ይወጣል፣ እናም በጨለማው ውስጥም ሆኖ ያበራል፣ በሕዝቡም ይታወቃል፣ ይህም በእግዚአብሔር ኃይል ይደረጋል።\n\n17 ፲፯ እናም ስህተት ቢኖር እነርሱም የሰው ልጆች ስህተት ናቸው። ነገር ግን እነሆ፣ እኛ ምንም አይነት ስህተት አናውቅም፤ ይሁን እንጂ እግዚአብሔር ሁሉንም ነገር ያውቃል፤ ስለዚህ፣ የሚያስኮንነው ቢኖር በሲኦል እሳት አደጋ ላይ እንዳይሆን ይጠንቀቅ።\n\n18 ፲፰ እናም አሳዩኝ አለበለዚያ ትመታላችሁ ብሎ ለሚናገር—በጌታ የተከለከለውን እርሱ እያዘዘ መሆኑንም ይጠንቀቅ።\n\n19 ፲፱ እነሆም፣ በፍጥነት የሚፈርድ በእርሱም ላይ እንደዚሁ በፍጥነት ይፈረድበታል፤ ምክንያቱም ደመዎዙም እንደስራው ይሆናልና፤ ስለዚህ፣ የሚማታ እርሱ በድጋሚ በጌታ ይመታል።\n\n20 ፳ ቅዱሳን መጽሐፍት የሚሉትን ተመልከቱ—ሰው አይምታ፣ ወይም አይፍረድ፤ ፍርድ የእኔ ናትና ይላል ጌታ፣ እናም ደግሞ በቀልም የእኔ ናት እናም እኔ እከፍለዋለሁ።\n\n21 ፳፩ እናም በጌታ ሥራ ላይና፣ የእስራኤል ቤት በሆኑት በጌታ የቃል ኪዳን ሕዝብ ላይ በቁጣ የሚናገርና ፀብን የሚያነሳ፣ እናም የጌታን ሥራ እናጠፋለን፣ ጌታም ከእስራኤል ቤት ጋር የገባውን ቃል ኪዳን አያስታውስም—በማለት የሚናገረው እርሱ ለመቆረጥና በእሳት ላይ ለመጣል አደጋ ላይ ነው፤\n\n22 ፳፪ ምክንያቱም የጌታ ቃል ኪዳን በሙሉ እስከሚፈፀም ድረስ ዘለዓለማዊው ዓላማው ይቀጥላል።\n\n23 ፳፫ የኢሳይያስን ትንቢት መርምሩ። እነሆ፣ እኔ ልፅፋቸው አልችልም። አዎን፣ እነሆ እንዲህ እላችኋለሁ፣ ከእኔ በፊት የነበሩት ይህችን ምድር ወርሰው የነበሩት ቅዱሳን ይጮኻሉ፣ አዎን፣ ከትቢያውም እንኳን ቢሆን ወደ ጌታ ይጮኻሉ፤ እናም ጌታ ህያው እንደሆነ ከእነርሱ ጋር የገባውን ቃል ኪዳን ያስታውሳል።\n\n24 ፳፬ እናም ፀሎታቸውም ስለወንድሞቻቸውም እንደሆነ ያውቃል። እናም እምነታቸውን ያውቃል፣ ምክንያቱም በስሙ ተራሮችን ማንቀሳቀስ ይችላሉና፤ እናም በስሙም ምድርን ማናወጥ ይቻላቸዋልና፤ እናም በቃሉ ኃይልም ወህኒዎችም ወደምድር እንዲፈርሱ አድርጓል፤ አዎን፣ የጋለው ምድጃ እንኳ ሊጎዳቸው አልተቻለውም፤ የዱር አራዊትም ሆኑ መርዛማም እባቦች በቃሉ ኃይል ሊጎዷቸው አልቻሉም።\n\n25 ፳፭ እናም እነሆ፣ ፀሎታቸውም ደግሞ ጌታ እነዚህን ነገሮች እንዲያመጣ ለፈቀደለት ለእርሱ ጥቅም ነበር።\n\n26 ፳፮ እናም ማንም ሰው እነዚህ ነገሮች አይመጡም በማለት ሊናገር አይገባውም፣ በእርግጥ ይመጣሉና፣ ጌታ ተናግሮታልና፤ በጌታ እጅ ከመሬት ውስጥ ይወጣሉ፣ እናም ማንም ሊገታው አይቻለውም፤ ታዕምራቶች ቆመዋል በሚባልበትም በዚያን ቀን ይመጣል፤ እናም ይህም አንድ ሰው ከሞት እንደሚናገር አይነት ሆኖ ይመጣል።\n\n27 ፳፯ እናም በምስጢራዊው ሴራዎች እና በጨለማው ስራዎች የተነሳ የቅዱሳንም ደም ወደ ጌታ በሚጮሁበት በዚያን ቀን ይመጣል።\n\n28 ፳፰ አዎን፣ የእግዚአብሔር ኃይል ሲካድና፣ ቤተክርስቲያኖችም ሲረክሱ፣ እናም በልባቸው ኩራት በሚወጠሩበት ቀን ይመጣል፤ አዎን፣ የቤተክርስቲያን መሪዎችና መምህራን በልባቸው ኩራት በሚወጠሩበት፣ የቤተክርስቲያናቸው በሆኑት ሰዎች ላይ በሚመቀኙበትም ቀን ይመጣል።\n\n29 ፳፱ አዎን፣ በዚያን ቀን በባዕድ ምድር ስለ እሳትና፣ ስለኃይለኛ ነፋስ፣ እናም ስለ ጭሱ ጭጋግ በሚወራበት ጊዜ ይመጣል።\n\n30 ፴ እናም በተለያዩ ቦታዎችም ደግሞ ስለ ጦርነቶች፣ የጦርነት ወሬዎች እናም የምድር መናወጥ ይሰማሉ።\n\n31 ፴፩ አዎን፣ በምድር ገጽ ላይ ታላቅ መበከል በሚሆንበት ቀን ይመጣል፤ በዚያን ጊዜም ግድያና፣ ዝርፊያና፣ ሀሰት፣ እናም ማጭበርበርና፣ ዝሙት፣ እናም ሁሉም ዓይነት እርኩሰቶች ይኖራሉ፤ በዚያም ጊዜ ብዙዎችም እንዲህ ይላሉ፥ ይህንን አድርጉ ወይም ያንኛውን አድርጉ ምንም አይደለም፣ ምክንያቱም እንደነዚህ ዓይነቶቹን በመጨረሻው ቀን ጌታ ይደግፋቸዋልና። ነገር ግን ለእነዚህ አይነቶች ወዮላቸው፣ በመራራ መርዝ እና በዓመፅ እስራት ውስጥ ናቸውና።\n\n32 ፴፪ አዎን፣ በዚያን ቀን፣ ወደ እኔ ኑ፣ እናም በገንዘባችሁም ኃጢአታችሁ ይቅር ይባልላችኋል፣ የሚሉ ቤተክርስቲያናት የሚሰሩበት ቀን ይመጣል።\n\n33 ፴፫ እናንተ ክፉና ጠማሞች እናም አንገተ ደንዳና የሆናችሁ ህዝቦች ሆይ፣ ለራሳችሁ ጥቅም ለማግኘት ስትሉ ቤተክርስቲያንን ለምን ሠራችሁ? በነፍሳችሁ ላይ ኩነኔን ያመጣባችሁ ዘንድ ቅዱስ የሆነውን የእግዚአብሔርን ቃል ለምን ቀየራችሁት? እነሆ፣ በእግዚአብሔር ራዕይ ላይ ተስፋ አድርጉ፤ እነሆም በዚያን ቀንም እነዚህ ነገሮች ሁሉ የሚፈጸሙበት ጊዜ ይመጣል።\n\n34 ፴፬ እነሆ፣ ጌታ በዚያን ቀን እነዚህ ነገሮች በመካከላችሁ በሚመጡበት ጊዜ በቅርቡ መምጣት ስላለባቸው ታላቅ እና አስገራሚ ነገሮች ለእኔ አሳይቶኛል።\n\n35 ፴፭ እነሆ፣ እናንተ እዚህ እንዳላችሁ አድርጌ እናገራችኋለሁ፣ እናም እናንተ ግን የላችሁም። ነገር ግን እነሆ፣ ኢየሱስ ክርስቶስ እናንተን አሳይቶኛል፣ እናም እኔም ስራችሁን አውቃለሁ።\n\n36 ፴፮ እናም በልባችሁ ኩራት እንደምትራመዱ አውቃለሁ፤ እናም ከጥቂቶች በስተቀር ያማሩ ልብሶችን በመልበስ፣ በመቅናትና፣ በፀብ፣ እናም በተንኮልና፣ በስቃይ፣ እንዲሁም በሁሉንም ዓይነት ክፋቶች በመፈፀም ራሳቸውን በልባቸው ኩራት ከፍ የማያደርጉ የሉም። በልባችሁ ኩራት የተነሳ ቤተክርስቲያኖቻችሁ፣ አዎን፣ እያንዳንዱም የተበከለ ሆኗልና።\n\n37 ፴፯ እነሆም፣ እናንተ ገንዘብና፣ ንብረቶቻችሁን፣ እናም ያማሩ ልብሶቻችሁንና፣ የቤተክርስቲያኖቻቸሁን ማስጌጥ ከድሆች፣ እናም ከተቸገሩት፣ ከታመሙትና ከሚሰቃዩት በላይ ትወዳላችሁ።\n\n38 ፴፰ ራሳችሁን ለማይረባ ነገር የሸጣችሁ እናንተ የተበላሻችሁ፣ እናንተ ግብዞች፣ እናንት መምህራን ሆይ፣ ለምን ቅዱስ የሆነውን የእግዚአብሔርን ቤተክርስቲያን ትበክሉታላችሁ? የክርስቶስን ስም በእራሳቸው ላይ ለመውሰድ ለምን ታፍራላችሁ? በዓለም ክብር የተነሳ ከማይጠፋው ስቃይ የበለጠ መጨረሻ የሌለው ደስታ ዋጋው ትልቅ መሆኑን ለምን አታስቡም?\n\n39 ፴፱ እናም የተራቡና፣ የተቸገሩ፣ እናም የታረዙና፣ የታመሙ፣ እንዲሁም ስቃይ ያለባቸው በእናንተ በኩል ሳታስተውሏቸው እንዲያልፉ እየፈቀዳችሁ ህይወት በሌላቸው ነገሮች ለምን ራሳችሁን ታስጌጣላችሁ?\n\n40 ፵ አዎን፣ ጥቅምን ለማግኘትና ባሏ የሞተባት ሴት በጌታ ፊት እንድታዝን፣ እናም ደግሞ አሳዳጊ የሌላቸው በጌታ ፊት እንዲያዝኑና፣ ደግሞ በእናንተ ላይም ለበቀል ከምድር የአባቶቻቸውና የባሎቻቸው ደም ወደ ጌታ እንዲጮህ ሚስጢራዊውን እርኩሰት ለምን ትሰራላችሁ?\n\n41 ፵፩ እነሆ፣ የበቀል ጎራዴ በላያችሁ ላይ ያንዣብባል፣ እናም የፃድቃኖችን ደም በበቀል በእናንተ ላይ የሚመልስበት ጊዜ ወዲያው ይመጣል፣ ከዚህም በኋላ ጩኸታቸውን መቋቋም አይችልምና።\n\n", "morm 9": "[center][font_size=26]ምዕራፍ ፱[/font_size][/center]\n\n[i]ሞሮኒ በክርስቶስ ለማያምኑት ንሰሃ እንዲገቡ ጠራቸው—ራዕይ ስለሚሰጠው እናም ለታማኞችም ራዕዮችን እናም ምልክቶችን ስለሚሰጠው የተአምራት እግዚአብሔር አወጀ—ተአምራቶች የቆሙት እምነት ባለመኖሩ ነው—ያመኑትን ምልክቶች ይከተሉአቸዋል—ሰዎች ብልህ እንዲሆኑና ትዕዛዛቱን እንዲጠብቁ ይመከራሉ። ከ፬፻፩–፬፻፳፩ ዓ.ም. ገደማ።[/i]\n\n1 ፩ እናም አሁን፣ ደግሞ በክርስቶስ ስለማያምኑት እናገራለሁ።\n\n2 ፪ እነሆ፣ በመጎብኘታችሁ ቀን ታምናላችሁን—እነሆ፣ ጌታ ሲመጣ፣ አዎን በዚያ፣ በታላቁ ቀን መሬት እንደ ጥቅልል በምትጠቀለልበት ጊዜ እናም አለቶችም በታላቅ ሙቀት በሚቀልጡበት ጊዜ፣ አዎን፣ በዚያ ታላቅ ቀን በእግዚአብሔር በግ ፊት በምትቆሙ ጊዜ—እግዚአብሔር የለም ትላላችሁን?\n\n3 ፫ ክርስቶስን መካዳችሁን ትቀጥሉበታላችሁ፣ ወይንም የእግዚአብሔርን በግ ለማየት ይቻላችኋል? ጥፋታችሁን እያወቃችሁ ከእርሱ ጋር ለመኖር ታስባላችሁን? ህጉን በማንኛውም እንደጣሳችሁ ነፍሳችሁ አውቃ በምትቆስል ጊዜ ከቅዱሱ ጋር በመኖር ደስተኛ መሆን እንደምትችሉ ታስባላችሁን?\n\n4 ፬ እነሆ፣ የተበከለ ህሊና በፊቱ እያላችሁ ከቅዱስ እና ፍትህ እግዚአብሔር ጋር መኖር ከተኮነኑት ነፍሳት ጋር በሲዖል ከመኖር በላይ አሰቃቂ ነው እላችኋለሁ።\n\n5 ፭ እነሆም፣ በእግዚአብሔር ፊት ራቁታችሁን መሆናችሁን፣ እናም ደግሞ የእግዚአብሔር ክብርና፣ የኢየሱስ ክርስቶስ ቅዱስነት ለማየት በምትመጡበት ጊዜ፣ በእናንተ ላይ የማይጠፋን እሳት ያቀጣጥላል።\n\n6 ፮ እናንተ የማታምኑ ሆይ፣ ወደ ጌታ ተመለሱ፤ ምናልባት በመጨረሻውና በዚያ በታላቁ ቀን እንከን የሌላችሁ፣ ንፁህ፣ መልካም፣ እናም በበጉ ደም የፀዳችሁ ሆናችሁ ትገኙ ዘንድ ወደ አብ በኢየሱስ ስም በኃይል ጩሁ።\n\n7 ፯ እናም እናንተ የእግዚአብሔርን ራዕይ ለካዳችሁና፣ እነርሱ ተፈፅመዋል፣ ራዕዮች፣ ትንቢቶች፣ ስጦታዎችም ሆነ፣ መፈወስ፣ እናም በልሳን መናገርም ሆነ፣ በልሳን የሚናገሩትን መተርጎም ቆሟል የምትሉትን በድጋሚ እናገራችኋለሁ፤\n\n8 ፰ እነሆ እኔ እንዲህ እላችኋለሁ፣ እነዚህን ነገሮች የሚክድ የክርስቶስን ወንጌል አያውቅም፤ አዎን፣ ቅዱሳን መጽሐፍትንም አላነበበም፣ ይህም ቢሆን እንኳን አልተረዱትም።\n\n9 ፱ እግዚአብሔር ትናንትና፤ ዛሬም እንዲሁም ለዘለዓለም አንድ እንደሆነ እናም በእርሱም የመቀያየርም ሆነ የመለወጥ ጥላ አለመኖሩን አላነበብንምን?\n\n10 ፲ እናም አሁን፣ ለራሳችሁ የሚለዋወጥና በእርሱም የመለዋወጥ ጥላ ያለበትን አምላክ የምታስቡ ከሆነ፣ የተአምራት አምላክ ያልሆነውን አምላክ ለራሳችሁ አስባችኋል።\n\n11 ፲፩ ነገር ግን እነሆ፣ ለእናንተም የተአምራት አምላክ፣ እንዲሁም የአብርሃምን አምላክ፣ እናም የይስሃቅን አምላክ፣ እናም የያዕቆብን አምላክን አሳያችኋለሁ፤ እርሱም ሰማይና ምድርን፣ እናም በውስጡም ያሉትን ነገሮች ሁሉ የፈጠረ አምላክ ነው።\n\n12 ፲፪ እነሆ፣ እርሱ አዳምን ፈጠረና፣ በአዳም ምክንያት የሰው ልጅ ውድቀት መጣ። እናም በሰው ልጅ መውደቅ የተነሳ፣ አብና ወልድ የሆነው ኢየሱስ ክርስቶስ መጣ፤ እናም በኢየሱስ ክርስቶስ አማካኝነትም ለሰው ልጅ ቤዛነት መጣ።\n\n13 ፲፫ እናም በኢየሱስ ክርስቶስ አማካኝነት ለሰዎች ቤዛነት በመምጣቱ፣ ወደ ጌታም ፊት ተመልሰዋል፤ አዎን፣ ሁሉም ሰዎች የዳኑበት በዚህም ነው፥ የክርስቶስ ሞት ትንሣኤን አመጣ፣ ይህም መጨረሻ ከሌለው እንቅልፍ ቤዛነት አመጣ፣ መለከቱ ሲነፋ ሰዎች ሁሉ ከዚህ እንቅልፍ በእግዚአብሔር ኃይል ይነቃሉ፣ እናም ትልልቆችም ሆኑ ትንንሾች የሆኑት ይመጣሉ፣ እናም ዘላለማዊ ከሆነው የሞት ሰንሰለት በመዳንና በመፈታት፣ ይህም ሞት ጊዜአዊው ሞት ነው፣ በፍርዱ ወንበር ፊት ሁሉም ይቆማሉ።\n\n14 ፲፬ እናም የቅዱሱ ፍርድ በእነርሱ ላይ ይመጣል፤ ንፁህ ያልሆነውም አሁን ንፁህ ሳይሆን የሚቀርበት ጊዜ ይመጣል፤ እናም ፃድቅ የሆነው አሁንም ፃድቅ ይሆናል፤ ደስተኛ የነበረውም አሁን ደስተኛ ይሆናል፤ እንዲሁም ደስተኛ ያልነበረው አሁንም ደስተኛ አይሆንም።\n\n15 ፲፭ እናም አሁን፣ እናንተ ለራሳችሁ ምንም ተአምራትን መስራት የማይችል አምላክን ያሰባችሁ ሁሉ፣ እንዲህ ስል እጠይቃችኋለሁ፥ እኔ የተናገርኳቸው እነዚህ ነገሮች ሁሉ አልፈዋልን? መጨረሻው መጥቷልን? እነሆ አይደለም እላችኋለሁ፤ እናም እግዚአብሔር የተአምራት አምላክ መሆኑን አላቆመም።\n\n16 ፲፮ እነሆ፣ እግዚአብሔር የሰራቸው በዐይናችን ድንቅ አይደሉምን? አዎን፣ እናም ድንቅ የሆነውን የእግዚአብሔር ሥራዎች የሚገባው ማነው?\n\n17 ፲፯ በቃሉ ሰማይና ምድር መፈጠሩ፤ እናም ቃሉ ባለው ኃይል የሰው ልጅ ከመሬት አፈር መፈጠሩ፤ እናም በቃሉ ኃይል ተአምራት መሠራቱ ተአምር አይደለም የሚል ማነው?\n\n18 ፲፰ እናም ኢየሱስ ክርስቶስ ብዙ ተአምራትን አልሰራም የሚለው ማነው? እናም በሐዋርያቶቹ እጅ ብዙ ተአምራት ተሰርተው ነበር።\n\n19 ፲፱ እናም በዚያ ጊዜ ተአምራቶች ተደርገው ከሆነ፣ እግዚአብሔርስ የተአምራት አምላክ መሆኑን ለምን ያቆማል እናም ግን የማይለወጥ አምላክ ሊሆን ይችላል? እንዲሁም እነሆ እላችኋለሁ እርሱ አይለወጥም፣ የሚለወጥ ከሆነ አምላክነቱን ያቆማል፣ እናም አምላክነቱን አያቆምም፣ የተአምራትም አምላክ ነው።\n\n20 ፳ እናም በሰው ልጆች መካከል ተአምራት መስራቱን ያቆመበት ምክንያት እነርሱ እምነት አጥተው በመመንመናቸው፣ እናም ከትክክለኛው መንገድ በመራቃቸውና፣ የሚያምኑበትን አምላክ ባለማወቃቸው ነው።\n\n21 ፳፩ እነሆ፣ እንዲህ እላችኋለሁ ምንም ባለመጠራጠር በክርስቶስ የሚያምን፣ በክርስቶስ ስም አብን ማንኛውንም ነገር ከጠየቀ ለእርሱ ይሰጠዋል፤ እናም ይህ ቃል ኪዳን ለሁሉም፣ እንዲሁም እስከ አለም ዳርቻ እንኳን ነው።\n\n22 ፳፪ እነሆም የእግዚአብሔር ልጅ ኢየሱስ ክርስቶስ እስከምፅአቱ ለሚቆዩትም ደቀ መዛሙርቱ፣ አዎን፣ እናም ደግሞ ለሁሉም ደቀመዛሙርት ህዝቡ እየሰሙት እንዲህ ሲል ተናገራቸው፥ ወደ ዓለም ሁሉ ሂዱና፣ ለፍጥረት ሁሉ ወንጌልን ስበኩ።\n\n23 ፳፫ እናም ያመነና የተጠመቀም ይድናል፤ ያላመነ ግን ይኮነናል፤\n\n24 ፳፬ እናም ያመኑትን እነዚህ ምልክቶች ይከተሏቸዋል—በስሜ አጋንንትን ያወጣሉ፤ በአዲስ ልሳንም ይናገራሉ፤ መርዛማ እባቦችንም ያነሳሉ፤ እናም የሚገድልን ነገር ቢጠጡም አይጎዳቸውም፤ እጃቸውን በህመምተኞች ላይ ይጭናሉና ያድኗቸዋል፤\n\n25 ፳፭ እናም ምንም ሳይጠራጠር በስሜ የሚያምን ቢኖር፣ ለእርሱ እስከ ዓለም ዳርቻ ቃሌን ሁሉ ማረጋገጫ አደርግለታለሁ።\n\n26 ፳፮ እናም እንግዲህ፣ እነሆ፣ የጌታን ሥራ የሚቃወም ማን ነው? ንግግሩንስ የሚክድ ማን ነው? ሁሉን ቻይ በሆነው በጌታ ኃይል ላይ የሚነሳስ ማን ነው? የጌታን ሥራ የሚንቅ ማን ነው? የክርስቶስን ልጆች የሚንቅስ ማን ነው? እነሆ፣ የጌታን ሥራ የምትንቁ ሁሉ፣ ትገረማላችሁ እናም ትጠፋላችሁ።\n\n27 ፳፯ አቤቱ አትናቁና አትገረሙ፤ ነገር ግን የጌታን ቃላት አድምጡት፣ እናም፣ በስሙም የምትፈልጉትን ነገር አብን በኢየሱስ ስም ጠይቁት። አትጠራጠሩ፣ ነገር ግን የምታምኑ ሁኑ፣ በጥንት ጊዜ እንደነበሩት ሰዎች በእምነት ጀምሩ፤ እናም በሙሉ ልባችሁ ሆናችሁ ወደ ጌታ ኑ፤ እናም በፍርሃትና በመንቀጥቀጥ በፊቱ የራሳችሁን መዳን ፈፅሙ።\n\n28 ፳፰ በሙከራ ጊዜያችሁም ብልህ ሁኑ፤ የጎደፉ ነገሮችን በሙሉ ከላያችሁ ላይ አራግፉ፤ ለምኞቶቻችሁ ማስፈፀሚያ በክፉ አትጠይቁ፤ ነገር ግን ወደ ፈተና እንዳትገቡ ዘንድ፣ ነገር ግን እናንተ እውነተኛውን እናም ህያውን እግዚአብሔር ታገለግሉ ዘንድ በማይነቃነቀው ፅናታችሁ ጠይቁ።\n\n29 ፳፱ ብቁ ሳትሆኑ እንዳትጠመቁም ተጠንቀቁ፤ የክርስቶስንም ቅዱስ ቁርባን ብቁ ሳትሆኑ ላለመቁረስ ተጠንቀቁ፤ ነገር ግን ሁሉንም ነገሮች ስታደርጉ በብቁነት ማድረጋችሁን ተመልከቱ፣ ስታደርጉም በህያው እግዚአብሔር ልጅ በኢየሱስ ክርስቶስ ስም አድርጉት፤ እናም ይህን ካደረጋችሁና፣ እስከመጨረሻ ፅኑ ከሆናችሁ በምንም ዓይነት እናንተ አትጣሉም።\n\n30 ፴ እነሆ፣ ሙታን ሆኜ እንደምናገረው እናገራችኋለሁ፤ ምክንያቱም እናንተ የእኔ ቃል እንደሚኖራችሁ አውቃለሁ።\n\n31 ፴፩ በጉድለቶቼ ምክንያት አትኮንኑኝ፣ አባቴንም በጉድለቶቹ አትኮንኑት፣ ከእርሱም በፊት ሲጽፉ የነበሩትንም አትኮንኑአቸው፤ ነገር ግን እግዚአብሔር እኛ ከነበርነው የበለጠ ብልህ ለመሆን ትማሩ ዘንድ ፍፁም አለመሆናችንን ስለገለፀላችሁ ምስጋና አቅርቡለት እንጂ።\n\n32 ፴፪ እናም አሁን፣ እነሆ፣ በመካከላችን በንግግራችን ስርዐት መሰረት የተላለፉልንና የቀየርናቸው የተለወጡ ግብፃውያን ተብለው በሚጠሩት ፊደላት እንደችሎታችን ይህንን መዝገብ ፅፈናል።\n\n33 ፴፫ እናም ሰሌዳዎቻችን በበቂ ሁኔታ ትልቅ ቢሆኑ ኖሮ በዕብራውያን እንፅፈው ነበር፤ ነገር ግን ዕብራውያንም ደግሞ በእኛ ተለውጧል፤ እናም በዕብራውያን መፃፍ ብንችል ኖሮ፣ እነሆ፣ በመዛግብቶቻችን ውስጥ ስህተት አታገኙም ነበር።\n\n34 ፴፬ ነገር ግን ጌታ የፃፍናቸውን ነገሮች ያውቃል፣ እናም ደግሞ ማንም ሌላ ሰው ቋንቋችንን አያውቅም፤ እናም ምክንያቱም ማንም ሌላ ሰው ቋንቋችንን ባለማወቁ፣ ስለዚህ እርሱም የሚተረጉምበትን መንገድ አዘጋጅቷል።\n\n35 ፴፭ እናም እነዚህ ነገሮች እምነት አጥተው የመነመኑትን ወንድሞቻችንን ደም ከልብሶቻችን ላይ እናነፃ ዘንድ የተፃፉ ናቸው።\n\n36 ፴፮ እናም እነሆ፣ ወንድሞቻችንን በተመለከተ እነዚህን ነገሮች፣ አዎን፣ ክርስቶስን ወደማወቅ ይመለሱ ዘንድ፣ የፈለግናቸው በምድሪቱ ይኖሩ በነበሩት ቅዱሳን ሁሉ ፀሎት መሰረት ነው።\n\n37 ፴፯ እናም ጌታ ኢየሱስ ክርስቶስም ፀሎታቸው እንደ እምነታቸው እንዲመለስላቸው ያድርግ፤ እግዚአብሔር አብም ከእስራኤል ቤት ጋር የገባውን ቃል ኪዳን ያስታውስ፤ እናም በክርስቶስ ስም ባላቸው እምነት በኩል ለዘለዓለም ይባርካቸው። አሜን።\n\n", "ether 1": "[center][font_size=26]መፅሐፈ ኤተር[/font_size][/center]\n\nበንጉስ ሞዛያ ዘመን በሊምሂ ሰዎች ከተገኙት ከሃያ አራቱ ሠሌዳዎች ላይ የተወሰደ የያሬዳውያን ታሪክ።\n\n[center][font_size=26]ምዕራፍ ፩[/font_size][/center]\n\n[i]ሞሮኒ የኤተርን ፅሁፍ አሳጠረ—የኤተር የትውልድ ሐረግ ተዘርዝሯል—በባቢሎናውያን ግንብ ወቅት የያሬዳውያን ቋንቋ አልተቀላቀለም—ጌታ ወደ ተመረጠች ምድር እንደሚመራቸው እናም ታላቅ ሀገርም እንደሚያደርጋቸው ቃል ገብቷል።[/i]\n\n1 ፩ እናም እንግዲህ፣ እኔ ሞሮኒ፣ ከዚህች ሃገር ከሰሜን በኩል በጌታ እጅ ጠፍተው የነበሩትን የጥንት ሰዎች ታሪክ መስጠቴን እቀጥላለሁ።\n\n2 ፪ እናም መፅሐፈ ኤተር ከተባለው በሌምሂ ሰዎች ከተገኘው ከሃያ አራተኛው ሠሌዳ ላይ የራሴን ዘገባ እወስዳለሁ።\n\n3 ፫ እናም ስለዓለም መፈጠር የሚያወራው፣ እናም ደግሞ ስለአዳም፣ እናም ከዚያን ጊዜ ጀምሮ እስከ ታላቁ ግንብ ድረስ ያለው ታሪክ፣ እናም እስከዚያም ጊዜ ድረስ በሰው ልጆች መካከል የሆኑት ማናቸውንም ነገሮች የያዘው የዚህ መዝገብ የመጀመሪያ ክፍል እኔ እንደምገምተው በአይሁዶች መካከል ይገኛል—\n\n4 ፬ ስለዚህ ከአዳም ዘመን ጀምሮ እስከዚያን ጊዜ የተከናወኑትን ነገሮች አልፅፍም፤ ነገር ግን በሰሌዳዎቹ ላይ አሉ፤ እናም እነርሱን ያገኘ ታሪኩን በሙሉ ያውቅ ዘንድ ኃይል ይኖረዋል።\n\n5 ፭ ነገር ግን እነሆ፣ እኔ ታሪኩን በሙሉ አልናገርም፣ ነገር ግን ከግንብ ጀምሮ እስከጠፉበት ጊዜ ድረስ ያለውን የታሪክ ክፍል ብቻ እሰጣለሁ።\n\n6 ፮ እናም በዚህ መንገድ ዘገባውን እሰጣለሁ። ይህንን ታሪክ የፃፈው ኤተር ነበር፣ እናም እርሱም የቆሪያንቶር ወገን ነበር።\n\n7 ፯ ቆሪያንቶር የሞሮን ልጅ ነበር።\n\n8 ፰ እና ሞሮንም የኤተም ልጅ ነበር።\n\n9 ፱ እናም ኤተም የአሃህ ልጅ ነበር።\n\n10 ፲ አሃህ የሴት ልጅ ነበር።\n\n11 ፲፩ እና ሴት የሺብሎን ልጅ ነበር።\n\n12 ፲፪ እና ሺብሎን የቆም ልጅ ነበር።\n\n13 ፲፫ እና ቆም የቆሪያንቱም ልጅ ነበር።\n\n14 ፲፬ እና ቆሪያንቱምም የአምኒጋዳ ልጅ ነበር።\n\n15 ፲፭ እና አምኒጋዳ የአሮን ልጅ ነበር።\n\n16 ፲፮ እና አሮን የሔርቶም ልጅ የነበረው የሔት ወገን ነበር።\n\n17 ፲፯ እና ሔርቶም የሊብ ልጅ ነበር።\n\n18 ፲፰ እና ሊብ የኪሽ ልጅ ነበር።\n\n19 ፲፱ እና ኪሽም የቆሮም ልጅ ነበር።\n\n20 ፳ ቆሮም የሌዊ ልጅ ነበር።\n\n21 ፳፩ እና ሌዊ የቂም ልጅ ነበር።\n\n22 ፳፪ እና ቂም የሞሪያንተን ልጅ ነበር።\n\n23 ፳፫ እና ሞሪያንተን የሪፕላኪሽ ወገን ነበር።\n\n24 ፳፬ እና ሪፕላኪሽ የሼዝ ልጅ ነበር።\n\n25 ፳፭ እና ሼዝ የሔት ልጅ ነበር።\n\n26 ፳፮ እና ሔት የቆም ልጅ ነበር።\n\n27 ፳፯ እና ቆም የቆሪያንቱም ልጅ ነበር።\n\n28 ፳፰ እና ቆሪያንቱም የኤመር ልጅ ነበር።\n\n29 ፳፱ እና ኤመር የኦመር ልጅ ነበር።\n\n30 ፴ እና ኦመር የሹል ልጅ ነበር።\n\n31 ፴፩ እና ሹል የቂብ ልጅ ነበር።\n\n32 ፴፪ እናም ቂብም የያሬድ ልጅ የነበረው የኦሪያ ልጅ ነበር።\n\n33 ፴፫ ጌታ የህዝቡን ቋንቋ በቀላቀለበት እናም በምድሪቱ ገፅ ሁሉ ላይም እንዲሠራጩ በቁጣው በማለ ጊዜ ከታላቁ ግንብ ያሬድ ከወንድሞቹ፣ እናም ከቤተሰቦቹ ጋር በመሆን ከሌሎች እና ከቤታሰቦቻቸው ጋር መጣ፣ እናም እንደጌታ ቃልም ህዝቡ ተበትኖ ነበር።\n\n34 ፴፬ እናም የያሬድ ወንድም ትልቅ እናም ኃያል ሰው በመሆኑ፣ እናም በጌታም በይበልጥ የሚወደድ በመሆኑ፣ ያሬድ ወንድሙም እንዲህ ሲል ተናገረው፥ የተናገርነውንም እንዳንረዳ እርሱ የምንናገረውን እንዳይቀላቅልብን ወደ ጌታ ጩህ።\n\n35 ፴፭ እናም እንዲህ ሆነ የያሬድ ወንድም ወደ ጌታ ጮኸ፣ እናም ጌታም ለያሬድ አዘነለት፤ ስለዚህ የያሬድን ቋንቋ አልቀላቀለበትም፤ እናም የያሬድና የወንድሙ ቋንቋ አልተቀላቀለባቸውም።\n\n36 ፴፮ ከዚያም ያሬድ ለወንድሙ እንዲህ አለ፥ እናም ከወዳጆቻችንም ላይ ቁጣውን ይመልስ ዘንድ ቋንቋቸውን እንዳይቀላቅልባቸው በድጋሚ ወደ ጌታ ጩህ።\n\n37 ፴፯ እናም እንዲህ ሆነ የያሬድ ወንድም ወደ ጌታ ጮኸ፣ እናም ጌታ ለወዳጆቹ እናም ደግሞ ለቤተሰቦቹ ራራላቸው፣ ስለዚህ ቋንቋቸውን አልቀላቀለባቸውም።\n\n38 ፴፰ እናም እንዲህ ሆነ ያሬድ ለወንድሙ በድጋሚ እንዲህ ሲል ተናገረ፥ ሂድ እናም ጌታ ከምድሪቱ ወዴት እንደሚያስወጣን ጠይቀው፤ እናም ከምድሪቱ የሚያስወጣን ከሆነ ወዴት መሄድ እንዳለብን ወደ እርሱ ጩህ። እናም ምናልባት ከምድር ሁሉ ወደ ተመረጠችው ስፍራ ጌታ እንደሚወስደን ማን ያውቃል? እናም እንደዚያ የሚሆን ቢሆን ለውርሳችን እንቀበለው ዘንድ ለጌታ ታማኞች እንሁን።\n\n39 ፴፱ እናም እንዲህ ሆነ በያሬድ አንደበት በተነገረው መሰረት የያሬድ ወንድም ወደ ጌታ ጮኸ።\n\n40 ፵ እናም እንዲህ ሆነ ጌታ የያሬድን ወንድም ሰማው፣ እናም ለእርሱም አዘነለት፣ እናም እንዲህ ሲል ተናገረው፥\n\n41 ፵፩ ሂድ እናም መንጋዎቻችሁን ሴት እናም ወንድ የሆኑትን ከሁሉም ዓይነት በአንድ ላይ ሰብስብ፤ እናም ደግሞ በምድር ላይ ካሉት ዘር ፍሬዎች ከሁሉም ዓይነት ያሉትን፤ እናም ቤታሰቦችህን፤ እናም ደግሞ ወንድምህን ያሬድ እና ቤተሰቡን፤ እናም ደግሞ ወዳጆችህን እና ቤተሰቦቻቸውን፣ እናም የያሬድን ወዳጆች እናም ቤተሰቦች በሙሉ በአንድነት ሰብስብ።\n\n42 ፵፪ እናም ይህንን በምታደርግበት ጊዜ ከፊታቸው በመሆን በስተሰሜን ወዳለው ሸለቆ አብረሃቸው ትጓዛለህ። እናም እዚያ ቦታም አገኝሀለሁ፣ እናም ከምድሪቱ ሁሉ በላይ ወደ ተመረጠችው ስፍራም በምትሄድበትም ጊዜ ከፊትህ እሄዳለሁ።\n\n43 ፵፫ እናም እዚያ አንተንና ዘሮችህን እባርካለሁ፣ እናም ከዘሮችህም፣ እናም ከወንድምህ ዘር፣ እናም ከአንተ ጋር ከሚሄዱትም፣ ለራሴ ታላቅ ሀገር አስነሳለሁ። እናም ከምድር ገፅ ላይ ሁሉ ከአንተ ዘር ለራሴ ካበዛኋቸው የበለጠ ታላቅ ሀገር አይኖርም። እናም ይህንንም አደርግልሃለሁ ምክንያቱም ለነዚህ ለረጅም ጊዜያት ወደ እኔ ስለጮህክ ነው።\n\n", "ether 2": "[center][font_size=26]ምዕራፍ ፪[/font_size][/center]\n\n[i]ያሬዳውያን ወደ ቃል ኪዳን ምድር ለመጓዝ ተዘጋጁ—ይህችም ሰዎች ክርስቶስን ማገልገል ያለባቸው የተመረጠች ምድር ናት አለበለዚያም ይወገዳሉ—ጌታም ለያሬድ ወንድም ለሦስት ሰዓታት ያህል ተናገረው—ያሬዳውያን ጀልባዎችን ሰሩ—ጌታም የያሬድ ወንድም እንዴት ጀልባዎቹ ብርሃን ማግኘት እንደሚችሉ ሃሳቡን እንዲያቀርብ ጠየቀው።[/i]\n\n1 ፩ እናም እንዲህ ሆነ ሴት እናም ወንድ ከሆኑት ከሁሉም ዓይነት በአንድ ላይ ከሰበሰቧቸው ከመንጋዎቻቸው ጋር ያሬድ እና ወንድሙ፣ እናም ቤተሰቦቻቸው፣ እናም ደግሞ የያሬድ ወዳጆች፣ እናም ወንድሞቹ እና የእርሱ ቤተሰቦች፣ በሸለቆው በስተሰሜን በኩል ሄዱ፤ (እና ሸለቆውም በኃያሉ አዳኝ ስም ናምሩድ ተብሎ ይጠራ ነበር)።\n\n2 ፪ እናም ደግሞ ወጥመድ ዘረጉ እናም የሰማይ አዕዋፋትን ያዙ፤ እናም መንጠቆአቸውን ደግሞ አዘጋጁ፣ በእነዚህም የውሀዎችን ዓሣ ተሸከሙ።\n\n3 ፫ እናም እነርሱ ደግሞ በትርጉም የንብ ቀፎ የሚባለውን ደዘረት ተሸክመው ነበር፤ እናም የንብ መንጋዎችን እናም በምድር ላይ ያሉትን ነገሮች ሁሉ፣ የሁሉም አይነት ዘሮችን እንደዚህ ተሸክመው ነበር።\n\n4 ፬ እናም እንዲህ ሆነ ወደ ናምሩድ ሸለቆ በወረዱ ጊዜ ጌታ መጣ እናም ከያሬድ ወንድም ጋር ተነጋገረ፤ እናም እርሱ በደመና ውስጥ ነበር፣ እናም የያሬድ ወንድምም አላየውም።\n\n5 ፭ እናም እንዲህ ሆነ ጌታም ከዚህ በፊት ማንም ሰው ሰፍሮበት ወዳልነበረበት ሥፍራ ወደ ምድረበዳው እንዲሄዱ አዘዛቸው፤ እናም እንዲህ ሆነ ጌታም መራቸው፤ እናም በደመና ውስጥ ቆሞ አነጋገራቸው፣ እናም ወዴት መሔድ እንዳለባቸውም አቅጣጫውን አሳያቸው።\n\n6 ፮ እናም እንዲህ ሆነ በምድረበዳው ውስጥ ተጓዙ፣ እናም ያለማቋረጥም በጌታ እጅ በመመራት፣ ብዙ ውሀዎችን ያቋረጡበትን ጀልባ ሰሩ።\n\n7 ፯ እናም ጌታ ከባህሩ ባሻገር ወዳለው ምድረበዳ እንዲቆሙ አልፈቀደላቸውም፣ ነገር ግን ወደ ቃል ኪዳን ምድር እንዲመጡ ይፈልግ ነበር፤ ምድሪቷም ከሌሎች ቦታዎች በላይ የተመረጠች ነበረች፤ ጌታ አምላክም ፃድቅ ለሆኑ ሰዎች ያስቀመጣት ነበረች።\n\n8 ፰ እናም ይህችን የቃል ኪዳን ምድር የራሱ ያደረገ ከዚያን ጊዜ ጀምሮ እስከዘለዓለም እውነተኛ እናም አንድ የሆነውን አምላክ ማገልገል እንዳለበት ለያሬድ ወንድም በቁጣው ማለለት፤ አለበለዚያ የቁጣው ሙላት በደረሰ ጊዜ እነርሱ ይወገዳሉ።\n\n9 ፱ እናም እንግዲህ፣ ይህችን ምድር በተመለከተ የቃል ኪዳን ምድር ስለመሆንዋ የእግዚአብሔርን ድንጋጌ ለመመልከት ይቻለናል፤ እናም ማንም ይህችን ምድር የራሱ ያደረገ ሀገር እግዚአብሔርን ያገለግላል፣ አለበለዚያ የቁጣው ሙላት በእነርሱ ላይ በሆነ ጊዜ ይወገዳሉ። እናም በክፋት በተሞሉ ጊዜም የቁጣው መዓት በእነርሱ ላይ ይሆናል።\n\n10 ፲ እነሆም፣ ይህች ምድር ከሌሎች ምድሮች ሁሉ በላይ የተመረጠች ናት፤ ስለዚህ የያዛት ሁሉ እግዚአብሔርን ያገለግላል አለበለዚያ ይወገዳል፤ ምክንያቱም ይህ ዘለዓለማዊ የሆነ የእግዚአብሔር ድንጋጌ ነውና። እናም ምድሪቱ በሰው ልጆች መካከል በክፋት በተሞላች ጊዜ ነው የሚወገዱት።\n\n11 ፲፩ እናም አህዛብ ሆይ ፍፃሜው እስከሚደርስ ንሰሃ እንድትገቡ እናም ክፋታችሁን ታቆሙ ዘንድ፤ ስለዚህ የምድሪቱ ነዋሪዎች ከዚህ ቀደም እንዳደረጉት የእግዚአብሔር ቁጣ ሙሉንት በራሳችሁ ላይ እንዳይመጣ የእግዚአብሔርን ድንጋጌ ታውቁ ዘንድ ይህ ለእናንተ ይመጣል—\n\n12 ፲፪ እነሆ፣ ይህች የተመረጠች ምድር ናት፣ እናም በጻፍናቸው ነገሮች የተገለፀውን የምድሪቷን አምላክ ኢየሱስ ክርስቶስን ካገለገሉ፣ ምድሪቷን የያዘ ማንኛውም ሀገር ከባርነት እናም ከምርኮ፣ እናም ከሰማይ በታች ካሉት ሌሎች ሀገሮች ነፃ ይሆናል።\n\n13 ፲፫ እናም እንግዲህ ታሪኬን እቀጥላለሁ፤ እነሆም፣ እንዲህ ሆነ ጌታም ያሬድን፣ እና ወንድሙን ምድሪቷን ወደ ከፈለው ወደ ታላቁ ባሕር አመጣቸው። እናም ወደ ባሕሩም በመጡ ጊዜ ድንኳናቸውን ተከሉ፤ እናም የቦታውን ሥም ሞሪያንኩመር ብለው ጠሩት፤ እናም በድንኳኑ ኖሩ፣ እናም ለአራት ዓመታት ያህልም በባህሩ ዳርቻ በድንኳን ኖሩ።\n\n14 ፲፬ እናም እንዲህ ሆነ በአራተኛው ዓመት መጨረሻ ጌታ በድጋሚ ወደ ያሬድ ወንድም መጣ፣ እናም በዳመናው ውስጥ ቆሞ ከእርሱ ጋር ተነጋገረ። እናም ጌታም ለሦስት ሰዓታት ያህል ከያሬድ ወንድም ጋር ተነጋገረ፣ እናም የጌታን ሥም ለመጥራት ባለማስታወሱ ገሰፀው።\n\n15 ፲፭ እናም የያሬድ ወንድም ለሰራው ክፋት ንሰሃ ገባ፤ እናም ከእርሱ ጋር ለነበሩት ወንድሞቹ ሲል የጌታን ሥም ጠራ። እናም ጌታ እንዲህ አለው፥ አንተን እናም ወንድሞችህን ስለኃጢአታቸው ይቅር እላቸዋለሁ፤ ነገር ግን ከእንግዲህ ኃጢያት አትስራ፤ መንፈሴ ሁል ጊዜ ከሰዎች ጋር እንደማይሆንም አስታውስ፤ ስለዚህ እስከምትበስል ኃጢያት ከሰራህ ከጌታ ፊት ተለይተህ ትጠፋለህ። እናም ውርስ በምሰጥህ ምድር ላይ ያሉኝ ሀሳቦች እነዚህ ናቸው፤ ምክንያቱም ይህች ከሌሎች ምድሮች ሁሉ በላይ የተመረጠች ምድር ናትና።\n\n16 ፲፮ እናም ጌታ እንዲህ አለ፥ ሂድ እናም ከዚህ በፊት እንደሰራኸው አይነት ጀልባን ሥራ። እናም እንዲህ ሆነ የያሬድ ወንድም እናም ደግሞ ወንድሞቹ ወደሥራቸው ሔዱ፣ እናም ጌታ እንዳዘዛቸው ቀደም ሲል እንደሰሩት አድርገው ጀልባዎችን ሰሩ። እናም ትንንሽ ነበሩ፣ እናም ወፍ በውሃ ላይ እንደሚቀለው ያህል እነርሱም በውሃ ላይ ቀላል ነበሩ።\n\n17 ፲፯ እናም እነዚህም በጣም ጥብቅ ሆነው ተሰርተዋል፣ እንዲሁም ልክ እንደ ሣህን ውሃ ለመያዝ ይችሉ ነበር፤ እናም ሥራቸውም ልክ እንደሳህን የጠበቀ ነበር፤ እናም ጎኖቹም እንደሳህን የጠበቁ ነበሩ፤ እናም ጫፎቹም የሾሉ ነበሩ፤ እናም ላዩ እንደሳህን የጠበቀ ነበር፤ እናም እርዝመቱም የዛፍ እርዝማኔን ያክል ነበር፤ እናም መዝጊያው በሚዘጋበት ጊዜም እንደሳህን የጠበቀ ነበር።\n\n18 ፲፰ እናም እንዲህ ሆነ የያሬድ ወንድም ወደ ጌታ እንዲህ ሲል ጮኸ፥ ጌታ ሆይ ያዘዝከኝን ሥራዎች አከናውኛለሁ፤ እናም እንደመራኸኝም አድርጌ ጀልባዎችን ሠርቻለሁ።\n\n19 ፲፱ እናም እነሆ፣ አቤቱ ጌታ፣ በውስጣቸው ብርሃን የለም፤ ወዴት እንቅዘፍ? እናም ደግሞ በውስጣቸው ካለው አየር በስተቀር ለመተንፈስ ስለማንችል ልንሞት እንችላለን፤ ስለዚህ እንሞታለን።\n\n20 ፳ እናም ጌታ ለያሬድ ወንድም እንዲህ ሲል ተናገረው፥ እነሆ፣ ከላይና ከታች ቀዳዳ ታበጃለህ፤ እናም አየር በምታጣ ጊዜም ቀዳዳውን ከፍተህ አየር ታገኛለህ። እናም ውሃው ወደ አንተ ከመጣብህ፣ እነሆ፣ በጥፋት ውሀ እንዳትጠፋ ቀዳዳውን ትደፍነዋለህ።\n\n21 ፳፩ እናም እንዲህ ሆነ የያሬድ ወንድም ጌታ ባዘዘው መሰረት አደረገ።\n\n22 ፳፪ እናም በድጋሚ ወደ ጌታ እንዲህ በማለት ጮኸ፥ አቤቱ ጌታዬ እነሆ ያዘዝከኝን አድርጌአለሁ፤ ለህዝቤም ጀልባዎችን አዘጋጅቻለሁ፣ እናም እነሆ በውስጣቸውም ብርሃን የለም። እነሆ አቤቱ ጌታዬ ይህንን ታላቅ ውሃ በጨለማው እንድናቋርጥ ትፈቅዳለህን?\n\n23 ፳፫ እናም ጌታ ለያሬድ ወንድም እንዲህ ሲል ተናገረው፥ በጀልባው ውስጥ ብርሃን እንዲኖር ምን እንዳደርግልህ ትፈልጋለህ? እነሆም፣ መስኮት ሊኖረው አይችልም፣ ምክንያቱም ትሰባበራላችሁና፤ በእሳት ብርሃን መሄድ ስለሌለባችሁ እሳትም ለመያዝ አትችሉም።\n\n24 ፳፬ እነሆ፣ በባሕሩ መሃል እንደአሳ ነባሪ ትሆናላችሁ፤ እንደተራራ ከፍ የሚለውም ማዕበል ያጋጫችኋል። ይሁን እንጂ በድጋሚ ከባህሩ ውስጥ አወጣችኋለሁ፤ ምክንያቱም ነፋሱ ከአፌ የሚመጣ ነውና፣ እናም ደግሞ ዝናቡንና ጎርፉን እኔ ልኬዋለሁና።\n\n25 ፳፭ እናም እነሆ፣ ከእነዚህ ነገሮች እንድትጠበቁ አዘጋጃችኋለሁ፤ ለባህሩ ማዕበል፣ እናም የሚመጣውን ነፋስ፣ እናም የሚመጣባችሁን የጥፋት ውሀ እኔ ካላዘጋጀኋችሁ በቀር ይህንን ጥልቅ ባህር ልታቋርጡት አትችሉም። ስለዚህ በባህሩ ጥልቅ ስትሰጥሙ ብርሃን ታገኙ ዘንድ ምን እንዳደርግልህ ትፈልጋለህ?\n\n", "ether 3": "[center][font_size=26]ምዕራፍ ፫[/font_size][/center]\n\n[i]የያሬድ ወንድም የጌታን ጣት አስራ ስድስቱን ድንጋዮች ሲነካ ተመለከተ—ክርስቶስ የመንፈስ አካሉን ለያሬድ ወንድም አሳየው—ፍፁም እውቀት ያላቸው በመጋረጃው ሊታገዱ አይችሉም—ተርጓሚዎች የያሬዳውያንን መዝገብ ወደ ብርሃኑ ለማምጣት ተዘጋጅተዋል።[/i]\n\n1 ፩ እናም እንዲህ ሆነ የያሬድ ወንድም ተራራውም እጅግ ከፍ ያለ በመሆኑ ሼለም ተብሎ ወደሚጠራው ተራራ ሔደ (እንግዲህ የተዘጋጀው ጀልባ ብዛት ስምንት ነበር) እናም ከአለት አስራ ስድስት ትናንሽ ድንጋዮች አቅልጦ አወጣ፤ እናም እነርሱም የነጡ፣ እናም እንደመስታወት ብሩህ ነበሩ፤ እናም እርሱም ተሸክሞ ወደ ተራራው ጫፍ ወሰዳቸው፣ እናም ወደ ጌታ በድጋሚ እንዲህ ሲል ጮኸ፥\n\n2 ፪ አቤቱ ጌታዬ በጥፋት ውሀ መከበብ አለባችሁ ብለሃል። እንግዲህ እነሆ ጌታ ሆይ፣ አገልጋይህ በፊትህ ደካማ በመሆኑ አትቆጣው፤ ምክንያቱም አንተ ቅዱስ እንደሆንክ እናም በሰማይ እንደምትኖር፤ እናም እኛ ባንተ ፊት ከንቱዎች እንደሆንን እናውቃለን፤ በውድቀትም የተነሳ ተፈጥሮአችን ያለማቋረጥ ክፉ ሆኗል፤ ይሁን እንጂ፣ ጌታ ሆይ፣ እንደፈለግነውም ከአንተ እንቀበል ዘንድ አንተን እንድንጠራ ትዕዛዝ ሰጥተኸናል።\n\n3 ፫ እነሆ፣ ጌታ ሆይ፣ በክፋታችን ቀጥተኸናል፣ እናም አባረኸናል፣ እናም ለእነዚህ ብዙ ዓመታትም በምድረበዳው ነበርን፤ ይሁን እንጂ፣ አንተ ለእኛ መሃሪ ነህ። አቤቱ ጌታ፣ በአዘኔታም ተመልከተኝ፣ እናም ከህዝብህም ቁጣህን መልስ፣ እናም በዚህ ማዕበላዊ ባህር በጨለማ እንዲጓዙ አትፍቀድ፤ ነገር ግን ከድንጋይ ያቀለጥኳቸው እነዚህ ነገሮች ተመልከት።\n\n4 ፬ እናም ጌታ ሆይ፣ ስልጣን ሁሉ እንዳለህ፣ እናም ለሰዎች ጥቅምም ማንኛውንም ማድረግ እንደምትችል አውቃለሁ፤ ስለዚህ አቤቱ ጌታ፣ እነዚህን ድንጋዮች በጣትህ ንካቸው፣ እናም በጨለማም እንዲያበሩ አዘጋጃቸው፤ እናም ባዘጋጀነው ጀልባ ላይም ባህሩን በምናቋርጥበት ጊዜ ብርሃን ይሰጡን ዘንድ ያበሩልናል።\n\n5 ፭ እነሆ፣ ጌታ ሆይ፣ ይህንን ማድረግ ትችላለህ። ሰዎች በአስተሳሰባቸው አነስተኛ አድርገው የሚያዩትን ታላቅ ኃይል ለማሳየት እንደምትችል እናውቃለን።\n\n6 ፮ እናም እንዲህ ሆነ የያሬድ ወንድም እነዚህን ቃላት በተናገረ ጊዜ፣ እነሆ፣ ጌታ እጁን ዘርግቶ ድንጋዮቹን አንድ በአንድ በጣቱ ነካቸው። እናም መጋረጃው ከያሬድ ወንድም ዐይን ላይ ተወገደ፣ እናም የጌታን ጣት ተመለከተ፤ እናም ይህ ሥጋና ደም እንደለበሰ እንደ ሰው ጣት ነበር፤ እናም የያሬድ ወንድም በፍርሃት በመዋጡ በጌታ ፊት ወደቀ።\n\n7 ፯ እናም ጌታ የያሬድ ወንድም በመሬት ላይ መውደቁን ተመለከተ፤ እናም ጌታ እንዲህ ሲል ተናገረ፥ ተነሳ ለምን ትወድቃለህ?\n\n8 ፰ እናም ለጌታ እንዲህ አለው፥ የጌታን ጣት ተመለከትኩ፣ እናም ይመታኛል ብዬ ፈራሁኝ፤ ምክንያቱም ጌታ ሥጋና ደም እንዳለውም አላውቅም ነበርና።\n\n9 ፱ እናም ጌታ እንዲህ አለው፥ በእምነትህ የተነሳ ሥጋና ደም እንደምለብስ ተመለከትህ፤ እናም ከዚህ በፊት ማንም ሰው እንደአንተ ያለ ታላቅ እምነት ያለው በጭራሽ በፊቴ አልመጣም፤ ይህ ባይሆን ኖሮ ጣቴን ለማየት አትችልም ነበር። ከዚህ የበለጠን ነገር አይተሃልን?\n\n10 ፲ እርሱም እንዲህ ብሎ መለሰለት፣ አላየሁም፤ ጌታ ሆይ፣ ራስህን አሳየኝ።\n\n11 ፲፩ እናም ጌታ እንዲህ አለው፥ የምናገርህን ቃላት ታምናለህን?\n\n12 ፲፪ እናም እርሱ እንዲህ ሲል መለሰለት፥ አዎን፣ ጌታ ሆይ፣ አንተ እውነት እንደምትናገር አውቃለሁ፤ አንተ የእውነት አምላክ ነህና፣ ለመዋሸት አትችልም።\n\n13 ፲፫ እናም እርሱም እነዚህን ቃላት በተናገረ ጊዜ፣ እነሆ፣ ጌታ ራሱን አሳየው፣ እናም እንዲህ አለው፥ እነዚህን ነገሮች በማወቅህ አንተ ከመውደቅ ድነሃል፤ ስለዚህ እኔ ባለሁበት ተመልሰሀል፣ ስለዚህም ራሴን አሳይቼሀለሁ።\n\n14 ፲፬ እነሆ፣ ከዓለም መፈጠር ጀምሮ ህዝቤን ለማዳን የተዘጋጀሁ እኔ ነኝ። እነሆ፣ እኔ ኢየሱስ ክርስቶስ ነኝ። እኔ አብም ወልድም ነኝ። በእኔም የሰው ዘር በሙሉ፣ እንዲሁም በስሜም የሚያምኑትም፣ የዘለዓለም ህይወትን ያገኛሉ፤ እናም እነርሱም ወንድና ሴት ልጆቼም ይሆናሉ።\n\n15 ፲፭ እናም እኔ ለፈጠርኩት ሰው በጭራሽ ራሴን አላሳየሁም፤ ምክንያቱም ማንም አንተ እንዳደረግኸው በእኔ ያመነ አልነበረምና። አንተ በእኔ አምሳል መፈጠርህን ተመልክተሃልን? አዎን፣ ሰዎች ሁሉ እንኳ በመጀመሪያ የተፈጠሩት በእኔ አምሳል ነው።\n\n16 ፲፮ እነሆ፣ ይህ ሰውነት፣ አሁን የተመለከትከው፣ መንፈሳዊው ሰውነቴ ነው፤ እናም ሰውን የፈጠርኩት በመንፈስ አካሌ አምሳል ነው፤ እናም በመንፈስ ለአንተ እንደታየሁት ለህዝቤም በሥጋ እታያለሁ።\n\n17 ፲፯ እናም እንግዲህ እንዳልኩት እኔ ሞሮኒ ስለተፃፉት ስለነዚህ ነገሮች ሙሉ ታሪክን መፃፍ አልችልም፤ ስለዚህ ኢየሱስ ለኔፋውያን እራሱን እንዳሳየው በዚሁ መልክ ለዚህ ሰው ራሱን በመንፈስ አሳይቷል ማለቱ ይበቃኛል።\n\n18 ፲፰ እናም እርሱም ለኔፋውያን እንዳስተማራቸው አስተምሮታል፤ እናም ይህን ሁሉ ያደረገው ጌታ ብዙ ታላላቅ ስራዎችን ባሳየው ምክንያት ይህ ሰው አምላክ መሆኑን ያውቅ ዘንድ ነው።\n\n19 ፲፱ እናም ይህ ሰው ከነበረው እውቀትም የተነሳ በመጋረጃው ውስጥ ከመመልከት ሊጠበቅ አልቻለም፤ እናም የኢየሱስን ጣት ተመለከተ፤ በተመለከተም ጊዜ በፍርሃት ወደቀ፤ ምክንያቱም የጌታ ጣት መሆኑን አውቋልና፤ እናም እንግዲህ እምነት የለውም፣ ምክንያቱም ምንም ባለመጠራጠር ያውቃለና።\n\n20 ፳ ስለዚህ፣ ይህን የእግዚአብሔር ፍፁም የሆነ እውቀት ስላለው፣ በመጋረጃው ውስጥ ሊጠበቅ አልተቻለውም፤ ስለዚህ ኢየሱስን ተመለከተው፤ እናም እርሱም አስተማረው።\n\n21 ፳፩ እናም እንዲህ ሆነ ጌታ የያሬድን ወንድም እንዲህ አለው፥ እነሆ፣ ስሜን በሥጋ ሆኜ ለማስከበር እስከምመጣበት ጊዜ ድረስ እነዚህ ያየሃቸውን እናም የሰማሃቸውን ነገሮች ወደዓለም እንዲሄዱ አትፍቀድ፤ ስለዚህ፣ ያየሃቸውን እናም የሰማሃቸውን ነገሮች አስቀምጥ፣ እናም ለማንም አታሳይ።\n\n22 ፳፪ እናም እነሆ፣ ወደ እኔ በምትመጣበት ጊዜም ፃፈው፣ እናም ማንም ሊተረጉማቸው እንዳይችልም አሽገው፤ ምክንያቱም ለማንበብ በማይቻል ቋንቋ ትጽፋቸዋለህና።\n\n23 ፳፫ እናም እነሆ፣ እነዚህን ሁለት ድንጋዮች እሰጥሃለሁ፣ እናም ደግሞ ከምትጽፋቸው ነገሮች ጋር ትቀብራቸዋለህ።\n\n24 ፳፬ እነሆም የምትጽፈው ቋንቋ አምታትቼዋለሁ፤ ስለዚህ አንተ የምትፅፋቸውን ነገሮች በራሴ ጊዜም እነዚህ ድንጋዮች ለሰዎች አይኖች እንዲያደምቋቸው አደርጋለሁ።\n\n25 ፳፭ እናም ጌታም እነዚህን ቃላት በተናገረ ጊዜ፣ ለያሬድ ወንድም የምድር ፍጡር የሆኑትን ሁሉ፣ እናም ደግሞ ሊሆኑ የሚችሉትን በሙሉ አሳየው፤ እናም እስከምድር ዳርቻም ከያሬድ ወንድም ፊት አልደበቀውም።\n\n26 ፳፮ ከዚህ በፊትም በእርሱ የሚያምን ከሆነ ሁሉንም ነገሮች ሊያሳየው እንደሚችል ተናግሮታልና—ለእርሱም ያሳየዋል፤ ስለዚህ ጌታ ከእርሱ ሊደብቅ የሚቻለው ምንም ነገር የለም፤ ምክንያቱም ጌታ ሁሉንም ነገሮች ሊያሳየው እንደሚችል ያውቃልና።\n\n27 ፳፯ እናም ጌታ እንዲህ አለው፥ እነዚህን ነገሮች ፃፍ፣ እናም አትማቸው፣ እናም የራሴ ጊዜ ሲደርስ ለሰው ልጆች አሳያቸዋለሁ።\n\n28 ፳፰ እናም እንዲህ ሆነ ጌታም የተቀበላቸውን ሁለት ድንጋዮች እንዲያሽጋቸው እናም ጌታም ለሰው ልጆች እስከሚያሳያቸው እርሱ ለማንም እንዳያሳያቸው አዘዘው።\n\n", "ether 4": "[center][font_size=26]ምዕራፍ ፬[/font_size][/center]\n\n[i]ሞሮኒ የያሬድን ወንድም ጽሑፎች እንዲያሽጋቸው ታዘዘ—ጽሑፎቹም ሰዎች እንደያሬድ ወንድም እምነት እስከሚኖራቸው አይገለፁም—ክርስቶስም ሰዎች ቃሉን እናም የደቀመዛሙርቱን ቃላት እንዲያምኑ አዘዛቸው—ሰዎች ንሰሃ እንዲገቡ፣ ወንጌልን እንዲያምኑ፣ እና እንዲድኑ ታዘዋል።[/i]\n\n1 ፩ እናም ጌታም የያሬድን ወንድም ጌታ ካለበት ተራራ ወርዶ እንዲመጣ፣ እናም ያያቸውን ነገሮች እንዲፅፍ አዘዘው፤ እርሱም በመስቀል ላይ እስከሚሰቀል ወደ ሰው ልጆች እንዳይመጡ ተከልክለዋል፤ እናም በዚህም የተነሳ ክርስቶስ ለህዝቡ እራሱን እስኪገልፅ ወደ ዓለም መምጣት ስለሌለባቸው ንጉስ ሞዛያ ጠበቃቸው።\n\n2 ፪ እናም ክርስቶስም በእውነት እራሱን ለህዝቡ ከገለፀ በኋላ ጽሑፎቹ እንዲገለጡ አዘዘ።\n\n3 ፫ እናም፣ እንግዲህ፣ ከዚያን በኋላ፣ ሁሉም እምነት አጥተው መነመኑ፤ እናም ከላማናውያን በስተቀር ማንም አልነበረም፣ እናም እነርሱም የክርስቶስን ወንጌል አስወግደዋል፤ ስለዚህ እኔ በድጋሚ ጽሑፎችን በመሬት ውስጥ እንድደብቅ ታዘዝኩ።\n\n4 ፬ እነሆ፣ በእነዚህ ሰሌዳዎች ላይ የያሬድ ወንድም የተመለከታቸውን ነገሮችን ፅፌአለሁ፤ እናም ለያሬድ ወንድም ከተገለፀው በላይ የተገለፁ ታላቅ የሆኑ ነገሮች በጭራሽ አልነበሩም።\n\n5 ፭ ስለዚህ ጌታም እንድፅፋቸው አዞኛል፤ እናም ፅፌአቸዋለሁ። እናም እንዳሽጋቸው አዞኛል፤ እናም ደግሞ ትርጉሙን እንዳሽግ አዞኛል፤ እናም በጌታም ትዕዛዝ በመመራት ተርጓሚዎቹን አሸግኋቸው።\n\n6 ፮ ጌታም እንዲህ ብሎኛልና፥ አህዛብ ለክፋቶቻቸው ንሰሃ እስከሚገቡበት ቀን እናም በጌታም ፊት ንፁህ እስከሚሆኑ ድረስ ወደ እነርሱ አይሄዱም።\n\n7 ፯ እናም ጌታም እንዲህ አለ፥ በእኔ እንዲነጹ ዘንድ፣ በዚያን ቀንም የያሬድ ወንድም እንዳደረገው በእኔ ታማኝ ይሁኑ፤ ከዚያም በኋላ እኔም የያሬድ ወንድም የተመለከታቸውን ነገሮች፣ እንዲሁም ራዕዮቼን በሙሉ እገልፅላቸዋለሁ ይላል የሰማይና የምድር አባት፣ እናም በእነርሱ ውስጥ ያሉትን ሁሉንም ነገሮች የፈጠረ የእግዚአብሔር ልጅ ኢየሱስ ክርስቶስ።\n\n8 ፰ እናም ከጌታ ቃል ጋር የሚከራከር፣ የተረገመ ይሁን፤ እናም እነዚህን ነገሮች የሚክድ፣ የተረገመ ይሁን፤ ምንም ታላቅ ነገሮችን ለእነርሱ አላሳያቸውም፣ ይላል ኢየሱስ ክርስቶስ፤ የምናገራችሁም እኔ ነኝና።\n\n9 ፱ እናም በእኔ ትዕዛዝ ሰማያት ይከፈታሉ እንዲሁም ይዘጋሉ፤ በቃሌም ምድር ትንቀጠቀጣለች፤ እናም በትዕዛዜ ነዋሪዎችዋ በእሳትም እንኳን ቢሆን ይጠፋሉ።\n\n10 ፲ እናም ቃላቴን የማያምን ደቀመዛሙርቶቼንም አያምንም፤ እናም ይህን የማልናገር ከሆነ እናንተ ፍረዱ፤ ምክንያቱም በመጨረሻው ቀን እኔ እንደምናገር ታውቃላችሁና።\n\n11 ፲፩ ነገር ግን እኔ የተናገርኳቸውን እነዚህን ነገሮች የሚያምን በመንፈሴ መገለጥ እጎበኘዋለሁ፤ እናም እርሱ ያውቃል እናም ይመሰክራል። ምክንያቱም በመንፈሴ እነዚህ ነገሮች እውን መሆናቸውን ያውቃል፤ ሰዎች መልካም እንዲሰሩም ይገፋፋቸዋልና።\n\n12 ፲፪ እናም ሰዎች መልካምን ነገር እንዲሰሩ የሚገፋፋ ከእኔ የሆነ ነው፤ ከእኔ ካልሆነ በቀር መልካም የሆነ ከማንም አይመጣምና። እኔ ሰዎችን መልካም ወደሆነው ሁሉ የምመራ ነኝ፤ ቃሌን የማያምን በእኔ አያምንም—እኔም እንደሆንኩኝ አያምንም፣ እናም በእኔ የማያምን በላከኝ በአብ አያምንም። እነሆም፣ እኔ አባት ነኝ፤ የዓለምም ብርሃን፣ ህይወትም፣ እውነትም ነኝ።\n\n13 ፲፫ አህዛብ ሆይ ወደ እኔ ኑ፣ እናም ታላቅ የሆኑትን ነገሮች፣ ባለማመንም የተደበቁትን እውቀቶች እንድታውቁ አሳያችኋለሁ።\n\n14 ፲፬ እናንት የእስራኤል ቤት ሆይ፣ ወደ እኔ ኑ፤ እናም አብ ከዓለም መፈጠር ጀምሮ ምን ያህል ታላቅ ነገሮችን እንዳዘጋጀላችሁ ይገለፅላችኋል፤ እናም እናንተ ባለማመናችሁ ምክንያት ሊደርሱ አልቻሉም።\n\n15 ፲፭ እነሆ፣ በክፋታችሁ በአሰቃቂ ሁኔታ እንድትቀሩ እናም በልባችሁ ጠጣርነት እናም በአእምሮአችሁ መታወር እንድትቀሩ የሚያደርጋችሁን የአለማመን መጋረጃ ስትቀዱት፣ ከዓለም መፈጠር ጀምሮ ታላቁ እና አስደናቂው ነገር ከእናንተ የተደበቀው—አዎን፣ በተሰበረ ልብ እና በተዋረደ መንፈስ፣ አብን በስሜ ስትጠሩት፣ አብ ለአባቶቻችሁ፣ አቤቱ ለእስራኤል ቤት፣ የገባውን ቃል ኪዳን እንደሚያስታውስ ታውቃላችሁ።\n\n16 ፲፮ እናም በአገልጋዬ በዮሐንስ እንዲፃፉ ያደረግኋቸው ራዕዮቼ በሰዎች ሁሉ ፊት ይከፈታሉ። እነዚህን ነገሮች በምትመለከቱበት ጊዜ በእርግጥ ስራ የሚገለጡበት ጊዜ መቃረቡን ማወቃችሁን አስታውሱ።\n\n17 ፲፯ ስለዚህ፣ ይህንን መዝገብ በምትቀበሉበት ጊዜ የአብ ሥራ በምድር ላይ መጀመሩን ታውቃላችሁ።\n\n18 ፲፰ ስለዚህ፣ እስከምድር ዳርቻ ያላችሁ ሁሉ ንሰሃ ግቡ፣ እናም ወደ እኔም ኑ፣ እናም ወንጌሌን እመኑ፣ እናም በስሜ ተጠመቁ፤ ያመነ እናም የተጠመቀ ይድናልና፤ ያላመነ ግን ይኮነናል፤ እናም በስሜ የሚያምኑትን ምልክቶች ይከተሏቸዋል።\n\n19 ፲፱ እናም በመጨረሻው ቀን ለስሜ ታማኝ ሆኖ የሚገኝ የተባረከ ነው፤ ምክንያቱም ከዓለም መፈጠር ጀምሮ ለእርሱ በተዘጋጀለት መንግስት ለመኖር እርሱ ከፍ ይላልና። እናም እነሆ ይህን የምናገረው እኔ ነኝ። አሜን።\n\n", "ether 5": "[center][font_size=26]ምዕራፍ ፭[/font_size][/center]\n\n[i]ሦስቱ ምስክሮች እናም ስራው እራሱ የመፅሐፈ ሞርሞንን እውነተኛነት ለመመስከር ይቆማሉ።[/i]\n\n1 ፩ እናም እንግዲህ እኔ ሞሮኒ ባስታወስኩኝ መጠን የታዘዝኳቸውን ቃላት ፅፌአለሁ፤ እናም ያተምኳቸውን ነገሮች ነገርኳችሁ፤ ስለዚህ ትተረጉሟቸው ዘንድም አትንኳቸው፤ ከጊዜ ወደ ጊዜም በእግዚአብሔር ጥበብ ካልሆነ በቀርም ተከልክለዋልና።\n\n2 ፪ እናም እነሆ፣ ይህንን ሥራ ለማምጣት ለሚረዱአችሁ ሰሌዳዎቹን ታሳዩአቸው ዘንድ ዕድሉም ይኖራችኋል፤\n\n3 ፫ እናም በእግዚአብሔር ኃይልም ለሦስቱ የሚታዩ ይሆናሉ፤ ስለዚህ እነዚህ ነገሮች እውነት መሆናቸውን በእርግጥ ያውቃሉ።\n\n4 ፬ እናም በሦስት ሰዎች አንደበት፣ እናም በሦስቱ ምስክርነት እናም የእግዚአብሔር ኃይል በሚታይበት በዚህ ሥራ፣ እናም ደግሞ በአብ እናም በወልድ፣ እናም በመንፈስ ቅዱስ በሚመሰከርበት ቃል እነዚህ ነገሮች ይፀናሉ፤ እናም በመጨረሻው ቀንም ይህ ሁሉ በዓለም ላይ ለምስክርነት ይቆማል።\n\n5 ፭ እናም እነርሱ ንሰሃ ቢገቡ፣ እናም በኢየሱስ ስም ወደ አብ ቢመለሱ፤ በእግዚአብሔር መንግስትም ተቀባይነትን ያገኛሉ።\n\n6 ፮ እናም እንግዲህ፣ በእነዚህ ነገሮች ላይ ስልጣን ከሌለኝ እናንተ ፍረዱብኝ፤ ምክንያቱም እኔን ስትመለከቱኝ ስልጣን እንዳለኝ ታውቃላችሁና፣ እናም በመጨረሻው ቀን በእግዚአብሔር ፊት እንቆማለን። አሜን።\n\n", "ether 6": "[center][font_size=26]ምዕራፍ ፮[/font_size][/center]\n\n[i]የያሬዳውያን ጀልባዎች በነፋሱ ወደ ቃል ኪዳን ምድር ተወሰዱ—ህዝቡም ጌታ ቸር በመሆኑ አወደሱት—ኦሪያም በእነርሱ ላይ ንጉስ እንዲሆን ተሾመ—ያሬድና ወንድሙ ሞቱ።[/i]\n\n1 ፩ እናም እንግዲህ፣ እኔ ሞሮኒ፣ የያሬድን እና የወንድሙን ዘገባ መስጠቴን እቀጥላለሁ።\n\n2 ፪ እናም እንዲህ ሆነ የያሬድ ወንድም ወደ ተራራው ተሸክሞ የወሰዳቸውን ድንጋዮች ጌታ ካዘጋጃቸው በኋላ፣ የያሬድ ወንድም ከተራራው ላይ ወረደ፣ እናም ድንጋዮቹን በጀልባዎች ውስጥ እያንዳንዱን በጫፉ ላይ አስቀመጠው፤ እናም እነሆ፣ ድንጋዮቹም ለመርከቡ ብርሃን ሰጡ።\n\n3 ፫ እናም ታላቁንም ውሃ በጨለማ እንዳያቋርጡ ዘንድ ጌታ ድንጋዮቹን ለወንዶች፣ ለሴቶች እና ለህፃናት ብርሃን እንዲሰጡ በጨለማም እንዲያበሩ አደረገ።\n\n4 ፬ በውኃ ላይ በሚቆዩበት ጊዜ የሚኖሩበት የተለያዩ የምግብ ዓይነቶችን አዘጋጅተው ነበር፣ እናም ደግሞ ለበጎቻቸው፣ እናም ለመንጋዎቻቸው፣ እናም ለያዙአቸው አራዊቶች ወይም እንስሳቶች፣ ወይም ወፎች ሁሉ ምግብ ይዘው ነበር—እናም እንዲህ ሆነ እነዚህን ነገሮች ሁሉ ካደረጉ በኋላ፣ እራሳቸውን ለጌታ ጥበቃ አሳልፈው በመስጠት፣ ወደ ውሀ መጓዣቸው ወይም በጀልባዎቻቸው ሄዱ።\n\n5 ፭ እናም እንዲህ ሆነ ጌታ እግዚአብሔርም ወደ ቃል ኪዳኗ ምድር በሚያመራው በውኃው ገፅ ላይ ኃይለኛ ነፋስ እንዲነፍስ አደረገ፤ እናም ከነፋሱም በፊት በባህሩ ሞገድ ተወስደው ነበር።\n\n6 ፮ እናም እንዲህ ሆነ በእነርሱ ላይ ባረፈው በተራራማው ማዕበል እናም ደግሞ በኃያሉ ነፋስ ምክንያት በመጣው በታላቁና ኃይለኛው አውሎ ነፋስ ብዙ ጊዜ ባህሩ ውስጥ ተቀብረው ነበር።\n\n7 ፯ እናም እንዲህ ሆነ ጀልባዎቻቸው እንደሣህን የጠበቀ ስለነበሩ፣ እናም ደግሞ እንደኖህ መርከብም የጠበቁ ስለነበሩ፣ ወደ ጥልቅ ውሀውም በሚቀበሩበትም ጊዜ የሚጎዳቸው ውኃ አልነበረም፤ ስለዚህ በበርካታ ውኃም በተከበቡም ጊዜ ወደ ጌታ ጮሁ እናም እርሱም በድጋሚ ከብዙ ውሀዎች በላይ አወጣቸው።\n\n8 ፰ እናም እንዲህ ሆነ እነርሱም በውኃው ላይ በነበሩበት ጊዜ ነፋሱ ወደ ቃል ኪዳኗ ምድር መንፈሱን በጭራሽ አላቆመም፤ እናም ከነፋሱ በፊትም እንደዚህ ተገፉ።\n\n9 ፱ እናም ጌታን በዝማሬ ያወድሱት ነበር፤ አዎን፣ የያሬድ ወንድም ጌታን በዝማሬ ያወድሰው ነበር፣ እናም ቀኑን ሙሉ ጌታን ያመሰግነው እናም ያወድሰው ነበር፤ እናም ምሽት በሆነም ጊዜ ጌታን ማወደሳቸውን አላቆሙም ነበር።\n\n10 ፲ እናም በዚሁ ወደ ፊት ሄዱ፤ እናም ምንም የባህር አውሬም ሊሰብራቸው አልቻለም፣ አሳ ነባሪም ሊጎዳቸው አልቻለም፤ እናም በውኃው ከላይ በኩል እንዲሁም ከታችም ቢሆኑም ያለማቋረጥ ብርሃን ነበራቸው።\n\n11 ፲፩ እናም ለሦስት መቶ አርባ አራት ቀናት በውኃው ላይ ይጓዙ ነበር።\n\n12 ፲፪ እናም በቃል ኪዳኗ ምድር ዳርቻም አረፉ። እናም በቃል ኪዳኗ ምድር እግራቸውን ባሳረፉ ጊዜ በምድሪቷ ላይ እራሳቸውን ዝቅ አደረጉ፣ እናም በጌታ ፊት እራሳቸውን አዋረዱ፣ እና ጌታም በእነርሱ ላይ ምህረቱን ያበዛ በመሆኑ በፊቱ የደስታ እንባቸውን አፈሰሱ።\n\n13 ፲፫ እናም እንዲህ ሆነ በምድሪቱም ላይ ተሰራጩ እናም እርሻ ጀመሩ።\n\n14 ፲፬ እናም ያሬድ አራት ወንዶች ልጆች ነበሩት፤ እናም እነርሱም ያቆም፤ እናም ጊልጋ፣ እናም ማሃ እናም ኦሪያ ተብለው ይጠሩ ነበር።\n\n15 ፲፭ እናም ደግሞ የያሬድ ወንድም ወንድና ሴት ልጆችን ወለደ።\n\n16 ፲፮ እናም የያሬድ ወዳጆች እናም ወንድሞቹ በቁጥር ሃያ ሁለት ነፍሳት ነበሩ፤ እናም እነርሱ ደግሞ ወደ ቃልኪዳኗ ምድር ከመምጣታቸው በፊት ወንድና ሴት ልጆችን ወልደው ነበር፤ እናም ስለዚህ ብዙ መሆን ጀምረው ነበር።\n\n17 ፲፯ እናም እነርሱም በጌታ ፊት በትህትና መራመድን ተምረው ነበር፤ እናም ከላይ ከሰማይም ደግሞ ተምረው ነበር።\n\n18 ፲፰ እናም እንዲህ ሆነ በምድሪቱ ላይ መስፋፋት፣ እናም መባዛት፣ እናም ምድሪቷን ማረስ ጀመሩ፤ እናም በምድሪቱ ላይ ጠነከሩ።\n\n19 ፲፱ እናም የያሬድ ወንድም አረጀ፣ እናም በቅርቡም ወደ መቃብር መውረድ እንዳለበት ተመለከተ፤ ስለዚህ ለያሬድ እንዲህ ሲል ተናገረው፥ ሕዝባችንን እንድንቆጥር፣ ወደ መቃብራችን ከመውረዳችን በፊት ከእኛ የሚፈልጉትን እናውቅ ዘንድ ህዝቦቻችንን በአንድነት እንሰብስባቸው።\n\n20 ፳ እናም በዚህም መሰረት ህዝቡም በአንድነት ተሰባስቦ ነበር። እንግዲህ የያሬድ ወንድም ወንዶችና ሴቶች ልጆቹ በቁጥር ሃያ ሁለት ነፍሳት ነበሩ፤ እናም የያሬድ ወንዶችና ሴቶች ልጆቹ አስራ ሁለት ነበሩ፤ እናም አራት ወንድ ልጆች ነበሩት።\n\n21 ፳፩ እናም እንዲህ ሆነ ያሬድና ወንድሙም ህዝባቸውን ቆጠሩ፤ እናም ከቆጠሩአቸው በኋላም ወደ መቃብር ከመውረዳቸው በፊት ከእነርሱ የሚፈልጓቸውን ነገሮች ለማወቅ ፈለጉ።\n\n22 ፳፪ እናም እንዲህ ሆነ ህዝቡም የፈለጉት ከልጆቻቸው አንዱን በእነርሱ ላይ ንጉስ አድርገው እንዲቀቡት ነበር።\n\n23 ፳፫ እናም አሁን እነሆ፣ ይህ ለእነርሱ አሳዛኝ ነበር። እናም የያሬድ ወንድም እንዲህ አላቸው፥ በእርግጥ ይህ ነገር ወደ ግዞት ያመራል።\n\n24 ፳፬ ነገር ግን ያሬድ ለወንድሙ እንዲህ አለው፥ ንጉስ ይኖራቸው ዘንድ ፍቀድላቸው። እናም ስለዚህ እንዲህ አላቸው፥ ከወንዶች ልጆቻችን እናንተም የፈለጋችሁትን አንድን ንጉስ ምረጡ።\n\n25 ፳፭ እናም እንዲህ ሆነ የያሬድን ወንድም የበኩር ልጁን መረጡ፤ ስሙም ፓጋግ ይባል ነበር። እናም እንዲህ ሆነ እርሱም ንጉሳቸው መሆንን አልተቀበለውም፣ እናም ንጉሳቸው አልሆነም። እናም ህዝቡ አባቱ እንዲገፋፋው ፈለጉ፣ ነገር ግን አባቱ አላስገደደውም፤ እናም እርሱም ማንንም ሰው ንጉስ ሁን ብለው እንዳያስገድዱ አዘዛቸው።\n\n26 ፳፮ እናም እንዲህ ሆነ የፓጋግን ወንድሞች በሙሉ መረጡአቸው፣ እናም እነርሱም ንጉስ ለመሆን አልፈለጉም።\n\n27 ፳፯ እናም እንዲህ ሆነ ከአንዱ በስተቀር የያሬድ ወንድም ልጆች ሁሉም አልፈለጉም፤ እናም ኦሪያ በህዝቡ ላይ ንጉስ ለመሆን ተቀብቶ ነበር።\n\n28 ፳፰ እናም እርሱ መንገስ ጀመረ፣ እናም ህዝቦቹ መበልፀግ ጀመሩ፤ እናም እጅግ ሀብታም ሆኑ።\n\n29 ፳፱ እናም እንዲህ ሆነ ያሬድ እንዲሁም ደግሞ ወንድሙም ሞቱ፤\n\n30 ፴ እናም እንዲህ ሆነ ኦሪያ በጌታ ፊት እራሱን ዝቅ አድርጎ ተራመደ፣ እናም ጌታም ለአባቱ ምን ያህል ድንቅ ነገሮችን እንዳደረገ አስታወሰ፤ እናም ደግሞ ጌታ ለአባቶቻቸው ምን ያህል ታላላቅ ነገሮችን እንዳደረገላቸው ለህዝቡ አስተማራቸው።\n\n", "ether 7": "[center][font_size=26]ምዕራፍ ፯[/font_size][/center]\n\n[i]ኦሪያ በፅድቅ ነገሰ—ያለአግባብ ሥልጣንን በመያዝና በፀብ መካከል ተቃዋሚዎቹ የሹል እናም የቆሖር መንግስታት ተመሰረቱ—ነቢያት የህዝቡን ክፋትና ጣኦት አምላኪነት ኮነኑ፣ ከዚያም ንሰሃ ገቡ።[/i]\n\n1 ፩ እናም እንዲህ ሆነ ኦሪያ በዘመኑ ሁሉ በፅድቅ በምድሪቱ ላይ ፍርድን ፈፅሟል፤ ዘመኑም እጅግ ብዙ ነበር።\n\n2 ፪ እናም ወንዶች እና ሴቶች ልጆችንም ወለደ፤ አዎን፣ ሠላሳ አንድ ልጆችን ወለደ፤ ከእነርሱ መካከል ሃያ ሦስቱ ወንዶች ልጆች ነበሩ።\n\n3 ፫ እናም እንዲህ ሆነ እርሱም ደግሞ በእርጅናው ጊዜ ቂብን ወለደ። እናም እንዲህ ሆነ ቂብም በእርሱ ቦታ ነገሰ፤ እናም ቂብ ቆሪሆርን ወለደ።\n\n4 ፬ እናም ቆሪሆርም ሠላሳ ሁለት ዓመት በሞላው ጊዜ በአባቱ ላይ አመፀ፣ እናም ሄደ እናም በኔሆር ምድር ተቀመጠ፤ እናም እርሱም ወንዶችና ሴቶች ልጆችን ወለደ፣ እናም እነርሱም እጅግ ያማሩ ሆኑ፤ ስለዚህ ቆሪሆርንም ብዙ ሰዎች እንዲከተሉት ወደ እርሱ ሳበ።\n\n5 ፭ እናም ሠራዊቱን በሰበሰበ ጊዜም ንጉሱ ወደሚኖርበት ወደ ሞሮን ምድር መጣ፣ እናም ምርኮኛ አድርገው ወሰዱት፣ ይህም የያሬድ ወንድም እነርሱ ምርኮኛ ይሆናሉ ያለው ይፈፀም ዘንድ ሆነ።\n\n6 ፮ ንጉሱ የተቀመጠበት የሞሮን ምድር በኔፋውያን የወደመች ተብላ ከምትጠራው ምድር አጠገብ ነበረች።\n\n7 ፯ እናም እንዲህ ሆነ ቂብም በጣም እስከሚያረጅ ድረስ ቂብ እናም ህዝቡ በቆሪሆር በልጁ ስር በምርኮ ተቀምጠው ኖሩ፤ ይሁን እንጂ ቂብም በምርኮ በነበረበት ወቅት በእርጅናው ሹልን ወለደ።\n\n8 ፰ እናም እንዲህ ሆነ ሹልም በወንድሙ ተቆጥቶ ነበር፣ እናም ሹልም በረታ እናም በሰው ሀይልም ጠንክሮ ኃያል ሆነ፤ እናም በፍርዱም እንዲሁ ኃያል ነበር።\n\n9 ፱ ስለዚህ ወደ ኤፍሬም ኮረብታ ወጣ፣ እናም ከኮረብታው ብረት አቅልጦ አወጣ፣ እናም ከእርሱ ጋር ለሄዱትም ከብረቱ ጎራዴን ሰራላቸው፤ እናም በጎራዴም ካስታጠቃቸው በኋላ ወደ ኔሆር ከተማ ተመለሰ፣ እናም ከወንድሙ ቆሪሆር ጋር ተዋጋ፣ በዚህም መንገድ መንግስቱን አገኘ እናም ለአባቱ ቂብም መለሰለት።\n\n10 ፲ እናም እንግዲህ ሹል ባደረገው ነገር ምክንያት አባቱ መንግስቱን ለእርሱ ሰጠው፤ ስለዚህ በአባቱ ምትክም መንገስ ጀመረ።\n\n11 ፲፩ እናም እንዲህ ሆነ ሹልም በፅድቅ ፍርድን ይፈጽም ነበር፤ እናም ህዝቡም በቁጥር እጅግ ብዙ በመሆናቸው በምድሪቱ ሁሉ ላይ አገዛዙን አስፋፋ።\n\n12 ፲፪ እናም እንዲህ ሆነ ሹልም ደግሞ ብዙ ወንዶችንና ሴቶች ልጆችን ወለደ።\n\n13 ፲፫ እናም ቆሪሆርም ለሰራቸው ብዙ ክፋቶች ንሰሃ ገባ፤ ስለዚህ ሹልም በመንግስቱ ሥልጣንን ሰጠው።\n\n14 ፲፬ እናም እንዲህ ሆነ ቆሪሆርም ብዙ ወንዶችና ሴቶች ልጆች ነበሩት። እናም ከቆሪሆር ወንድ ልጆች መካከልም አንዱ ኖህ የሚባል ነበር።\n\n15 ፲፭ እናም እንዲህ ሆነ ኖህም በንጉሱ በሹል፣ እናም ደግሞ በአባቱ ቆሪሆር ላይ አመፀ፤ ወንድሙ ቆሆርን፣ እናም ደግሞ ወንድሞቹን ሁሉ እናም ብዙ ሰዎችን ወደራሱ ሳበ።\n\n16 ፲፮ እናም ኖህም ከንጉሱ ሹል ጋር ተዋጋ፤ እናም በመጀመሪያ የትውልድ ቦታቸው የነበረውን አገኘ፤ እናም በዚያም የምድሪቱ ክፍል ላይ ንጉስ ሆነ።\n\n17 ፲፯ እናም እንዲህ ሆነ በድጋሚም ከንጉሱ ከሹል ጋር ተዋጋ፤ እናም ንጉስ ሹልን ወሰደ፣ እናም ወደ ሞሮን ምርኮኛ አድርጎ ወሰደው።\n\n18 ፲፰ እናም እንዲህ ሆነ ኖህም ሊገድለው በተዘጋጀ ጊዜ የሹል ልጆች በምሽት አድፍጠው ወደ ኖህ ቤት ገብተው ገደሉት፣ እናም የወህኒ ቤቱን በር ሰበሩ እናም አባታቸውን አወጡት፣ እናም በራሱ መንግስትም በዙፋኑ ላይ መልሰው አስቀመጡት።\n\n19 ፲፱ ስለዚህ፣ የኖህም ልጅ በእርሱ ምትክ መንግስቱን ገነባ፤ ይሁን እንጂ በንጉስ ሹል ላይ ከዚያ በኋላ ኃይልን አላገኙም፤ እናም በንጉስ ሹል አገዛዝ ሥር የነበሩ ሕዝቦች እጅግ በለፀጉ እናም በኃይል ጠነከሩ።\n\n20 ፳ እናም ሀገሩም ተከፋፈለ፤ እናም ሁለት መንግስት ነበሩ፣ የሹል መንግስት እናም የኖህ ልጅ የሆነው የቆሆር መንግስት።\n\n21 ፳፩ እናም የኖህ ልጅ ቆሆር ህዝቡም ከሹል ጋር እንዲዋጉ አደረገ፤ በዚያም ሹልም ድልን አገኘ፣ እናም ቆሆርን ገደለው።\n\n22 ፳፪ እናም እንግዲህ ቆሆርም ናምሩድ የሚባል ልጅ ነበረው፤ እናም ናምሩድም የቆሆርን መንግስት ለሹል ሰጠው፣ እናም በሹል አመለካከትም ተወዳጅ ሆነ፤ ስለዚህ ሹል ታላቅ ድጋፍን ሰጠው፤ እናም በሹል መንግስት ውስጥ እንደ ፍላጎቱ አደረገ።\n\n23 ፳፫ እናም ደግሞ በሹል ንግስናም የህዝቡ ክፋትና የጣዖት ማምለክ በምድሪቱ ላይ እርግማን እንደሚያመጣ፤ እናም ህዝቡም ንሰሃ ካልገባ እንደሚጠፉ የሚተነበዩ በህዝቡ መካከል ከጌታ የተላኩ ነቢያት መጡ።\n\n24 ፳፬ እናም እንዲህ ሆነ ህዝቡም ነቢያትን ሰደቡአቸው፣ እናም ተሳለቁባቸው። እናም እንዲህ ሆነ ንጉስ ሹልም ነቢያቱን በተሳደቡት ሁሉ ላይ ፍርድን ፈረደ።\n\n25 ፳፭ እናም በምድሪቱ ሁሉ ላይም በፈለጉበት ቦታ ለመሄድ ለነቢያት ኃይልን ለመስጠት ህጉ በስራ ላይ እንዲውል አደረገ፤ እናም በዚህም የተነሳ ህዝቡ ንሰሃ ገባ።\n\n26 ፳፮ እናም ህዝቡም ለክፋታቸው እና ለጣዖት ማምለካቸው ንሰሃ በመግባታቸው ጌታ አተረፋቸው፤ እናም በድጋሚ በምድሪቱ ላይ መበልጸግ ጀመሩ። እናም እንዲህ ሆነ ሹልም በእርጅናው ሴቶች እናም ወንዶች ልጆችን ወለደ።\n\n27 ፳፯ እናም በሹል ዘመን ምንም አይነት ተጨማሪ ጦርነት አልነበረም፤ እናም ጌታም ወደ ቃል ኪዳኗ ምድር ጥልቅ የነበረውን ታላቅ ባህር በማሳለፍ ለአባቶቹ ያደረገውን ታላቅ ነገር አስታወሰ፤ ስለዚህ በዘመኑ ሁሉ በፅድቅ ፍርድን አከናወነ።\n\n", "ether 8": "[center][font_size=26]ምዕራፍ ፰[/font_size][/center]\n\n[i]በመንግስቱም ላይ ጥል እና ፀብ ሆነ—አኪሽ ንጉሱን ለመግደል በመሀላ የተሳሰረ ሚስጢራዊው ሴራ ሰራ—ሚስጢራዊው ሴራዎች የዲያብሎስ ናቸው እናም ሀገሪቱንም የማጥፋት ውጤት አላቸው—የዘመኑ አህዛቦችም የምድሮችን፣ የህዝቦችን፣ እና የሃገሮችን ሁሉ ነፃነት ለመገልበጥ ወደሚፈልገው ሚስጢራዊ ሴራ እንዳይገቡ ማስጠንቀቂያ ተሰጥቶአቸዋል።[/i]\n\n1 ፩ እናም እንዲህ ሆነ እርሱም ኦመርን ወለደ፤ ኦመርም በእርሱ ምትክ ነገሰ። እናም ኦመር ያሬድን ወለደ፤ እናም ያሬድ ወንድ እና ሴት ልጆችን ወለደ።\n\n2 ፪ እናም ያሬድ በአባቱ ላይ አመፀ፣ እናም ሔደ እናም በሔት ምድር ኖረ። እናም እንዲህ ሆነ የመንግስቱን ግማሽ እስከሚያገኝ ድረስ በአጭበርባሪ ቃላቶቹ ብዙ ሰዎችን ሸነገላቸው።\n\n3 ፫ እናም የመንግስቱን ግማሽ ባገኘ ጊዜ ከአባቱ ጋር ተዋጋ፣ እናም አባቱን በምርኮ ወሰደው፣ እናም በምርኮም እንዲያገለግል አደረገው፤\n\n4 ፬ እናም እንግዲህ፣ ኦመር በነገሰበት ጊዜ ዘመኑን አጋማሽ በምርኮ ላይ ነበር። እናም እንዲህ ሆነ ወንዶችና ሴቶች ልጆችን ወለደ፤ ከእነርሱ መካከልም ኤስረምና ቆሪያንተመር ነበሩ፤\n\n5 ፭ እናም በወንድማቸው በያሬድ ሥራዎች እጅግ ተቆጥተው ነበር፤ በዚህም የተነሳ ወታደሮችን አዘጋጁ እናም ከያሬድ ጋር ተዋጉ። እናም እንዲህ ሆነ ከእርሱም ጋር በምሽት ተዋጉ።\n\n6 ፮ እናም እንዲህ ሆነ የያሬድን ወታደሮች በገደሉአቸው ጊዜ እርሱንም ለመግደል ተቃርበው ነበር፤ እናም እርሱም እንዳይገድሉት፣ እናም መንግስቱንም ትቶ ለአባቱ እንደሚሰጥ ተማፀናቸው። እናም እንዲህ ሆነ እነርሱም ህይወቱ እንዲተርፍ አደረጉ።\n\n7 ፯ እናም እንግዲህ ያሬድም መንግስቱን ስላጣ እጅግ አዘነ፣ ምክንያቱም እርሱ ልቡን በመንግስቱ ላይ እናም በዓለም ክብር ላይ አድርጎ ነበርና።\n\n8 ፰ እንግዲህ የያሬድ ሴት ልጅ ብልጥ ነበረች፣ እናም የአባቷን ሃዘንም ተመልክታ የአባቷን መንግስት ማዳን የምትችልበትን ዕቅድ ለመቀየስ አሰበች።\n\n9 ፱ እንግዲህ የያሬድ ሴት ልጅም እጅግ መልከ መልካም ነበረች። እናም እንዲህ ሆነ ለአባቷም እንዲህ ስትል ተናገረችው፥ በምን ምክንያት ነው አባቴ በኃይል ያዘነው? አባቶቻችን ታላቁን ጥልቅ አቋርጠው ያመጧቸውን መዛግብት አላነበባቸውምን? እነሆ፣ በሚስጢራዊው ዕቅዳቸው መንግስታቸውን እናም ታላቁን ክብራቸውን እንዳገኙ የሚናገር የጥንቶቹን በተመለከተ ታሪክ የለምን?\n\n10 ፲ እናም እንግዲህ፣ ስለዚህ አባቴም አኪሽ የቂምኖርን ልጅ ይጥራ፤ እናም እነሆ፤ እኔ ቆንጆ ነኝ፣ እናም በፊቱም እወዛወዛለሁ፣ እናም አስደስተዋለሁ፣ ስለዚህ ለሚስትነት ይፈልገኛል፤ ስለዚህ እኔን ለሚስትነት እንድትሰጠው ይፈልግሀል፣ ከዚያም እንዲህ በለው፥ የንጉሱን የአባቴን ራስ የምታመጣልኝ ከሆነ እርሷን እሰጥሃለሁ።\n\n11 ፲፩ እናም እንግዲህ ኦመር ለአኪሽ ወዳጅ ነበር፤ ስለዚህ ያሬድ አኪሽን በጠራው ጊዜ የያሬድ ሴት ልጅ በፊቱ ተወዛወዘች እናም አስደሰተችው፣ በዚህም የተነሳ ለሚስትነት ፈለጋት። እናም እንዲህ ሆነ ለያሬድም እንዲህ አለው፥ እርሷን ለሚስትነት ስጠኝ።\n\n12 ፲፪ እናም ያሬድ እንዲህ አለው፥ የንጉሱን የአባቴን ራስ የምታመጣልኝ ከሆነ እርሷን እሰጥሃለሁ።\n\n13 ፲፫ እናም እንዲህ ሆነ አኪሽ በያሬድ ቤት ዘመዶቹን በሙሉ ሰበሰባቸው፤ እናም እንዲህ ሲል ተናገራቸው፥ እኔ በምፈልግባችሁ ነገር ለእኔ ታማኝ ለመሆን ትምሉልኛላችሁን?\n\n14 ፲፬ እናም እንዲህ ሆነ አኪሽ ከፈለገው እርዳታ የተለየን የሚፈልግ ራሱን እንዲያጣ፣ እነርሱ ሁሉም በሰማይ አምላክ፣ እናም ደግሞ በሰማያት፣ እናም ደግሞ በምድር እናም በህይወታቸው መሃላን አደረጉ፤ እናም አኪሽ ለእነርሱ ያሳወቀውን ማንኛውን ነገር የሚገልፅ እርሱም ህይወቱን ያጣል።\n\n15 ፲፭ እናም እንዲህ ሆነ እነርሱም ከአኪሽ ጋር ተስማምተው ነበር። እናም አኪሽ በጥንት ጊዜ ሥልጣንን ይፈልጉ በነበሩት የተሰጣቸውን ከመጀመሪያው ገዳይ በነበረው በቃየን የተላለፈውን መሃላ እንዲገቡ አደረጋቸው።\n\n16 ፲፮ እናም እነርሱም ይህንን መሃላ ለህዝባቸው ለመስጠት፤ እነርሱንም በጨለማ ለማቆየት፤ ሥልጣንን ለማግኘት የሚፈልጉትን ለመርዳት፤ እናም ለመግደል፣ እናም ለመዝረፍ፣ እናም ለመዋሸት፣ እናም ሁሉንም ዓይነት ክፋቶችን እና ዝሙት ለመፈፀም በዲያብሎስ ሃይል ተጠብቀው ነበር።\n\n17 ፲፯ እናም የጥንት የሆኑትን ነገሮች በሙሉ እንዲፈልግ ያደረገችው የያሬድ ሴት ልጅ ነበረች፤ እናም ያሬድ በአኪሽ ልብ ውስጥ ይህንን አስቀመጠ፤ ስለዚህ፣ አኪሽም ለነገዶቹ እናም ጓደኞቹም የፈለገውን ነገር እንዲያደርጉለት መልካም በሆነ በተስፋ ቃል በመምራት መሃላን አስገባቸው።\n\n18 ፲፰ እናም እንዲህ ሆነ እነርሱም በጥንት ጊዜ እንደነበሩት ሚስጢራዊ ሴራን አቋቋሙ፤ ህብረቱም በእግዚአብሔር ፊት ከሁሉም በላይ የከፋና የረከሰ ነው።\n\n19 ፲፱ ጌታም በሚስጢራዊ ሴራዎች አይሰራም፣ ወይም ሰዎችም ደም እንዲያፈሱ አይፈቅድም፣ ነገር ግን ከሰው መፈጠር ጀምሮ ይህንን ተግባር ከልክሏል።\n\n20 ፳ እናም እንግዲህ፣ እኔ ሞሮኒ፣ የመሃላውን አይነትም እንዲሁም ህብረቱን አልፅፍም፣ ምክንያቱም እነርሱ በህዝቡ ሁሉ የነበሩ መሆናቸውን እንዳውቅ ተደርጌአለሁና፣ እናም በላማናውያንም መካከል አሉ።\n\n21 ፳፩ እናም አሁን እኔ ለምናገርላቸው ሰዎች እናም ደግሞ ለኔፊ ሕዝብ ጥፋት ምክንያት ሆነዋል።\n\n22 ፳፪ እናም በሁሉም ሀገር እስከሚሰራጩ ድረስ፣ ሥልጣንን እናም ጥቅምን ለማግኘት እንደዚህ አይነቱን ሚስጢራዊ ሴራዎች የሚደግፍ ማንኛውም ሀገር፣ እነሆ ይጠፋል፤ ምክንያቱም ደማቸው በእነርሱ የፈሰሰባቸው ቅዱሳንን በእነርሱ ላይ ለበቀል ሁልጊዜም ከምድር እንዲጮኹ እናም ተመልሶም እንዳይበቀላቸው ጌታ አይፈቅድምና።\n\n23 ፳፫ ስለሆነም፣ አህዛብ ሆይ፣ ስለዚህ ለኃጢአቶቻችሁ ንሰሃ ትገቡ ዘንድ፣ እናም ሥልጣንን እና ጥቅምን ለማግኘት የተሰሩት እነዚህ የግድያ ህብረቶችም ከእናንተ በላይ እንዲሆኑ እንዳትፈቅዱላቸው እነዚህ ነገሮች ለእናንተ መታየታቸው ለእግዚአብሔር ጥበብ ነው—እናም አዎን፣ እነዚህ ነገሮች እንዲሆኑም ከፈቀዳችሁ ሥራው አዎን፣ የጥፋት ሥራም በእናንተ ላይ ይሆናል፣ አዎን፣ የዘለዓለማዊው አምላክ የፍርድ ጎራዴ እናንተን ለመፈንቀል እና ለማጥፋት በላያችሁ ላይ ይወድቃል።\n\n24 ፳፬ ስለሆነም፣ በዚህ በእናንተ መካከል በመጣው ሚስጢራዊው ሴራ የተነሳ እነዚህን ነገሮች በእናንተ ላይ መምጣታቸውን በምትመለከቱበት ጊዜ፣ ስለአሰቃቂ ሁኔታችሁ ስሜታችሁን እንድታነቁ ዘንድ ጌታ ያዛችኋል፤ ወይም በተገደሉት ደማቸውም መፍሰስም የተነሳ ወዮላቸው፤ ምክንያቱም በዚህ ላይ እናም ደግሞ ይህን ባቋቋሙት ላይ ለበቀል ከመሬት ይጮሃሉና።\n\n25 ፳፭ እናም እንዲህ ይሆናል ሚስጢራዊውን ህብረት የመሰረተ የምድርን፣ የሀገሪቷን እና የህዝቡን ነፃነት ለመጣል ይፈልጋል፤ እናም የሀሰት አባት በሆነው፣ እንዲሁም የመጀመሪያ ወላጆቻችንን ያታለለው፣ አዎን፣ ይኸው ሀሰተኛ በሆነው የሰውን ልጅ ከመጀመሪያ ጀምሮ ባሳሳተው፣ ከመጀመሪያ ጀምሮ የሰዎችንም ልብ ነቢያትን እንዲገድሉአቸው፣ በድንጋይ እንዲወግሩአቸው፣ እናም እንዲጥሏቸው ባጠጠረው በሀሰት አባት በዲያብሎስ የተገነባ ስለሆነ፣ ይህም የህዝብን ሁሉ ጥፋት ያመጣል።\n\n26 ፳፮ ስለዚህ፣ ክፉ ነገርም ይወገድ ዘንድ፣ እናም ሰይጣንም በሰው ልጆች ልብ ላይ ኃይል የማያገኝበት፣ ነገር ግን ያለማቋረጥ መልካም ነገርን ለመስራት የሚገፋፋበት፣ ወደ ሁሉም ፅድቁ ምንጭ መጥተው የሚድኑበት ጊዜ ይመጣ ዘንድ እኔ ሞሮኒ እነዚህን ነገሮች እንድፅፍ ታዘዝኩ።\n\n", "ether 9": "[center][font_size=26]ምዕራፍ ፱[/font_size][/center]\n\n[i]መንግስቱ ከአንዱ ወደ ሌላኛው በዘር፣ በማጭበርበር እናም በግድያ ተላለፈ—ኤመር የፅድቅነትን ልጅ ተመለከተ—ብዙ ነቢያት ለንሰሃ ጮኹ—ህዝቡም በረሃብና በመርዛማ እባቦች ተሰቃዩ።[/i]\n\n1 ፩ እናም እንግዲህ እኔ ሞሮኒ ታሪኬን እቀጥላለሁ። ስለዚህ፣ እነሆ፣ እንዲህ ሆነ በአኪሽ እናም በወዳጆቹ ሚስጥራዊ ሴራዎች ምክንያት፤ እነሆ፣ የኦመርን መንግስት ገለበጡት።\n\n2 ፪ ይሁን እንጂ፤ ጌታ የኦመርንና የእርሱን ጥፋት ለማይፈልጉት፣ ለወንዶችና ለሴቶች ልጆቹ መሃሪ ነበር።\n\n3 ፫ እና ጌታ ኦመር ምድሪቷን ለቆ እንዲወጣ በህልሙ አስጠነቀቀው፤ ስለሆነም ኦመር ከቤተሰቦቹ ጋር ምድሪቱን ለቆ ወጣ፤ እናም ለብዙ ቀናትም ተጓዘ፣ እናም ወደ ሺም ኮረብታ መጥቶ ኔፋውያን በጠፉበት ቦታ ደረሱ፣ እናም ከዚያም ወደምስራቅ ሄደ፤ እናም በባህሩ ዳርቻም አብሎም ተብሎ በሚጠራው ቦታ ደረሰ እናም በዚያ ስፍራ ድንኳኑን ተከለ፣ ደግሞ ከያሬድና ከቤተሰቦቹ በስተቀር ወንዶችና ሴቶች ልጆቹ እናም ሁሉም ቤተሰቦቹ ድንኳኖቻቸውን ተከሉ።\n\n4 ፬ እናም እንዲህ ሆነ ያሬድም በክፋት እጅ በህዝቡ ላይ ንጉስ ሆኖ ተቀባ፤ እናም ለአኪሽም ሴት ልጁን ለሚስትነት ሰጠው።\n\n5 ፭ እናም እንዲህ ሆነ አኪሽም አማቱን ለመግደል ፈለገ፤ እናም በጥንት ጊዜ በማሉት መሃላም እነርሱን እርዳታ ጠየቃቸው፣ እናም አማቱ በዙፋኑ ላይ ተቀምጦ ህዝቡን እየተነጋገረ እያለ ገድለውት ለእርሱም ራሱን ሰጡት።\n\n6 ፮ ሚስጢራዊው እናም የኃጢአተኞቹ ሕብረት እጅግ በዝቶ ስለነበር፣ የሁሉንም ሕዝብ ልብ አበላሽቶ ነበር፤ ስለዚህ ያሬድ በዙፋኑ ላይ ተገደለ፣ እናም አኪሽ በእርሱ ቦታ ነገሰ።\n\n7 ፯ እናም እንዲህ ሆነ አኪሽም በወንድ ልጁ መቅናት ጀመረ፤ ስለዚህ በወህኒ ቤትም ዘጋው፣ እናም እስከሚሞትም ድረስ ትንሽ ምግብ በመስጠት አቆየው።\n\n8 ፰ እናም እንግዲህ እንዲሞት የተሰቃየው ልጅ ወንድም (ስሙም ኒምራህ ነበር) አባቱ በወንድሙ ላይ ባደረገው ነገር ተቆጣ።\n\n9 ፱ እናም እንዲህ ሆነ ኒምራህ ጥቂት ቁጥር ያላቸውን ሰዎች በአንድነት ሰበሰበ፣ እናም ከምድሪቱ ሸሸ፣ እናም ሄደና ከኦመር ጋር ኖረ።\n\n10 ፲ እናም እንዲህ ሆነ አኪሽም ሌሎች ወንዶች ልጆችን ወለደ፤ እናም በህዝቡም እምነትን አገኙ፤ ይሁን እንጂ እርሱ እንደፈለገው ሁሉንም አይነት ክፋት ለማድረግ ምለውለታል።\n\n11 ፲፩ አሁን አኪሽ ሥልጣን እንደሚፈልግ ሁሉ፣ የአኪሽ ህዝብም ጥቅም ለማግኘት ይፈልጉ ነበር፤ ስለዚህ፣ የአኪሽ ወንዶች ልጆች በገንዘባቸው ብዙ ሰዎች እንዲከተሉአቸው ሳቡአቸው።\n\n12 ፲፪ እናም ለብዙ ዓመታት የቆየ ጦርነትም በአኪሽ ወንድ ልጆች እና በአኪሽ መካከል ተጀመረ፤ አዎን፣ በዚያን መንግስት ስር የነበሩት ሰዎች፤ አዎን ከሰላሳዎቹ ሰዎች እናም ከኦመር ቤት ጋር ከሸሹት ሰዎች በስተቀር ሁሉም ጠፉ።\n\n13 ፲፫ ስለዚህ፣ ኦመር በድጋሚ ወደ ርስት ምድሩ ተመለሰ።\n\n14 ፲፬ እናም እንዲህ ሆነ ኦመርም አረጀ፤ ይሁን እንጂ፣ በእርጅናው ወቅት ኤመርን ወለደ፤ እናም በእርሱም ምትክ እንዲነግስ ንጉስ እንዲሆን ኤመርን ቀባው።\n\n15 ፲፭ እናም ኤመር ንጉስ እንዲሆን ከቀባው በኋላ ለሁለት ዓመታት ያህል በምድሪቱ ላይ ሠላምን አገኘ፤ እናም በሀዘን የተሞሉ እጅግ ብዙ የሆኖ ቀናትን እየተመለከተ ከኖረ በኋላ ሞተ። እናም እንዲህ ሆነ ኤመርም በእርሱ ቦታ ነገሰ እናም የአባቱንም አርአያ ተከተለ።\n\n16 ፲፮ እናም ጌታ እርግማኑን ከምድሪቱ በድጋሚ ማስወገድ ጀመረ፣ እናም በኤመር አገዛዝም የኤመር ቤት እጅግ በልፅጎ ነበር፤ እናም ለስልሳ ሁለት ዓመታትም እጅግ ሀብታም እስከሚሆኑ ድረስ እጅግ ጠንካሮች ሆነው ነበር፤\n\n17 ፲፯ ከሁሉም ዓይነት ፍራፍሬ፣ እናም እህል፣ እናም ሃር፣ እናም መልካም ናይለን፣ እናም ወርቅ፣ እናም ብር፣ እናም የከበሩ ነገሮች ነበሯቸው፤\n\n18 ፲፰ እናም ደግሞ ሁሉም ዓይነት የቀንድ ከብት፣ በሬዎች እናም ላሞች፣ እናም በግ፣ እናም አሳማ፣ እናም ፍየሎች፣ እናም ደግሞ ለሰዎች ለምግብነት ጠቃሚ የሆኑ በርካታ ሌሎች እንሰሳት ነበሯቸው።\n\n19 ፲፱ እናም ደግሞ ፈረሶች፣ እናም አህዮች፣ እናም ዝሆኖች፣ እናም ኩረሎም፣ እናም ኮሞም፣ ነበሩአቸው፤ ሁሉም እናም በተለይ ዝሆኖቹ፣ እናም ኩረሎሞቹም እንዲሁም ኩሞሞቹ ለሰዎች ጠቃሚ ነበሩ።\n\n20 ፳ እናም ጌታም በዚህች ከምድር ሁሉ በላይ በተመረጠችው መሬት ላይ በረከቱን እንደዚህ አፍስሶአል፤ እናም እርሱም ይህችን ምድር የያዘ ለጌታ እንደሚይዝ አለበለዚያ ግን በክፋት በደረሱ ጊዜ ግን እንደሚጠፉ አዟቸዋል፤ እንደዚህ አይነቶቹም ላይ፣ አለ ጌታ፥ የቁጣዬን ሙላት አፈስሳለሁና።\n\n21 ፳፩ እናም ኤመር በዘመኑ ሁሉ በፅድቅ ፍርድን ፈፅሟል፤ እናም ብዙ ወንዶችና ሴቶች ልጆችን ወለደ፤ እናም ቆሪያንቱምን ወለደ፣ እናም በእርሱ ቦታም እንዲነግስ ቀባው።\n\n22 ፳፪ እናም ቆሪያንቱም በእርሱ ምትክ እንዲነግስ ከቀባው በኋላ፣ ለአራት ዓመት ኖረ፣ እናም በምድሪቱም ላይ ሠላምን ተመለከተ፤ አዎን፣ እናም ደግሞም የጻድቅነትን ልጅ ተመልክቷል፣ እናም በዘመኑም ተደስቷል፣ እናም ከብሯል፣ እናም በሰላም ሞተ።\n\n23 ፳፫ እናም እንዲህ ሆነ ቆሪያንቱም የአባቱን ዱካ ተከተለ፤ እናም ብዙ ታላላቅ ከተሞችን መሰረተ፣ እናም በዘመኑ ሁሉ ለህዝቡ መልካም የነበረውን አበረከተ። እናም እንዲህ ሆነ በጣም እስከሚያረጅም ድረስ ልጆች አልነበሩትም።\n\n24 ፳፬ እናም እንዲህ ሆነ ሚስቱም መቶ ሁለት ዓመት ሲሆናት ሞተች። እናም እንዲህ ሆነ ቆሪያንቱም በእርጅናው ወጣት አገልጋይ የሆነችን አገባ፣ እናም ወንዶች እና ሴቶች ልጆችን ወለደ፤ ስለዚህ አንድ መቶ አርባ ሁለት ዓመት እስከሚሆነው ድረስ ኖረ።\n\n25 ፳፭ እናም እንዲህ ሆነ ቆምን ወለደ፣ እናም ቆምም በእርሱ ምትክ ነገሰ፤ እናም እርሱም ለዓርባ ዘጠኝ ዓመታት ነገሰ፤ እናም እርሱም ሔትን ወለደ፤ እናም ደግሞ ሌሎች ወንዶችና ሴቶች ልጆችን ወለደ።\n\n26 ፳፮ እናም ህዝቡም በምድሪቱ ሁሉ ላይ እንደገና ተሰራጩ፣ እናም በድጋሚ በምድሪቱ ላይ እጅግ ታላቅ የሆነ ኃጢያት ተጀመረ፤ እናም ሔትም አባቱን ለማጥፋት የጥንቱን ሚስጥራዊ ዕቅድ በድጋሚ ማቀፍ ጀመረ።\n\n27 ፳፯ እናም እንዲህ ሆነ እርሱም አባቱን በራሱ ጎራዴ በመግደል ከዙፋኑ ላይ አወረደው፤ እናም እርሱ በምትኩ ነገሰ።\n\n28 ፳፰ እናም እነርሱም የጌታን መንገድ ማዘጋጀት እንዳለባቸው፣ አለበለዚያ በምድሪቱ ላይ እርግማን እንደሚመጣ፣ አዎን ንሰሃ ካልገቡ ታላቅ ረሃብ እንደሚሆን በዚህም ብዙዎች እንደሚጠፉ የሚናገሩ፣ ለንሰሃ የሚጮኹ ነቢያት በድጋሚም በምድሪቱ ላይ መጡ።\n\n29 ፳፱ ነገር ግን ህዝቡ የነቢያቱን ቃላት አላመኑም፤ ነገር ግን እነርሱን አባረሩአቸው፤ እናም ጥቂቶቹን በጉድጓድ ጣሉአቸው፣ እናም እንዲሞቱ ተዉአቸው። እናም እንዲህ ሆነ እነዚህን ነገሮች ሁሉ ያደረጉትም በንጉሱ ሔት ትዕዛዝ መሰረት ነበር።\n\n30 ፴ እናም እንዲህ ሆነ በምድሪቱም ላይ ታላቅ ድርቅ ተጀመረ፣ እናም ነዋሪዎቹም በድርቁ የተነሳ እጅግ ፈጣን በሆነ ሁኔታ ማለቅ ጀመሩ፣ በምድሪቱ ገፅ ላይ ምንም ዝናብ አልነበረምና።\n\n31 ፴፩ እናም እንዲህ ሆነ በምድሪቱ ደግሞ መርዛማ እባቦች መጡ፣ እናም ብዙ ሰዎችን ነደፉአቸው። እናም እንዲህ ሆነ ከብቶቻቸውም ከመርዛማው እባቦች ፊት በምድሪቱ በስተደቡብ በኩል በኔፋውያን ዛራሔምላ ተብሎ ወደሚጠራው ሸሹ።\n\n32 ፴፪ እናም እንዲህ ሆነ በሚሸሹበት ጊዜም ብዙዎች ሞቱ፤ ይሁን እንጂ፣ ጥቂቶቹም በምድሪቱ በስተደቡብ በኩል የሸሹ ነበሩ።\n\n33 ፴፫ እናም እንዲህ ሆነ ጌታም እባቦቹ በማሳደድ እንዳይከተሉአቸው፣ ነገር ግን ህዝቡ ማለፍ እንዳይችሉ፣ ለማለፍ የሚጥሩትም በመርዛማዎቹ እባቦች ምክንያት እንዲወድቁ እንዲያሰናክሏቸው አደረገ።\n\n34 ፴፬ እናም እንዲህ ሆነ ህዝቡም አራዊቶች ያለፉበትን መንገድ ተከተሉ፣ እናም ሁሉንም እስኪመገቡ ድረስ የወዳደቁትን የከብት ስጋዎች ይመገቡ ነበር። እንግዲህ ህዝቡም መጥፋት እንዳለባቸው በተመለከቱ ጊዜ ለጥፋቶቻቸው ንሰሃ መግባት ጀመሩ፣ እናም ወደ ጌታ ጮኹ።\n\n35 ፴፭ እናም እንዲህ ሆነ በጌታም ፊት እራሳቸውን በብቃት ዝቅ ሲያደርጉ፣ እርሱም በምድሪቱ ገፅ ላይ ዝናብ ላከ፤ እናም ህዝቡም በድጋሚ ነፍስ ዘሩ፣ እናም በምድሪቱም ዙሪያ ሁሉ እናም በሃገሪቱ በስተሰሜን ፍራፍሬ በቀለ። እናም ጌታም ከረሃብ እነርሱን በመጠበቅ ኃይሉን አሳያቸው።\n\n", "ether 10": "[center][font_size=26]ምዕራፍ ፲[/font_size][/center]\n\n[i]አንዱ ንጉስ ሌላኛውን ተካ—አንዳንዶቹ ንጉሶች ፃድቅ ናቸው፤ ሌሎች ደግሞ ኃጢአተኞች ናቸው—ፅድቅ የበላይ ሲሆን ህዝቡ በጌታ ይባረካሉ እናም ይበለፅጋሉ።[/i]\n\n1 ፩ እናም እንዲህ ሆነ ሼዝ የሔት ዘር የነበረው—ሔት በረሃቡ ሞቷል፣ እናም ከሼዝ በስተቀር ቤተሰቡ በሙሉ ሞቷል—ስለዚህ፣ ሼዝም የተጎዱትን ሰዎች ማጠናከር ጀመረ።\n\n2 ፪ እናም እንዲህ ሆነ ሼዝም የአባቶቹን አሟሟት አስታወሰ፣ እናም እርሱም ጻድቃዊ የሆነ መንግስት መሰረተ፤ ምክንያቱም እርሱ ጌታ ያሬድን እና ወንድሙን ባህሩን አሻግሮ ሲያመጣቸው ያደረገውን ያስታውሳልና፤ እናም እርሱም የጌታን መንገድ ተከተለ፤ እናም እርሱም ወንዶችን እና ሴቶች ልጆችን ወለደ።\n\n3 ፫ እናም ታላቁ ልጁ፣ ሼዝ ተብሎ የሚጠራው በእርሱ ላይ ተነሳበት፤ ይሁን እንጂ ሼዝም እጅግ ሀብታም በመሆኑ በሌቦች ተገደለ፣ ይህም ለአባቱ ሠላምን በድጋሚ አስገኘ።\n\n4 ፬ እናም እንዲህ ሆነ አባቱም በምድሪቱ ላይ ብዙ ከተሞችን አቋቋመ፣ እናም ህዝቡ በድጋሚ በምድሪቱ ላይ ተሰራጩ። እናም ሼዝም እጅግ እስከሚያረጅ ድረስ ኖረ፤ እናም ሪፕላኪሽን ወለደ። እናም እርሱ ሞተ፤ እናም ሪፕላኪሽ በእርሱ ቦታ ነገሰ።\n\n5 ፭ እናም እንዲህ ሆነ ሪፕላኪሽም በጌታ ዐይን የሚሰራው ትክክል አልነበረም፤ ምክንያቱም ብዙ ሚስቶች እና እቁባቶች ነበሩትና፣ እናም በሰዎች ትከሻም ለመሸከም የማይቻል አሳረፈ፣ አዎን፣ ሰዎችንም ከባድ ቀረጥ ይቀርጣቸው ነበር፤ እናም በቀረጡም የሚያምሩ የተስፋፉ ህንጻዎች ይገነባ ነበር።\n\n6 ፮ እናም ለራሱም እጅግ የሚያምር ዙፋን ሠራ፤ እናም ብዙ ወህኒ ቤቶችንም ሠራ እናም ቀረጥ የማይከፍሉትንም ሰዎች ወህኒ ቤት አስገባቸው፤ እናም ቀረጥ ለመክፈል የማይችልም እስር ቤት እንዲገባ ይደረጋል፤ እናም እርሱም እራሳቸውን እንዲደግፉ ያለማቋረጥ እንዲሰሩ አደረጋቸው፤ እናም ለመስራት ፈቃደኛ ያልሆነውንም እንዲሞት አደረገ።\n\n7 ፯ ስለሆነም መልካም የሆኑ ስራውን በሙሉ አገኘ፤ አዎን፣ መልካም የሆነውን ወርቅም በእስር ቤት እንዲጣራ አደረገ፤ እናም የሚያምረውን የእጅ ሥራም በእስር ቤት እንዲሠራ አደረገ። እናም እንዲህ ሆነ በዝሙቱ እናም በእርኩሰቱ ህዝቡን አሳዝኖ ነበር።\n\n8 ፰ እናም ለአርባ ሁለት ዓመታት በነገሰ ጊዜ ህዝቡ በአመፅ በእርሱ ላይ ተነስተውበት ነበር፤ እናም በድጋሚም በምድሪቱ ላይ ጦርነት ተጀመረ፤ በዚህም ሪፕላኪሽ ተገደለ፣ እናም ዘሮቹ ከምድሪቱ ተባረሩ።\n\n9 ፱ እናም እንዲህ ሆነ ከብዙ ዓመታት በኋላ፣ ሞሪያንተን (የሪፕላኪሽ ዘር የነበረው) ህዝቡ የተቃወማቸውን ወታደሮች በአንድነት ሰበሰበ፣ እናም ወደፊት ሔደ እናም ከህዝቡም ጋር ተዋጋ፤ እናም እርሱም በብዙ ከተሞች ላይ ሥልጣን አገኘ፤ እናም ጦርነቱም እጅግ የሚያሳዝን ነበር፤ እናም ለብዙ ዓመታትም ቆየ፤ እናም እርሱም በምድሪቱ ሁሉ ላይ ሥልጣንን አገኘ፣ እናም በምድሪቱ ላይም እራሱን ንጉስ አደረገ።\n\n10 ፲ እናም እራሱንም ንጉስ ካደረገ በኋላ የህዝቡን ሸክም አቀለለ፣ በዚህም በህዝቡ አመለካከት ተወዳጅነትን አገኘ፣ እናም እነርሱም ንጉሳቸው አድርገው ቀቡት።\n\n11 ፲፩ እናም ህዝቡን በፍትህ ገዛ፣ ነገር ግን በርካታ ዝሙትን ስለሚፈፅም ለራሱ ትክክል አላደረገም፤ ስለዚህ ከጌታ ፊት ተለየ።\n\n12 ፲፪ እናም እንዲህ ሆነ ሞሪያንተን ብዙ ከተሞችን ሠራ፣ እናም ህዝቡም በእርሱ ንግስናም በህንፃዎች፣ እናም በወርቅ፣ እናም በብር፣ እናም እህል በማብቀል፣ እናም ከብቶችን በማርባት፣ እጅግ ሀብታሞች ሆኑ፣ እናም እንደዚህ አይነት ነገሮችም እንደቀደሙት ጊዜያት ሆኑላቸው።\n\n13 ፲፫ እናም ሞሪያንተን እጅግ ታላቅ ለሆነ እድሜ ኖረ፣ እና ከዚያም ቂምን ወለደ፤ እናም ቂምም በአባቱ ምትክ ነገሰ፤ እናም ለስምንት ዓመታት ነገሰ፣ እናም አባቱም ሞተ። እንዲህ ሆነ ቂም በፅድቅ አልነገሰም፣ ስለሆነም በጌታ አልተወደደም።\n\n14 ፲፬ እናም ወንድሙም በአመፅ ተነሳበት፣ በዚህም በእስር እንዲሆን አደረገው፤ እናም በዘመኑ ሁሉ በእስር ቤት ተቀመጠ፤ እናም በእስር እያለ ወንዶች እና ሴቶች ልጆችን ወለደ፣ እናም በእርጅናውም ሌዊን ወለደ፤ እናም ሞተ።\n\n15 ፲፭ እናም እንዲህ ሆነ ሌዊ አባቱ ከሞተ በኋላ ለአርባ ሁለት ዓመታት በእስር ቤት አገለገለ። እናም ከምድሪቱ ንጉስ ጋር ተዋጋ፣ እናም በዚህ መንግስቱን ለራሱ አገኘ።\n\n16 ፲፮ እናም መንግስቱንም እራሱ ካገኘው በኋላ በጌታ ዐይን መልካም የሆነውን አደረገ፤ እናም ህዝቦቹ በምድሪቱ ላይ በለፀጉ፣ እናም እስከ እርጅናውም በመልካም ሁኔታ ኖረ፤ እናም ሴቶችን እና ወንዶች ልጆችን ወለደ፤ እናም ደግሞ በእርሱ ምትክ ንጉስ አድርጎ የቀባውን ቆሮምን ወለደ።\n\n17 ፲፯ እናም እንዲህ ሆነ ቆሮምም በዘመኑ ሁሉ በጌታ ፊት መልካም የሆነውን ነገርን ሠራ፤ እናም ብዙ ሴቶች እና ወንዶች ልጆችን ወለደ፤ እናም ለረጅም ጊዜ በምድር ላይ ከኖረ በኋላ፣ ልክ እንደሌሎቹ ምድራዊያን ሁሉ ህይወቱ አለፈች፤ እናም ኪሽም በእርሱ ምትክ ነገሰ።\n\n18 ፲፰ እናም እንዲህ ሆነ ኪሽም ደግሞ ሞተ፣ እናም ሊብ በእርሱ ምትክ ነገሰ።\n\n19 ፲፱ እናም እንዲህ ሆነ ሊብም ደግሞ በጌታ ፊት መልካም የሆነን ነገር አደረገ። እናም በሊብ ዘመን መርዛማዎቹም እባቦች ጠፍተው ነበር። ስለሆነም ህዝቡም በምድሪቱ በስተደቡብ በኩል ምግብ ለማደን ተጓዙ፣ ምክንያቱም በጫካ አውሬዎች ተሸፍኖ ነበርና። እናም ሊብም ደግሞ ታላቅ አዳኝ ሆነ።\n\n20 ፳ እናም በምድሪቱ ቀጭን በሆነው፣ ምድሪቱን የሚከፍለው ባህር ባለበት ሥፍራ አጠገብ ታላቅ ከተማን ሠሩ።\n\n21 ፳፩ እናም በምድሪቱም በስተደቡብ በኩል ያለውን ምድረበዳ የዱር አውሬ ለማግኘት ሲሉ ጠበቁት። እናም በስተሰሜን ያለው ምድር በሙሉ በነዋሪዎች ተሸፍኗል።\n\n22 ፳፪ እናም እነርሱም እጅግ ሠራተኞች ነበሩ፤ እናም እርስ በርሳቸውም ጥቅምን ያገኙ ዘንድ ይጓዙ፣ እናም ይሸጡ፣ እናም ይለዋወጡ ነበር።\n\n23 ፳፫ እናም በሁሉም አይነት የብረት አፈር፣ እናም ወርቅ፣ እናም ብር፣ እናም ብረት፣ እናም ነሀስ፣ እናም ሁሉም አይነት ብረታ ብረቶች ይሰሩ ነበር፤ እናም ከመሬትም ቆፍረው ያወጡት ነበር፤ ስለዚህ፣ ከወርቅ፣ እናም ከብር፣ እናም ከብረት፣ እናም ከመዳብ የብረት አፈር ለማግኘት አፈር ይቆልሉ ነበር። እናም መልካም ሥራዎችን ሁሉ ሠርተዋል።\n\n24 ፳፬ እናም ሀርና የተፈተለ ጥሩ በፍታ ነበሯቸው፤ እናም ዕርቃናቸውን ይሸፍኑበትም ዘንድ ሁሉንም አይነት ልብሶች ሠሩ።\n\n25 ፳፭ እናም መሬቱን ለማረስ፣ እናም አርሰውም ለመዝራት፤ ለመሰብሰብ፣ እናም ለመቆፈር፣ እናም ደግሞ ለመውቃት ሁሉንም አይነት መሳሪያዎች ሠሩ።\n\n26 ፳፮ እናም በእንሰሳቶቹም ተረድተው ስራቸውን ለመስራት ሁሉንም መሳሪያዎች ሠሩ።\n\n27 ፳፯ እናም ሁሉንም አይነት የጦር መሳሪያዎች ሠሩ። እናም እጅግ አስገራሚ የእጅ ሥራዎችን ሁሉ ሠሩ።\n\n28 ፳፰ እናም ማንኛውም ህዝብ ከዚህ የበለጠ ሊባረክ እናም በጌታም እጅ በጭራሽ ሊሳካለት አይቻለውም። እናም ከምድሪቱም ይበልጥ በተመረጠችው ምድር ላይ ነበሩም፣ ጌታ ይህን ተናግሯልና።\n\n29 ፳፱ እናም እንዲህ ሆነ ሊብ ለብዙ ዓመታት ኖረ፣ እናም ወንዶችና ሴቶች ልጆችን ወለደ፤ እናም ደግሞ እርሱም ሔርቶምን ወለደ።\n\n30 ፴ እናም እንዲህ ሆነ ሔርቶምም በአባቱ ምትክ ነገሰ። እናም ሔርቶም ለሃያ አራት ዓመታት በነገሰ ጊዜ፣ እነሆ፣ መንግስቱ ከእርሱ ተወሰደ። እናም ለብዙ ዓመታት፣ አዎን በቀሪው ዘመኑ ሁሉ በግዞት አገለገለ።\n\n31 ፴፩ እናም ሔትን ወለደ፣ እናም ሔትም በዘመኑ ሁሉ በግዞት ኖረ። እናም ሔትም አሮንን ወለደ፣ እናም አሮንም በዘመኑ ሁሉ በእስር ኖረ፤ እናም እርሱም አምኒጋዳን ወለደ፣ እናም አምኒጋዳም ደግሞ በዘመኑ ሁሉ በግዞት ኖረ፤ እናም እርሱም ቆሪያንቱምን ወለደ፣ እናም ቆሪያንቱምም በዘመኑ ሁሉ በግዞት ኖረ፤ እናም እርሱም ቆምን ወለደ።\n\n32 ፴፪ እናም እንዲህ ሆነ ቆምም ከመንግስቱ ግማሽ የሚሆነውን ወደ እርሱ ሳበ። እናም እርሱም በግማሽ መንግስቱ ለአርባ ሁለት ዓመታት ነገሠ፤ እናም እርሱም ከንጉስ አምጊድ ጋር ለመዋጋት ሔደ፤ እናም እነርሱም ለብዙ ዓመታት ተዋጉ፣ በዚያን ጊዜም ቆም በአምጊድ ላይ ኃይልን አገኘ እናም በተቀረው መንግስት ላይም ኃይልን አገኘ።\n\n33 ፴፫ እናም በቆም ዘመንም በምድሪቱ ዘራፊዎች መምጣት ጀመሩ፤ እናም የጥንቱን ዕቅድ ተከተሉ፤ እናም እንደጥንቱም መሃላቸውን ፈፀሙ፣ እናም መንግስቱን ለማጥፋት በድጋሚ ተመኙ።\n\n34 ፴፬ እንግዲህ ቆምም ከእነርሱ ጋር ለረጅም ጊዜ ተዋጋ፤ ይሁን እንጂ፣ አላሸነፋቸውም ነበር።\n\n", "ether 11": "[center][font_size=26]ምዕራፍ ፲፩[/font_size][/center]\n\n[i]የያሬዳውያን ህይወት በጦርነት፤ በፀብ እና በክፋት የተሞላ ነበር—ያሬዳውያን ንሰሃ ካልገቡ ፈፅመው እንደሚጠፉ ነቢያት ተንብየዋል—ህዝቡም የነቢያትን ቃላት አልተቀበሉም።[/i]\n\n1 ፩ እናም ደግሞ በቆም ዘመን ብዙ ነቢያት ተነሱ፣ እናም ያ ታላቅ ህዝብም ንሰሃ ካልገባ እናም ወደጌታ ካልተመለሱ፣ እናም ግድያቸውን እናም ክፋታቸውን ካላቆሙ እንደሚጠፉ ትንቢት ተናገሩ።\n\n2 ፪ እናም እንዲህ ሆነ ነቢያቱም በህዝቡ ተቀባይነትን አላገኙም ነበር፣ እናም ህዝቡም ሊገድሏቸው ስለፈለጉ የቆምን ጥበቃ ለማግኘት ወደ እርሱ ሸሹ።\n\n3 ፫ እናም ለቆምም ብዙ ነገሮችን ተነበዩለት፤ እናም እርሱም በቀሪው ዘመኑ ሁሉ የተባረከ ነበር።\n\n4 ፬ እናም በመልካም እርጅና ሁኔታ ውስጥ ኖረ፣ እናም ሺብሎምንም ወለደ፤ ሺብሎምም በእርሱ ምትክ ነገሰ። እናም የሺብሎምም ወንድም በእርሱ ላይ አመፀበት፣ እናም በምድሪቱ ሁሉ እጅግ ታላቅ የሆነ ጦርነትም ተጀመረ።\n\n5 ፭ እናም እንዲህ ሆነ የሺብሎም ወንድምም ስለህዝቡ መጥፋት የተነበዩት ነቢያት በሙሉ እንዲገደሉ አደረገ፤\n\n6 ፮ እናም በምድሪቱ ሁሉ ታላቅ መቅሰፍት ሆነ፣ ምክንያቱም ለኃጢአታቸውም ንሰሃ ካልገቡ ታላቅ እርግማን በምድሪቱ ላይ፣ እናም ደግሞ በህዝቡ ላይ እንደሚሆን፣ እናም ከዚህ በፊት በምድር ላይ ታይቶ የማይታወቅ ታላቅ ጥፋትም በመካከላቸው እንደሚሆን፣ እናም ንሰሃ ካልገቡ አጥንቶቻቸውም በመሬት ላይ እንደተራራ እንደሚቆለሉም መስክረዋልና።\n\n7 ፯ እናም በክፉው ህብረታቸው የተነሳ የጌታን ድምፅ አላዳመጡም፤ ስለዚህ፣ በምድሪቱ ሁሉ ጦርነት እናም ፀብ ተጀመረ፣ እናም ደግሞ ብዙ ረሃብ እና ቸነፈር ሆነ፤ በዚህም የተነሳ ታላቅ ጥፋት ከዚህ በፊት በምድር ላይ ታይቶ የማይታወቅ ሆነ፤ እናም ይህ ሁሉ የሆነው በሺብሎም ዘመን ነበር።\n\n8 ፰ እናም ህዝቡም ለጥፋቶቻቸው ንሰሃ መግባት ጀመሩ፤ እናም ይህንንም ባደረጉ ጊዜ ጌታ በእነርሱ ላይ ምህረት አደረገላቸው።\n\n9 ፱ እናም እንዲህ ሆነ ሺብሎም ተገደለ፤ እናም ሴትም ወደ ምርኮ ተወሰደ፣ እናም በዘመኑ ሁሉ በምርኮ ኖረ።\n\n10 ፲ እናም እንዲህ ሆነ ልጁ አሃህ መንግስቱን አገኘ፤ እናም በዘመኑ ሁሉ በህዝቡ ላይ ነገሰ። እናም እርሱም በዘመኑ ብዙ አይነት ክፋቶችን አደረገ፤ በዚያም ብዙ ደም እንዲፈስ አደረገ፤ እናም የእርሱም ዘመን ጥቂት ነበር።\n\n11 ፲፩ እናም ኤተም፣ የአሃህ ወገን በመሆኑም መንግስቱን አገኘ፤ እናም እርሱም ደግሞ በዘመኑ መጥፎ የሆነውን አደረገ።\n\n12 ፲፪ እናም እንዲህ ሆነ በኤተም ዘመን ብዙ ነቢያቶች መጡ፣ እናም በህዝቡም ላይ ትንቢትን ተናገሩ፤ አዎን፣ ለኃጢአቶቻቸው ንሰሃ ካልገቡ በስተቀር ጌታ ፈፅሞ ከምድር ላይ እንደሚያጠፋቸውም ተነበዩ።\n\n13 ፲፫ እናም እንዲህ ሆነ ህዝቡም ልባቸውን አጠጠሩ፤ እናም ቃላቸውንም አላዳመጡም፤ እናም ነቢያቶቹም አዘኑ እናም ከህዝቡ መካከል ወጡ።\n\n14 ፲፬ እናም እንዲህ ሆነ ኤተም በዘመኑ ሁሉ በክፋት ፍርድን ፈፀመ፤ እናም ሞሮንን ወለደ። እናም እንዲህ ሆነ ሞሮንም በእርሱ ምትክ ነገሰ፤ ሞሮንም በጌታ ፊት መጥፎ የሆነውን አደረገ።\n\n15 ፲፭ እናም እንዲህ ሆነ ስልጣንን እናም ጥቅምን ለማግኘት በተቋቋመው ሚስጢራዊ ሴራ የተነሳ በህዝቡ መካከል አመፅ ተነሳ፤ እናም በእነርሱም መካከል በክፋት ኃያል የሆነ ሰው ተነሳ፣ እናም እርሱም ከሞሮን ጋር ተዋጋ፣ ከዚያም የመንግስቱን ግማሽ አሸነፈ፤ እናም እርሱም ለብዙ ዓመታት ግማሹን መንግስት አስተዳደረ።\n\n16 ፲፮ እናም እንዲህ ሆነ ሞሮንም አሸነፈው፣ እናም መንግስቱን በድጋሚ ያዘ።\n\n17 ፲፯ እናም እንዲህ ሆነ ሌላም ኃያል ሰው ተነሳ፤ እርሱም የያሬድ ወንድም ወገን ነበር።\n\n18 ፲፰ እናም እንዲህ ሆነ እርሱም ሞሮንን በማሸነፍ መንግስቱን ያዘ፤ ስለሆነም፣ ሞሮን በተቀረው ዘመኑ በግዞት ኖረ፤ እናም እርሱም ቆሪያንቶር ወለደ።\n\n19 ፲፱ እናም እንዲህ ሆነ ቆሪያንቶር በዘመኑ ሁሉ በግዞት ኖረ።\n\n20 ፳ እናም በቆሪያንቶርም ዘመን ደግሞ ብዙ ነቢያቶች ተነሱ፣ እናም ታላቅ እናም አስገራሚ ነገሮችን ተነበዩ፣ እናም ወደ ህዝቡም ለንሰሃ ጮኹ፣ እናም ንሰሃ ካልገቡ በስተቀር ጌታ እግዚአብሔርም እነርሱን ፈፅሞ በማጥፋት ፍርዱን እንደሚፈፅም ተናገሩ፤\n\n21 ፳፩ እናም ጌታ እግዚአብሔር በስልጣኑ አባቶቻቸውን እንዳመጣ ሌሎች ሰዎች ምድሪቱን እንዲወርሱ እንደሚልክ ወይም እንደሚያመጣ ተናገሩ።\n\n22 ፳፪ እናም እነርሱም በሚስጢራዊው ህብረት እናም ክፉ በሆነው እርኩሰታቸው የነቢያቱን ቃላት በሙሉ አልተቀበሉም።\n\n23 ፳፫ እናም እንዲህ ሆነ ቆሪያንቶር ኤተርን ወለደ፣ እናም በዘመኑ ሁሉ በግዞት ኖሮ ሞተ።\n\n", "ether 12": "[center][font_size=26]ምዕራፍ ፲፪[/font_size][/center]\n\n[i]ነቢዩ ኤተር ህዝቡ በእግዚአብሔር እንዲያምኑ አበረታታ—ሞሮኒ አስገራሚ የሆኑትን እናም በእምነት የተሰሩትን ድንቅ ነገሮች አስታወሰ—የያሬድ ወንድም እምነቱ ክርስቶስን ለማየት አስቻለው—ጌታ ሰዎች ትሁት ይሆኑ ዘንድ ድካምን ይሰጣቸዋል—የያሬድ ወንድም የዜሪንን ተራራ በእምነት አንቀሳቀሰ—እምነት፣ ተስፋ፣ እና ልግስና ለደህንነት አስፈላጊ ናቸው—ሞሮኒ ኢየሱስን ፊት ለፊት አየው።[/i]\n\n1 ፩ እናም እንዲህ ሆነ የኤተር ዘመን በቆሪያንተመር ዘመን ነበር፤ እናም ቆሪያንተመር በምድሪቱ በሙሉ ላይ ንጉስ ነበር።\n\n2 ፪ እናም ኤተርም የጌታ ነቢይ ነበር፤ ስለዚህ ኤተር በቆሪያንተመር ዘመን ተነሳ፤ እናም ለህዝቡ መተንበይ ጀመረ፣ በውስጡ በነበረው የጌታ መንፈስ መንስኤ ሊታገት አይቻልምና።\n\n3 ፫ እርሱም ከማለዳ ጀምሮ ፀሐይ እስከምትጠልቅ ህዝቡም ንሰሃ በመግባት በእግዚአብሔር እንዲያምኑ አለበለዚያ እንደሚጠፉ በመምከር፣ ለእነርሱም በእምነት ሁሉም ነገሮች ለመሟላት እንደሚችሉ በመንገር ጮኸ—\n\n4 ፬ ስለሆነም፣ በእግዚአብሔር የሚያምን በእርግጥ ለተሻለ ዓለም፣ አዎን፣ በእግዚአብሔር ቀኝ እጅ በኩል ያለውን ስፍራ እንኳ ለማግኘት ተስፋ ይኖረዋል፤ ይኸውም ተስፋ በእምነት የሚመጣ ነው፤ ተስፋም ለሰዎች ነፍስ እንደመሃልቅ ነው፤ እነርሱንም ፅኑ እና የማይነቃነቁ እንዲሆኑ እናም ሁልጊዜም በርካታ መልካም ነገሮችን እንዲሰሩ፤ እግዚአብሔርንም እንዲያከብሩ ያደርጋቸዋል።\n\n5 ፭ እናም እንዲህ ሆነ ኤተር ታላቅ እና አስገራሚ ነገሮችን ለህዝቡ ተነበየላቸው፤ እነርሱ ግን ስላላዩት አላመኑበትም።\n\n6 ፮ እናም አሁን፣ እኔ ሞሮኒ፣ ስለነዚህ ነገሮች በመጠኑ እናገራለሁ፤ እምነት ተስፋ የምናደርጋቸው ነገሮች ነገር ግን የማናያቸው መሆኑን ለዓለምም አሳያለሁ፤ ስለዚህ፣ ስላላያችሁ አትከራከሩ፣ ምክንያቱም እምነታችሁ እስከሚፈተን ድረስ ምስክርነትን አትቀበሉምና።\n\n7 ፯ ምክንያቱም ክርስቶስ ከሞት ከተነሳ በኋላ እራሱን ለአባቶቻችን ያሳየው በእምነት ነበር፤ እነርሱም በእርሱ እምነት እስከሚኖራቸው ድረስ እራሱን አልገለፀላቸውም፤ ስለሆነም፣ አንዳንዶቹ በእርሱ ላይ እምነት ሳይኖራቸው አልቀረም፣ ምክንያቱም እራሱን ለዓለም አላሳየምና።\n\n8 ፰ ነገር ግን ሰዎች በማመናቸው እራሱን ለዓለም አሳይቷል፣ እናም የአብንም ስም አክብሯል፣ እና ሌሎች ከሰማያዊው ስጦታ ይካፈሉ ዘንድ፣ ባልተመለከቷቸውም ነገሮች ተስፋ ያደርጉ ዘንድ መንገዱን አዘጋጅቷል።\n\n9 ፱ ስለዚህ፣ እናንተ ደግሞ ተስፋን ማድረግ፣ እናም እምነት ካላችሁ ከስጦታው ተካፋዮች ለመሆን ትችላላችሁ።\n\n10 ፲ እነሆ የጥንቶቹም ቅዱስ ወደሆነው የእግዚአብሔር ስርዓት የሚጠሩት በእምነታቸው ነበር።\n\n11 ፲፩ ስለሆነም፣ በእምነት ነበር የሙሴ ህግ የተሰጠው። ነገር ግን እግዚአብሔርም በልጁ ስጦታም ይበልጥ የተመረጠውን መንገድ አዘጋጅቷል፤ እናም ይህም የተሟላው በእምነት ነው።\n\n12 ፲፪ በሰው ልጆች መካከል እምነት ከሌለ እግዚአብሔር በመካከላቸው ተአምር መስራት አይችልም፤ ስለሆነም እስከሚያምኑ ድረስ እራሱን አልገለፀላቸውም።\n\n13 ፲፫ እነሆ፣ የአልማ እና የአሙሌቅ እምነትም ነው ወህኒ ቤቱ ወደምድር እንዲወድቅ ያደረገው።\n\n14 ፲፬ እነሆ፣ የኔፊና የሌሂ እምነት ነበር ላማናውያንን እንዲለወጡ ያደረገው፣ ስለሆነም እነርሱም በእሳት እና በመንፈስ ቅዱስ ተጠመቁ።\n\n15 ፲፭ እነሆ፣ የአሞን እና የወንድሙ እምነት ነበር ታላቅ የሆነ ተአምር በላማናውያን መካከል የሠራው።\n\n16 ፲፮ አዎን፣ ከክርስቶስ በፊት የነበሩትም እንኳን እናም ደግሞ ከእርሱ በኋላ የነበሩት ተአምር የሚሰሩት ሁሉም የሰሯቸው በእምነት ነበር።\n\n17 ፲፯ እናም ሦስቱ ደቀመዛሙርት ሞትን እንዳይቀምሱ ቃል ኪዳን የተገባላቸው በእምነት ነበር፤ እናም እምነት እስከሚኖራቸው ድረስ ቃልኪዳኑን አላገኙም ነበር።\n\n18 ፲፰ እናም በማንኛውም ጊዜም እንኳን እምነት እስከሚኖራቸው ድረስ ተአምራትን ማንም አልሰራም፤ ስለዚህ እነርሱ አስቀድመው በእግዚአብሔር ልጅ አምነዋል።\n\n19 ፲፱ እናም ክርስቶስ ከመምጣቱም በፊት እንኳን በእምነታቸው እጅግ የበረቱ ብዙዎች ነበሩ፤ እነርሱም በመጋረጃው ስር ሊጠበቁ አልተቻሉም፤ ነገር ግን በእውነትም በእምነት አይን ያዩአቸውን ነገሮች በዐይኖቻቸው አይተዋል እናም ተደስተዋል።\n\n20 ፳ እናም እነሆ፣ በዚህ መዝገብ ውስጥም ከእነዚህ አንዱ የያሬድን ወንድም መሆኑን አይተናል፤ እርሱም በእግዚአብሔር እምነቱ ታላቅ በመሆኑ እግዚአብሔርም በጣቶቹ ሲያመለክት፣ ለእርሱም በተናገራቸው ቃላት ምክንያት፣ ከያሬድ ወንድም እይታ ሊደብቀው አልቻለም፤ ቃላቱንም እርሱ በእምነቱ ያገኛቸው ነበሩ።\n\n21 ፳፩ እናም የያሬድ ወንድም የጌታን ጣት ከተመለከተ በኋላ፣ የያሬድ ወንድም በእምነቱ ቃል ኪዳን ስለተቀበለ፣ ጌታ ከእርሱ ምንም ነገር ከእይታው ሊሰውርበትም አልቻለም፤ ስለዚህ እርሱም ሁሉንም ነገሮች አሳየው ምክንያቱም ከመጋረጃው ውጪ ከእንግዲህ ሊያስቀምጠው አይቻለውምና።\n\n22 ፳፪ እናም እነዚህ ነገሮች በአህዛብ አማካኝነት ለወንድሞቻቸው እንዲመጡ አባቶቻችን ቃል ኪዳንን ያገኙት በእምነት ነው፤ ስለዚህ ጌታ፣ አዎን ኢየሱስ ክርስቶስም እንኳን፣ እኔን አዞኛል።\n\n23 ፳፫ እናም እንዲህ ስል ተናገርኩት፥ ጌታ ሆይ፣ ስንፅፍ ደካሞች በመሆናችን አህዛብ ይሳለቁብናል፤ ጌታ በእምነታችን በሚገባ እንድንናገር አድርጎናል፣ ነገር ግን በጽሁፍ ኃያላን እንድንሆን አላደረገንምና፤ መንፈስ ቅዱስንም ስለሰጠሃቸው እነዚህን ሰዎች ሁሉ ብዙ ለመናገር እንዲችሉ አድርገኻቸዋልና።\n\n24 ፳፬ እናም በእጆቻችን አስቸጋሪነት ምክንያትም ትንሽ ብቻ እንድንፅፍ አድርገኸናል። እነሆ፣ እንደያሬድ ወንድም በይበልጥ መፃፍ እንድንችል አላደረግኽንም፣ ምክንያቱም ሰዎች እንዲያነቡት የሚገፋፉበት ኃያል እንዲሆኑ እርሱ የፃፋቸውን ነገሮች እንዳንተው ሁሉ ኃያል አድርገሃቸዋል።\n\n25 ፳፭ ቃላቶቻችንን ደግሞ መፃፍ እስከማንችል ድረስ ኃያል እና ታላቅ አደረክ፤ ስለዚህ በምንፅፍበት ጊዜም ደካማነታችንን እንመለከታለን፣ እናም ቃላቶቹን በምናስቀምጥበትም እንደናቀፋለን፤ እናም አህዛብ በቃላችን እንደሚሳለቁብን እፈራለሁ።\n\n26 ፳፮ እናም ይህን በምናገርበት ጊዜ፣ ጌታ እንዲህ ሲል ተናገረኝ፥ ሞኞች ይሳለቃሉ ነገር ግን ያዝናሉ፤ እናም ፀጋዬ ለየዋሆች በቂ ነው፣ እነርሱም በድካማችሁ ብልጫ አይወስዱባችሁም።\n\n27 ፳፯ እናም ሰዎች ወደ እኔ የሚመጡ ከሆኑ ድክመታቸውን አሳያቸዋለሁ። ሰዎች ትሁት እንዲሆኑ ድካምን እሰጣቸዋለሁ፤ እናም ፀጋዬም እራሳቸውን በፊቴ ዝቅ ላደረጉ ሁሉ በቂ ነው፤ እነርሱም በፊቴ እራሳቸውን ዝቅ ካደረጉ፣ እናም በእኔም እምነት ካላቸው፣ ከዚያም ደካማ የሆኑትን ለእነርሱ ጠንካራ እንዲሆኑ አደርጋለሁ።\n\n28 ፳፰ እነሆ፣ ለአህዛብ ድካማቸውን አሳያቸዋለሁ፣ እናም እምነት፤ ተስፋ እና ልግስና ወደ እኔ—የፅድቅ ምንጭ ሁሉ ወደሆነው እንደሚያመጣቸው አሳያቸዋለሁ።\n\n29 ፳፱ እናም እኔ ሞሮኒ፣ እነዚህን ቃላት በመስማቴ ተፅናንቼ ነበር እናም እንዲህ አልኩኝ፥ አቤቱ ጌታ የፅድቅ ፈቃድህ ይከናወናል፤ ምክንያቱም አንተ ለሰው ልጆች እንደእምነታቸው እንደምታከናውን አውቃለሁና፤\n\n30 ፴ የያሬድ ወንድም የዜሪንን ተራራ ተንቀሳቀስ ሲለው—እርሱም ተንቀሳቀሶ ነበር። እናም እምነት ባይኖረው አይንቀሳቀስም ነበር፣ ስለዚህ አንተም ለሰዎች እንደ እምነታቸው ትሰራለህ።\n\n31 ፴፩ ምክንያቱም ለደቀመዛሙርቱም ራስህን እንደዚህ አሳይተሃል፤ ባንተም ካመኑ እናም በስምህ ከተናገሩ በኋላ ራስህን በታላቅ ኃይል አሳይተሃቸዋልና።\n\n32 ፴፪ እናም ደግሞ ለሰዎች ቤት፣ አዎን፣ በአባትህም ቤት እንኳን ማዘጋጀትህን መናገርህን አስታውሳለሁ፤ በዚህም ሰው የላቀ ተስፋ ይኖረው ዘንድ ነው፤ ስለሆነም ሰው ተስፋ ማድረግ ይገባዋል፣ አለበለዚያ አንተ ያዘጋጀኸውን ሥፍራ በውርስ ሊቀበል አይችልም።\n\n33 ፴፫ እናም በድጋሚ፣ ለሰዎች ልጆች ስፍራቸውን ለማዘጋጀት እንደገና ታነሳው ዘንድ ህይወትህን አሳልፈህ ለአለም እስከመስጠት ድረስ ዓለምን መውደድህን መናገርህን አስታውሳለሁ።\n\n34 ፴፬ እናም አሁን ይህ ለሰዎች ልጆች የነበረህ ፍቅር ልግስና እንደሆነ አውቃለሁ፤ ስለዚህ ሰዎች ልግስና ከሌላቸው በአባትህ መኖሪያ ያዘጋጀኸውን ስፍራ ሊወርሱ አይችሉም።\n\n35 ፴፭ ስለዚህ፣ እኛ ደካሞች በመሆናችን አህዛብ ልግስና ከሌላቸው ትፈትናቸዋለህ እናም ተሰጦአቸውም ይወሰድባቸዋል፤ አዎን፣ ያንን የተቀበሉትንም እንኳን፣ እናም በብዛት ላላቸውም ይጨመርላቸዋል ያልከውን በዚህ ነገር አውቀዋለሁ።\n\n36 ፴፮ እናም እንዲህ ሆነ አህዛብ ልግስና ይኖራቸው ዘንድ ጸጋ እንዲሰጣቸው ወደ ጌታ ፀለይሁ።\n\n37 ፴፯ እናም እንዲህ ሆነ ጌታም እንዲህ አለኝ፥ ልግስና ከሌላቸው አንተ ግድ የለህም፣ አንተ ታማኝ ነበርክ፤ ስለዚህ፣ ልብስህ ይነፃል። እናም ድካምህን በማየትህ በአባቴ ቤት ባዘጋጀሁልህ ቦታ እንድትቀመጥ ጠንካራ ትደረጋለህ።\n\n38 ፴፰ እናም አሁን እኔ ሞሮኒ፣ አህዛቦችን አዎን እናም ደግሞ የምወዳቸው ወንድሞቼን በክርስቶስ የፍርድ ወንበር ፊት እስካገኛቸው እሰናበታችኋለሁ፤ በዚያም ሰዎችም በሙሉ ልብሶቼ በእናንተ ደም እንዳልተበከሉ ያውቃሉ።\n\n39 ፴፱ እና ከዚያም ኢየሱስን ማየቴን ታውቃላችሁ፣ እናም እርሱም ፊት ለፊት ተናግሮኛል፣ እናም እነዚህን ነገሮች በተመለከተ አንድ ሰው ለሌላ እንደሚናገርም፣ በራሴ ቋንቋ በግልፅ በትህትና ነግሮኛል፤\n\n40 ፵ እናም በፅሁፍ ደካማ በመሆኔም ጥቂቱን ብቻ ፅፌአለሁ።\n\n41 ፵፩ እናም እንግዲህ፣ ነቢያት እና ሐዋሪያት የፃፉለትን ይህንን ኢየሱስን እንድትፈልጉት እመክራችኋለሁ፤ በዚህም የእግዚአብሔር አብ ፀጋ፣ እናም ደግሞ ኢየሱስ ክርስቶስና፣ ስለእነርሱ የሚመሰክረው መንፈስ ቅዱስ በእናንተ ውስጥና፣ ከእናንተ ጋር ለዘለዓለም ይኑር። አሜን።\n\n", "ether 13": "[center][font_size=26]ምዕራፍ ፲፫[/font_size][/center]\n\n[i]ኤተር በዮሴፍ ዘር በአሜሪካ ውስጥ ስለምትገነባ አዲሲቷ ኢየሩሳሌም ተናገረ—እርሱም ትንቢትን ተናገረ፤ አስወገዱት፤ የያሬዳውያንን ታሪክ ፃፈ፣ እናም ስለያሬዳውያን መጥፋት አስቀድሞ ተናገረ—በምድሪቱ ሁሉ ላይ ጦርነት አየለ።[/i]\n\n1 ፩ እናም እንዲህ ሆነ እኔ ሞሮኒ፣ የፃፍኩላቸውን ሰዎች ጥፋት በተመለከተ ታሪኬን ለመጨረስ እቀጥላለሁ።\n\n2 ፪ እነሆ፣ እነርሱም የኤተርን ቃላት በሙሉ አልተቀበሉም፤ እርሱ ሰው ከተፈጠረ ጊዜ ጀምሮ ሁሉንም ነገሮች በእውነት ነግሮአቸዋል፤ እናም ውኃውም ከምድሪቱ ገፅ ከሸሸ በኋላ ከሁሉም መሬት በላይ የተመረጠች ምድር፣ በጌታ የተመረጠች ምድር እንደሆነች፤ ስለሆነም ጌታ በዚህች ምድሪቱ ላይ የሚኖሩት ሰዎች ሁሉ እንዲያገለግሉት ይፈልጋል፤\n\n3 ፫ እናም ይህም የጌታ ቅዱስ የማምለኪያ ቦታ፣ ከሰማይም የምትወርደው የአዲሲቷ ኢየሩሳሌም ስፍራ እንደነበረችም ነግሮአቸዋል።\n\n4 ፬ እነሆ፣ ኤተር የክርስቶስን ቀናት ተመልክቷል፣ እናም በዚህች ምድር ላይም ስለአዲሲቷ ኢየሩሳሌምም በተመለከተ ተናግሯል።\n\n5 ፭ እናም ደግሞ ስለእስራኤል ቤት፣ እናም ሌሂ ስለመጣበት ስለኢየሩሳሌም በተመለከተ ተናግሯል—ጠላቶቹም ከተደመሰሰ በኋላ ቅዱሲቷ ከተማ ለጌታ በድጋሚ እንደምትገነባ፤ ስለዚህ ኢየሩሳሌም በጥንት ጊዜ የነበረች በመሆኗ አዲሲቷ ኢየሩሳሌም ልትሆን እንደማትችል፤ ነገር ግን በድጋሚ መገንባት እንደሚገባት፣ እናም የጌታ ቅዱስ ከተማ እንደምትሆን፤ እናም ይህችም ለእስራኤል ቤትም እንደምትገነባ ተናግሯል—\n\n6 ፮ እናም ለዮሴፍ ዘር ቅሪቶችም አዲሲቷ ኢየሩሳሌም በዚች ምድር ትገነባለች፣ ለዚህም ነገር ምሳሌ ነበር፤\n\n7 ፯ ዮሴፍ አባቱን ወደ ግብፅ እንዳመጣው እርሱም በዚያው ሞቷል፤ ስለዚህ ለዮሴፍ አባት እንዳይጠፋ መሃሪ እንደሆነለት ሁሉ የዮሴፍ ዘርም እንዳይጠፋ መሃሪ ለመሆን፣ ጌታ የዮሴፍን ዘር ቅሪት ከኢየሩሳሌም አስወጥቷል።\n\n8 ፰ ስለዚህ፣ የዮሴፍ ቤት ቅሪት በዚህ ምድር ላይ ይገነባሉ፤ ይህችም ለእነርሱ የውርስ ምድር ትሆናለች፤ እናም እንደ ጥንቷ ኢየሩሳሌምም ቅዱስ ከተማ ለጌታ ይገነባሉ፤ እናም ምድር እስከምታልፍ መጨረሻዋ እስከሚሆን ድረስ ከእንግዲህ ወዲህ አይቀላቀሉም።\n\n9 ፱ እናም አዲስ ሰማይ እና አዲስ ምድር ይኖራል፤ እናም የጥንቶቹ ከማለፋቸው በስተቀር እንደ ጥንቱ ይሆናሉ፣ እናም ሁሉም ነገሮች አዲስ ሆነዋል።\n\n10 ፲ እናም አዲሲቷ ኢየሩሳሌም ትመሰረታለች፤ እናም በእርሷም የሚኖሩባት የተባረኩ ይሆናሉ፤ ምክንያቱም በበጉ ደም ልብሳቸው የነፃው እነርሱ ናቸውና፤ እናም እነርሱም ከእስራኤል ቤት ከነበሩት ከዮሴፍ ዘር ቅሪት ጋር ተቆጥረዋልና።\n\n11 ፲፩ እናም ደግሞ የጥንቷ ኢየሩሳሌም ትመሰረታለች፤ እናም በውስጧ የሚኖሩትም የተባረኩ ናቸው፣ በበጉ ደም ታጥበዋልና፤ እናም እነርሱም ነበሩ ተበትነው የነበሩት፣ እናም በምድሪቷ በአራቱም ማዕዘናት፣ እናም ከሃገሪቱ ከበስተሰሜን በኩል የተሰባሰቡት፣ እናም እግዚአብሔር ከአባታቸው ከአብርሃም ጋር የገባውን የቃል ኪዳን በረከት ተካፋዮች የሆኑት።\n\n12 ፲፪ እናም እነዚህ ነገሮች በሚመጡበት ጊዜ እንዲህ የሚሉት ቅዱሳን መፃህፍት ይፈጸማሉ፥ መጨረሻ የሚሆኑት በመጀመሪያ የነበሩት ነበሩ፤ እናም በመጨረሻ የነበሩት መጀመሪያ የሚሆኑም ነበሩ።\n\n13 ፲፫ እናም ከዚህ የበለጠን ልጽፍ ነበር፣ ነገር ግን ተከልክያለሁ፤ ነገር ግን የኤተር ትንቢቶች ታላቅና አስደናቂዎች ነበሩ፤ ነገር ግን ምንም የማይረባ አድርገው ቆጠሩት እናም አውጥተው ጣሉት፤ እናም በቀንም እራሱን በድንጋይ ዋሻ ደበቀ፣ እናም በምሽት በመሄድ ለህዝቡ መሆን ስለሚገባቸው ነገሮች ይመለከታል።\n\n14 ፲፬ እናም በድንጋይ ዋሻ ውስጥ በተቀመጠ ጊዜ በምሽት በህዝቡ ላይ የሚመጣውን ጥፋት በመመልከት የሚቀሩትን የዚህን ታሪክ ቃል ፃፈ።\n\n15 ፲፭ እናም እንዲህ ሆነ እርሱንም ከህዝቡ መካከል ባስወጡበት ዓመት በህዝቡ መካከል ታላቅ ጦርነት ተጀመረ፣ ምክንያቱም የተነሳሱ ኃያላን የሆኑ እናም ይነገሩ በነበሩት ሚስጢራዊ የክፋት እቅዳቸውም ቆሪያንተመርን ለማጥፋት የፈለጉ ብዙ ሰዎች ነበሩና።\n\n16 ፲፮ እናም እንግዲህ የጦርነትን ጥበብ እናም የዓለምን ማጭበርበር ሁሉ ቆሪያንተመር ከአጠና በኋላ፣ ስለዚህ ሊገድሉት ከፈለጉት ጋር ተዋጋ።\n\n17 ፲፯ ነገር ግን መልከ መልካም የሆኑት የቆሆር ወንዶችም ሆኑ ሴቶች ልጆቹ እንዲሁም እርሱም ንሰሃ አልገቡም፤ የቆሪሆርም መልከ መልካም ወንዶችና ሴቶች ልጆቹ ንሰሃ አልገቡም፤ እናም በአጠቃላይ መልከ መልካም ከሆኑት በምድሪቱ ሁሉ ላይ ካሉት ወንዶች እና ሴቶች ልጆች ማንም ንሰሃ የገባ አልነበረም።\n\n18 ፲፰ ስለሆነም፣ እንዲህ ሆነ ኤተር በድንጋይ ዋሻ በኖረበት በመጀመሪያው አመት፣ መንግስቱን ያገኙ ዘንድ ከቆሪያንተመር ላይ በሚዋጉት በሚስጢራዊው ሴራዎች በጎራዴ የተገደሉ ብዙ ሰዎች ነበሩ።\n\n19 ፲፱ እናም እንዲህ ሆነ የቆሪያንተመር ልጆችም ብዙ ተዋጉ፣ ብዙም ደም ፈሰሳቸው።\n\n20 ፳ እናም በሁለተኛው ዓመት ወደ ቆሪያንተመር እንዲሔድ እና እርሱ እና ቤተሰዎቹም በሙሉ ንሰሃ ከገቡ ጌታ ለእርሱ መንግስቱን እንደሚሰጠው ህዝቡንም እንደሚያድን በመናገር እንዲተነብይ የጌታ ቃል ለኤተር መጣ—\n\n21 ፳፩ አለበለዚያ ግን ይጠፋሉ፣ እናም ከእርሱ በስተቀር ቤተሰዎቹ በሙሉ ይጠፋሉ። እናም እርሱም ሌሎች ህዝቦች ምድሪቱን ለውርስ እንደሚቀበሉ የተነገረውን ትንቢት በተመለከተ ሲፈፀም እንዲያይ ብቻ በህይወት ይቆያል፤ እናም ቆሪያንተመርም በእነርሱ ይቀበራል፤ እናም ከቆሪያንተመር በስተቀር እያንዳንዱ ነፍስም ይጠፋል።\n\n22 ፳፪ እናም እንዲህ ሆነ ቆሪያንተመርም፣ ቤተሰዎቹም፣ እንዲሁ ህዝቡ ንሰሃ አልገቡም፤ እናም ጦርነቱም አልቆመም፤ እነርሱም ኤተርን ለመግደል ፈለጉ፣ ነገር ግን እርሱ ሸሸ፣ እናም በድንጋይ ዋሻ ውስጥ በድጋሚ ራሱን ደበቀ።\n\n23 ፳፫ እናም እንዲህ ሆነ ሻረድ ተነሳ፣ እርሱም ደግሞ ከቆሪያንተመር ጋር ተዋጋ፤ እናም አሸነፈው፣ በሦስተኛውም ዓመት ወደ ግዞት አስገባው።\n\n24 ፳፬ እናም የቆሪያንተመር ወንድ ልጆች በአራተኛው ዓመት ሻረድን አሸነፉት፣ እናም በድጋሚ ለአባታቸው መንግስትን አስገኙ።\n\n25 ፳፭ እንግዲህ በምድሪቱ ሁሉ ላይ ጦርነት ተጀመረ፤ እያንዳንዱ ሰው ከቡድኑ ጋር በመሆን ለሚፈልገው ነገር ተዋጋ።\n\n26 ፳፮ እናም ዘራፊዎች ነበሩ፤ እናም በአጠቃላይ በምድሪቱ ላይ ሁሉም ዓይነት ክፋቶች ነበሩ።\n\n27 ፳፯ እናም እንዲህ ሆነ ቆሪያንተመር በሻረድ እጅግ ተቆጥቶ ነበር፤ እናም በድጋሚም ከእርሱ ጋር ለመዋጋት ከጦሩ ጋር ሄደ፤ እናም እነርሱም በታላቅ ቁጣ ተገናኙ፤ እናም በጊልጋል ሸለቆም ተገናኙ፤ እናም ጦርነቱም እጅግ የከፋ ነበር።\n\n28 ፳፰ እናም እንዲህ ሆነ ሻረድ ከእርሱ ጋር ለሦስት ቀናት ተዋጋ። እናም እንዲህ ሆነ ቆሪያንተመር አሸነፈው፣ እናም በሔሽሎን ሜዳ እስከሚመጣም ድረስ አሳደደው።\n\n29 ፳፱ እናም እንዲህ ሆነ በሜዳማው ቦታም ሻረድ ተዋጋው፤ እናም ቆሪያንተመርን አሸነፈው፣ እናም መልሶ ወደ ጊልጋል ሸለቆ አሳደደው።\n\n30 ፴ እናም ቆሪያንተመር በጊልጋል ሸለቆ በድጋሚ ከሻረድ ጋር ተዋጋ፣ እናም በዚያም ሻረድን አሸነፈው እናም ገደለው።\n\n31 ፴፩ እናም ሻረድም ቆሪያንተመርን ጭኑ ላይ አቆሰለው፤ እርሱም ለሁለት ዓመታት በድጋሚ ወደ ጦርነቱ አልተመለሰም ነበር፤ በዚህም ጊዜ በምድሪቱ ላይ የነበሩት ሰዎች ሁሉ የደም መፋሰስ ያደርጉ ነበር፣ እናም እነርሱንም የሚያቆማቸው ማንም አልነበረም።\n\n", "ether 14": "[center][font_size=26]ምዕራፍ ፲፬[/font_size][/center]\n\n[i]የህዝቡ ክፋት በምድሪቱ ላይ እርግማን ያመጣል—ቆሪያንተመር ከጊልአድ፣ ከዚያም ከሊብ፣ እናም ቀጥሎ ከሺዝ ጋር ጦርነትን አደረገ—ደም እና እልቂት ምድሪቱን ሸፈነ።[/i]\n\n1 ፩ እናም እንግዲህ በህዝቡም ክፋት የተነሳ በምድሪቱ ሁሉ ላይ ታላቅ እርግማን ሆነ፤ በዚህም አንድ ሰው መሳሪያውን ወይንም ጎራዴውን በራሱ መደርደሪያ ካስቀመጠ፣ ወይንም ማስቀመጥ በሚችልበት ስፍራ ካደረገ፣ እነሆ፣ በሚቀጥለው ቀን አያገኘውም፣ ስለዚህ እርግማኑ በምድሪቱ ላይ ታላቅ ሆኗልና።\n\n2 ፪ ስለዚህ እያንዳንዱ የራሱ የሆነውን በእጁ አጥብቆ ይይዛል፣ እናም ለሌላ አያበድርም እንዲሁም ከሌላም አይበደርም፤ እናም እያንዳንዱ ሰው ንብረቱን፣ እናም ህይወቱን፣ እናም የሚስቱን እናም የልጁን ህይወት ለመጠበቅ የጎራዴውን እጀታ በቀኝ እጁ ይይዛል።\n\n3 ፫ እናም እንግዲህ ከሁለት ዓመት በኋላ፣ እናም ሻረድ ከሞተም በኋላ፣ እነሆ፣ የሻረድ ወንድም ተነሳ፣ እናም ከቆሪያንተመር ጋር ተዋጋ፣ በዚህም ቆሪያንተመርም አሸነፈው እናም ወደ አኪሽ ምድረበዳም አሳደደው።\n\n4 ፬ እናም እንዲህ ሆነ የሻረድ ወንድም በአኪሽ ምድረበዳ ውስጥ ከእርሱ ጋር ተዋጋ፤ እናም ጦርነቱም እጅግ የከፋ ነበር፣ እናም ብዙ ሺዎችም በጎራዴው ወደቁ።\n\n5 ፭ እናም እንዲህ ሆነ ቆሪያንተመር ምድረበዳውን ከበበ፤ እናም የሻረድ ወንድም በምሽት ከምድረበዳው ሄደ እናም የሰከሩትን የቆሪያንተመርን ወታደሮች በከፊል ገደሉአቸው።\n\n6 ፮ እናም ወደ ሞሮን ምድር ሔደ፣ እናም እራሱን በቆሪያንተመር ዙፋን አስቀመጠ።\n\n7 ፯ እናም እንዲህ ሆነ ቆሪያንተመር ለሁለት ዓመታት ከወታደሮቹ ጋር በምድረበዳው ኖረ፤ በዚያም ሥፍራ ለወታደሮቹ ጥንካሬ ተቀበለ።\n\n8 ፰ እንግዲህ የሻረድ ወንድም ጊልአድ የሚባለው ደግሞ በሚስጢራዊ ሴራዎች የተነሳ ለሠራዊቱ ብርታትን አገኘ።\n\n9 ፱ እናም እንዲህ ሆነ በዙፋኑ ላይ ተቀምጦ ሳለ ሊቀ ካህኑ ገደለው።\n\n10 ፲ እናም እንዲህ ሆነ ከሚስጢራዊ ሴራዎች አንዱ በሚስጢራዊው መተላለፊያ ቦታ ውስጥ ገደለው፣ እናም መንግስቱን ለራሱ አደረገ፤ እናም ስሙም ሊብ ይባል ነበር፤ እናም ሊብም ከህዝቡ ሁሉ ሰዎች መካከል በላይ ጠንካራ አቋም የነበረው ሰው ነበር።\n\n11 ፲፩ እናም እንዲህ ሆነ በሊብ የመጀመሪያ ዓመት፣ ቆሪያንተመር ወደ ሞሮን ምድር መጣ፣ እናም ከሊብ ጋር ተዋጋ።\n\n12 ፲፪ እናም እንዲህ ሆነ ከሊብም ጋር ተዋጋ፤ ሊብም በእጁ ላይ መትቶ አቆሰለው፤ ይሁን እንጂ፣ የቆሪያንተመር ሠራዊቶች ሊብን ገፉት፣ እርሱም በባህሩ ዳርቻ ወደ ወሰኑ ሸሸ።\n\n13 ፲፫ እናም እንዲህ ሆነ ቆሪያንተመር ተከተለው፤ እናም ሊብም በባህሩ ዳርቻ ከእርሱ ጋር ተዋጋ።\n\n14 ፲፬ እናም እንዲህ ሆነ ሊብ የቆሪያንተመርን ወታደሮች መታቸው፣ እነርሱም በድጋሚ ወደ አኪሽ ምድረበዳ ሸሹ።\n\n15 ፲፭ እናም እንዲህ ሆነ እርሱ ወደ አጎሽ መስክ እስከሚመጣ ድረስ ሊብ ተከተለው። እናም ቆሪያንተመር ከሊብ በፊት ሲሸሽም በምድሯ በዚያ ክፍል የነበሩትን ህዝቦች በሙሉ ይዞ ሄዶ ነበር።\n\n16 ፲፮ እናም ወደ አጎሽ መስክ በመጣም ጊዜ ከሊብ ጋር ተዋጋ፣ እናም እስከሚሞት ድረስም መታው፤ ይሁን እንጂ፣ የሊብ ወንድም በቆሪያንተመር ላይ በምትኩ መጣበት፣ እናም ጦርነቱም እጅግ የከፋ ሆነ፤ በዚህም ቆሪያንተመር በድጋሚ ከሊብ ወንድም ሠራዊት ፊት ሸሸ።\n\n17 ፲፯ እናም የሊብ ወንድም ስሙ ሺዝ ይባል ነበር። እናም እንዲህ ሆነ ሺዝ ቆሪያንተመርን አሳደደው፣ እናም ብዙ ከተሞችንም ድል አደረገ፣ እናም ሴቶችን እና ልጆችን ገደለ፣ እና ከተሞችንም አቃጠለ።\n\n18 ፲፰ እናም በምድሪቱ ሁሉ ላይ ሺዝ ተፈራ፤ አዎን፣ በምድሪቱ ሁሉ ጩኸት ሆነ—የሺዝን ሠራዊት ማን ሊቋቋም ይቻለዋል? እነሆ፣ የምድሪቱ ገፅ በፊቱ ጠረጋት!\n\n19 ፲፱ እናም እንዲህ ሆነ በምድሪቱ ሁሉ ላይም ህዝቡ ከሠራዊቱ ጋር በአንድነት ተሰባሰበ።\n\n20 ፳ እናም እነርሱም የተከፋፈሉ ነበሩ፤ እናም ግማሹ ወደ ሺዝ ወታደሮች ሸሹ፤ ግማሹ ወደ ቆሪያንተመር ወታደሮች ሸሹ።\n\n21 ፳፩ እናም ጦርነቱ እጅግ ታላቅ እና ረጅም ስለነበር፣ እናም ደም መፋሰሱ እና እልቂቱ እይታም እጅግ ለረጅም ጊዜ ስለነበር፣ ምድሪቱም ገጽታዋ በሙሉ በሙታን ተሸፍኖ ነበር።\n\n22 ፳፪ እናም ፈጣን ጦርነት ስለነበር ሙታንን ለመቅበር የቀረ ማንም አልነበረም፣ ነገር ግን የወንዶችን፣ የሴቶችን፣ እና የልጆችን ሙታኖቻቸውን በምድር ገፅ ላይ እንደተዘረጉ፣ ለስጋ ትል ምግብ እንዲሆኑ በመተው ከደም ማፋሰስ ወደ ደም ማፋሰስ ዘመቱ።\n\n23 ፳፫ እናም የዚህ ሽታም በምድሪቱ ሁሉ ላይ፣ እንዲሁም በምድሩ ገጽ ላይ ሁሉ ሆነ፤ ስለዚህ ህዝቡ በሽታው ምክንያት በምሽት ሆነ እንዲሁም በቀን ተቸግረው ነበር።\n\n24 ፳፬ ይሁን እንጂ፣ ሺዝ ቆሪያንተመርን ማሳደዱን አልተወም፤ የተገደለውን የወንድሙን ደም በቆሪያንተመር ላይ ለመበቀል፣ እናም ጌታ ቆሪያንተመር በጎራዴ እንደማይሞት ለኤተር ነግሮት በነበረው ቃል ላይ ለመበቀል፣ በመሃላ እራሱን አነሳስቶ ነበርና።\n\n25 ፳፭ እናም በቁጣው ሙላት ጌታ እንደጎበኛቸው፣ እናም ክፋቶቻቸው እና እርኩሰቶቻቸው ለዘላለማዊው ጥፋታቸው መንገድ እንዳዘጋጁ እንመለከታለን።\n\n26 ፳፮ እናም እንዲህ ሆነ ሺዝ ቆሪያንተመርን በስተምስራቅ በኩል እስከባህሩ ዳርቻ ወሰን አሳደደው፣ እናም ለሦስት ቀናትም ከሺዝ ጋር ተዋጋ።\n\n27 ፳፯ እናም በሺዝ ወታደሮች መካከል ጥፋቱ አሰቃቂ ስለነበር ህዝቡ መፍራት ጀመሩ፣ እናም ከቆሪያንተመር ወታደሮች ፊት መሸሽ ጀመሩ፤ እናም ወደ ቆሪሆር ምድር ሸሹ፣ እናም በፊታቸው የነበሩትን ነዋሪዎች ከእነርሱ ጋር ያልተቀላቀሉትን በሙሉ ጠረጉአቸው።\n\n28 ፳፰ እናም በቆሪሆር ሸለቆ ውስጥ ድንኳናቸውን ተከሉ፤ እናም ቆሪያንተመርም ድንኳኑን በሹር ሸለቆ ተከለ። እንግዲህ የሹር ሸለቆ ከቆምኖር ኮረብታ አጠገብ ነበር፤ ስለዚህ፣ ቆሪያንተመር ወታደሮቹን በቆምኖር ኮረብታ ላይ በአንድነት ሰበሰባቸው፣ እናም የሺዝን ወታደሮች ለጦርነት ለመጋበዝ መለከትን ነፋ።\n\n29 ፳፱ እናም እንዲህ ሆነ እነርሱም መጡ፣ ነገር ግን በድጋሚ ወደ ኋላ አባረሩአቸው፤ እናም ለሁለተኛ ጊዜ መጡ፤ እናም ለሁለተኛ ጊዜም ተባረሩ። እናም እንዲህ ሆነ ለሦስተኛ ጊዜ በድጋሚ መጡ፤ እናም ጦርነቱም እጅግ የከፋ ሆነ።\n\n30 ፴ እናም እንዲህ ሆነ ሺዝም ቆሪያንተመርን መትቶ በበርካታ ቦታዎች ላይ አቆሰለው፤ እናም ቆሪያንተመር ደም ስለፈሰሰው እራሱን ሳተ፣ እናም የሞተም ይመስል ስለነበር በሽከማ ተወሰደ።\n\n31 ፴፩ እንግዲህ በሁለቱም በኩል የሞቱት ወንዶች፣ ሴቶችና ልጆች ብዙ ስለነበሩ፣ ሺዝ ወታደሮቹ የቆሪያንተመርን ወታደሮች እንዳያባርሩአቸው አዘዘ፤ ስለዚህ እነርሱም ወደ ጦር ሰፈራቸው ተመለሱ።\n\n", "ether 15": "[center][font_size=26]ምዕራፍ ፲፭[/font_size][/center]\n\n[i]በሚሊዮን የሚቆጠሩ ያሬዳውያን በጦርነቱ ሞቱ—ሺዝ እና ቆሪያንተመር ህዝቡን በአንድነት ለመገዳደል ሰበሰቡ—የጌታም መንፈስ ከእነርሱ ጋር መሆኑን አቆመ—የያሬዳውያን ሀገር ፈጽማ ጠፋች—ቆሪያንተመር ብቻ ቀረ።[/i]\n\n1 ፩ እናም እንዲህ ሆነ ቆሪያንተመር ቁስሉ እንደዳነለት፣ ኤተር ለእርሱ የተናገራቸውን ቃላት ማስታወሰ ጀመረ።\n\n2 ፪ ከህዝቦቹም ወደ ሁለት ሚሊዮን የሚጠጉት በጎራዴው እንደተገደሉ ተመለከተ፣ እናም በልቡም ማዘን ጀመረ፤ አዎን፣ ሁለት ሚሊዮን ኃያላን ሰዎች፣ እናም ደግሞ ሚስቶቻቸው እና ልጆቻቸውም ጭምር ተገድለው ነበር።\n\n3 ፫ ለሰራቸውም ክፋቶች ንሰሃ መግባት ጀመረ፤ ሁሉንም በነቢያት አንደበት የተነገሩትን ቃላቶች ማስታወስ ጀመረ፤ እናም እያንዳንዱም የተናገሩአቸው እንደተፈፀሙ ተመለከተ፤ እናም ነፍሱ አዘነች እናም መፅናናትን ለመቀበል አልቻለም።\n\n4 ፬ እናም እንዲህ ሆነ ሺዝ ህዝቡን እንዲያድንለት፣ እናም ለህዝቡም ህይወት ሲል መንግስቱን እንደሚሰጠው በመፈለግ ደብዳቤ ፃፈለት።\n\n5 ፭ እናም እንዲህ ሆነ ሺዝ ደብዳቤውን ሲቀበል ለቆሪያንተመር ራሱን የሰጠ እንደሆን በራሱ ጎራዴ እንደሚገድለው እናም የህዝቡንም ህይወት እንደሚያተርፍ ደብዳቤን ፃፈለት።\n\n6 ፮ እናም እንዲህ ሆነ ህዝቡም ለክፋታቸው ንሰሃ አልገቡም፤ እናም የቆሪያንተመር ህዝቦች በሺዝ ህዝቦች በቁጣ ተነሳስተው ነበር፤ እናም የሺዝ ህዝብም በቆሪያንተመር ህዝቦች ላይ በቁጣ ተነሳስተው ነበር፤ ስለዚህ የሺዝ ህዝቦች ከቆሪያንተመር ህዝቦች ጋር ተዋጉ።\n\n7 ፯ እናም ቆሪያንተመርም ሊሸነፍ እንደተቃረበ በተመለከተ ጊዜ በድጋሚ ከሺዝ ሰዎች ፊት ሸሸ።\n\n8 ፰ እናም እንዲህ ሆነ ቆሪያንተመርም ትርጓሜውም ትልቅ፣ ወይንም ከሁሉም የሚበልጥ ማለት ወደሆነው ወደ ሪፕሊአንኩም ውኃ መጣ፤ ስለዚህ፣ ወደዚህ ውኃ በመጡ ጊዜ ድንኳናቸውን ተከሉ፤ እናም ደግሞ ሺዝ ድንኳኑን በእነርሱ አጠገብ ተከለ፤ እናም ከዚያም በሚቀጥለው ቀን ለውጊያ መጡ።\n\n9 ፱ እናም እንዲህ ሆነ እጅግ የከፋ ውጊያን አደረጉ፤ በዚያም ቆሪያንተመር በድጋሚ ቆሰለ፣ እናም ብዙም ደም ስለፈሰሰው እራሱን በመሳት ወደቀ።\n\n10 ፲ እናም እንዲህ ሆነ የቆሪያንተመር ወታደሮች የሺዝን ወታደሮች በኃይል አጠቁአቸው፣ ስለዚህ አሸነፉአቸው፣ እናም ከፊታቸውም እንዲሸሹ አደረጉአቸው፤ እናም እነርሱም በስተደቡብ በኩል ሸሹ፣ እናም አጋዝ ተብሎ በሚጠራም ስፍራ ድንኳናቸውን ተከሉ።\n\n11 ፲፩ እናም እንዲህ ሆነ የቆሪያንተመር ወታደሮችም በራማህ ኮረብታ ድንኳኖቻቸውን ተከሉ፤ እናም በዚያን ኮረብታ ነበር አባቴ ሞርሞን ቅዱስ የሆነውን መዛግብት ለጌታ የደበቀው።\n\n12 ፲፪ እናም እንዲህ ሆነ ከኤተር በስተቀር ከሞት የተረፉትን ሰዎች በሙሉ በአንድ ላይ በምድሪቱ ላይ ሰበሰቡአቸው።\n\n13 ፲፫ እናም እንዲህ ሆነ ኤተር የህዝቡን ሥራ ሁሉ ተመለከተ፤ እናም በቆሪያንተመር በኩል የነበሩትም ሰዎችም ከቆሪያንተመር ወታደሮች ጋር በአንድነት ተሰባስበው እንደነበር ተመለከተ፤ እናም በሺዝ በኩል የነበሩትም ሰዎችም በሺዝ ወታደሮች በኩል በአንድ ላይ ተሰባስበው ነበር።\n\n14 ፲፬ ስለሆነም፣ እናም በምድሪቷ ፊት ላይ የነበሩትን ሁሉ ያገኙ ዘንድ፣ እናም ለመቀበል የሚችሉትን ጥንካሬዎች ሁሉ ለመቀበል፣ ህዝቡን ለዓራት አመታት ሰበሰቡአቸው።\n\n15 ፲፭ እናም እንዲህ ሆነ ሁሉም እያንዳንዳቸው ከነሚስቶቻቸው፣ እናም ከነልጆቻቸው ከፈለጉት ወታደሮች ጋር በተሰበሰቡበት ጊዜ—ወንዶች፣ ሴቶች እና ልጆች የጦር መሳሪያ በመታጠቅ፤ ጋሻዎችን፣ እናም የደረት ኪሶችን፣ እናም ኮፍያን በመታጠቅ፣ እናም ማንኛውንም ዓይነት የጦር አልባሳትን በመልበስ—እያንዳንዱም ከሌላው ጋር ለመዋጋት ዘመቱ፤ እናም ቀኑን ሙሉ ተዋጉ፣ ሆኖም ግን አላሸነፉም።\n\n16 ፲፮ እናም እንዲህ ሆነ ምሽት በሆነም ጊዜ ደክመው ነበር፣ እናም ወደ ጦር ሰፈራቸውም ተመለሱ፤ እናም ወደ ጦር ሰፈራቸውም ከተመለሱ በኋላ፣ ለሞቱት ወገኖቻቸው ይጮኹ፣ እንዲሁም ያለቅሱ ነበር፤ እናም ጩኸታቸው እናም ለቅሶአቸውታላቅ በመሆኑ አየሩን እጅግ የሚሰነጥቅ ታላቅ ኃይል ነበረው።\n\n17 ፲፯ እናም እንዲህ ሆነ በሚቀጥለውም ቀን ዳግም ለውጊያ ሄዱ፣ እናም ያም ቀን ታላቅና አስፈሪ ነበር፤ ይሁን እንጂ አላሸነፉም፣ እናም በድጋሚ ምሽት በሆነበት ጊዜም ህዝቦቻቸው ስለሞቱባቸው አካባቢውን በጩኸትና በልቅሶ ረበሹት።\n\n18 ፲፰ እናም እንዲህ ሆነ ቆሪያንተመርም በድጋሚ ለውጊያ ወደእርሱ እንዳይመጣ፣ ነገር ግን መንግስቱን እንዲይዝ፣ እናም የህዝቡን ህይወት እንዲያተርፍለት በመጠየቅ ለሺዝ ደብዳቤ በድጋሚ ፃፈለት።\n\n19 ፲፱ ነገር ግን እነሆ፣ የጌታ መንፈስ ከእነርሱ ጋር መሆኑን አቆመ፣ እናም ሰይጣንም በሰዎች ልብ ሙሉ ስልጣን ነበረው፤ ልባቸውን በማጠጠራቸው፣ አዕምሮአቸውን በማሳወራቸው እንዲጠፉ ዘንድ ተስፋ ቆርጠው ነበርና፤ ስለሆነም በድጋሚ ወደጦርነት ሄዱ።\n\n20 ፳ እናም እንዲህ ሆነ በዚያን ቀን በሙሉ ተዋጉ፤ እናም ምሽት ሲሆን ጎራዴአቸውን ይዘው ተኙ።\n\n21 ፳፩ እናም በሚቀጥለው ቀንም ምሽት እስከሚሆን ድረስ ተዋጉ።\n\n22 ፳፪ እናም ምሽቱ ሲመጣ ልክ ወይን ጠጥቶ እንደሰከረ ሰው በቁጣ ሰክረው ነበር፤ እናም ጎራዴአቸውን ይዘው በድጋሚ ተኙ።\n\n23 ፳፫ እናም በሚቀጥለው ቀን በድጋሚ ተዋጉ፤ እናም ምሽቱም በመጣም ጊዜ ከቆሪያንተመር ሰዎች ከሃምሳ ሁለቱ እናም ከሺዝ ሰዎች ስልሳ ዘጠኙ በስተቀር በጎራዴ ተመትተው ወደቁ።\n\n24 ፳፬ እናም እንዲህ ሆነ በዚያን ምሽትም ጎራዴአቸውን እንደያዙ ተኙ፣ እናም በሚቀጥለው ቀን በድጋሚ ተዋጉ፣ እናም ቀኑን ሙሉ በኃይል፣ በጎራዴአቸው እና በጋሻዎቻቸው ተዋጉ።\n\n25 ፳፭ እናም ምሽት በሆነም ጊዜ ሠላሳ ሁለት የሺዝ ሰዎች፣ እንዲሁም ሃያ ሰባት የቆሪያንተመር ሰዎች ብቻ ነበሩ።\n\n26 ፳፮ እናም እንዲህ ሆነ ምግባቸውን በልተው ተኙ፣ እናም በሚቀጥለውም ቀን ለሞት ተዘጋጁ። እናም እነርሱም እንደሰዎች ጥንካሬ ትላልቅ እና ኃያላን ሰዎች ነበሩ።\n\n27 ፳፯ እናም እንዲህ ሆነ ለሦስት ሰዓታትም ተዋጉ፣ እናም ደም ስለፈሰሳቸው እራሳቸውን ሳቱ።\n\n28 ፳፰ እናም እንዲህ ሆነ የቆሪያንተመር ሰዎች ለመራመድ የሚያስችላቸውን በቂ ብርታት ባገኙ ጊዜ ህይወታቸውን ለማትረፍ ሊሸሹ ነበር፤ ነገር ግን እነሆ ሺዝ ተነሳ፣ እናም ደግሞ የእርሱ ሰዎች ተነሱ፣ እናም ቆሪያንተመርን ለመግደል አለበለዚያም በጎራዴው እንደሚጠፋ በቁጣው ማለ።\n\n29 ፳፱ ስለሆነም፣ እነርሱን ተከተላቸው፣ እናም በሚቀጥለው ቀን ደረሰባቸው፤ እናም በድጋሚ በጎራዴ ተዋጉ። እናም እንዲህ ሆነ ከቆሪያንተመር እና ከሺዝ በስተቀር ሁሉም በጎራዴው በወደቁ ጊዜ፣ እነሆ፣ ሺዝ ደም ስለፈሰሰው እራሱን ስቶ ነበር።\n\n30 ፴ እናም እንዲህ ሆነ ቆሪያንተመር ጎራዴውን በመመርኮዝ ለጊዜ ትንሽ አረፈ፣ እናም የሺዝን እራስ ቆረጠ።\n\n31 ፴፩ እናም እንዲህ ሆነ የሺዝን ራስ በመምታት ከቆረጠ በኋላ፣ ሺዝ በእጆቹ በመመርኮዝ ተነሳ፣ እናም ወደቀ፤ እናም ለመተንፈስ ከታገለም በኋላ ሞተ።\n\n32 ፴፪ እናም እንዲህ ሆነ ቆሪያንተመር በመሬቱ ላይ ወደቀ፣ እናም ህይወት የሌለውም መሰለ።\n\n33 ፴፫ እናም ጌታ ኤተርን ተናገረው፤ እናም እንዲህ አለው፥ ወደፊት ሂድ። እናም እርሱም ወደ ፊት ሄደ፣ እናም የጌታ ቃል በሙሉ መፈፀሙንም ተመለከተ፤ እናም ታሪኩንም ጨረሰ፤ (እኔም መቶኛውን ክፍል አልፃፍኩም) እናም የሊምሂ ሰዎች እንዲያገኙት በማድረግም ደበቀው።\n\n34 ፴፬ እንግዲህ በኤተር የተፃፉት የመጨረሻዎቹ ቃላት እነዚህ ናቸው፥ ጌታ እኔ እንድቀየር ከፈቀደ ወይንም በስጋ የጌታን ፈቃድ እንድፈጽም ቢያደርግ፣ እኔ በእግዚአብሔር መንግስት የምድን ከሆነ ሌላው ምንም አይደለም። አሜን።\n\n", "moro 1": "[center][font_size=26]መፅሐፈ ሞሮኒ[/font_size][/center]\n\n[center][font_size=26]ምዕራፍ ፩[/font_size][/center]\n\n[i]ሞሮኒ ለላማናውያን ጥቅም ፃፈ—ክርስቶስን ያልካዱ ኔፋውያን ተገደሉ። ፬፻፩–፬፻፳፩ ዓ.ም. ገደማ።[/i]\n\n1 ፩ እንግዲህ እኔ ሞሮኒ፣ የያሬዳውያንን ሰዎች ታሪክ አሳጥሮ መጻፉን ከጨረስኩ በኋላ፣ ከዚህ የበለጠ እፅፋለሁ ብዬ አላሰብኩም ነበር፤ ነገር ግን እስካሁንም አልጠፋሁም፤ እናም ላማናውያን ያጠፉኛል ብዬ በመፍራቴ ራሴን አላሳወቅሁም።\n\n2 ፪ እነሆም፣ በመካከላቸው ያሉት ጦርነቶችም እጅግ ኃይለኛ ናቸው፤ እናም በጥላቻቸው ምክንያትም ክርስቶስን የማይክዱትን ኔፋውያን እያንዳንዳቸውን ይገድላሉ።\n\n3 ፫ እናም እኔ፣ ሞሮኒ፣ ክርስቶስን አልክደውም፤ ስለዚህ ለህይወቴ ደህንነትም ስል በምችለው ቦታ ሁሉ እዘዋወራለሁ።\n\n4 ፬ ስለዚህ ከገመትኩት ተቃራኒ የሆኑ ጥቂት ነገሮችን እፅፋለሁ፤ ከዚህ የበለጠ እንድፅፍ አልጠብቅም ነበርና፤ ነገር ግን በጌታ ፈቃድ ወደፊት አንድ ቀን ለወንድሞቼ ለላማናውያን ምናልባት ይጠቅማቸው ዘንድ ከዚህ የበለጠ ጥቂት ነገሮችን እጽፋለሁ።\n\n", "moro 2": "[center][font_size=26]ምዕራፍ ፪[/font_size][/center]\n\n[i]ኢየሱስም ኔፋውያን ደቀመዛሙርት የመንፈስ ቅዱስ ስጦታን እንዲሰጡ ስልጣንን ሰጣቸው። ፬፻፩–፬፻፳፩ ዓ.ም. ገደማ።[/i]\n\n1 ፩ ክርስቶስ ለመረጣቸው አስራ ሁለቱ ደቀመዛሙርት እጁን በመጫን የተናገራቸው ቃላት—\n\n2 ፪ እናም በስማቸውም በመጥራት እንዲህ አላቸው፥ በብርቱ ፀሎት አብን በስሜ ጥሩት፤ እናም ይህንንም ካደረጋችሁ በኋላ እጃችሁን በምትጭኑበት ላይ መንፈስ ቅዱስን ለመስጠት ስልጣን ይኖራችኋል፤ እናም በስሜም ትሰጡታላችሁ፤ ይህንንም ሐዋሪያቶቼ ያደርጉታልና።\n\n3 ፫ እንግዲህ ክርስቶስ በመጀመሪያም እራሱን ለእነርሱ ሲገልፅ እነዚህን ቃላት ተናግሯል፤ እናም ህዝቡም አላዳመጡም፤ ነገር ግን ደቀመዛሙርቱ አዳምጠውታል፤ እናም እጃቸውን በጫኑባቸው በሙሉ መንፈስ ቅዱስ ወረደባቸው።\n\n", "moro 3": "[center][font_size=26]ምዕራፍ ፫[/font_size][/center]\n\n[i]ሽማግሌዎች እጃቸውን በካህናት እናም በመምህራን ላይ በመጫን ሾሙአቸው። ፬፻፩–፬፻፳፩ ዓ.ም. ገደማ።[/i]\n\n1 ፩ የቤተክርስቲያኗ ሽማግሌዎች ተብለው የሚጠሩት ደቀመዛሙርት ካህናትን እና መምህራንን የሚሾሙበት ስርዓት—\n\n2 ፪ ወደ አብ በክርስቶስ ስም ከፀለዩ በኋላ፣ እጃቸውን ጭነውባቸው እንዲህ አሉ፥\n\n3 ፫ በኢየሱስ ክርስቶስ ስም ካህን እንድትሆን (መምህር ከሆነ መምህር እንድትሆን)፣ ንሰሃን እናም በኢየሱስ ክርስቶስ ለኃጢአታቸው ስርየትን በስሙ እስከመጨረሻው በእምነት በመፅናት እንደሚያገኙ እንድትሰብክ እሾምሃለሁ። አሜን።\n\n4 ፬ እናም በዚህ ስርዓት ለሰዎች በእግዚአብሔር ስጦታና ጥሪ መሰረት ካህናትን እናም መምህራንን ይሾሙ ነበር፤ እናም በውስጣቸው ባለው በመንፈስ ቅዱስ ኃይልም ሾሙአቸው።\n\n", "moro 4": "[center][font_size=26]ምዕራፍ ፬[/font_size][/center]\n\n[i]ሽማግሌዎች እና ካህናት የቅዱስ ቁርባንን ዳቦ እንዴት እንደሚባርኩት ተገልጿል። ፬፻–፬፻፳፩ ዓ.ም. ገደማ።[/i]\n\n1 ፩ ሽማግሌዎቻቸው እናም ካህናቶቻቸው የክርስቶስን ስጋና ደም ለቤተክርስቲያን በመባረክ የሚያስተላልፉት ስርዓት፤ እናም በረከቱንም የሚያደርጉት እንደ ክርስቶስ ትዕዛዝ ነው፣ ስለዚህ ስርዓቱም ትክክል እንደሆነም እናውቃለን፤ እናም ሽማግሌው ወይም ካህኑ ይባርኩታል—\n\n2 ፪ እናም ከቤተክርስቲያኗ አባላትም ጋር ይንበረከካሉ፣ እናም በክርስቶስ ስምም እንዲህ ሲሉ ወደ አብ ይፀልያሉ፥\n\n3 ፫ አቤቱ ዘለዓለማዊ አባት እግዚአብሔር ሆይ፣ ይህንን ዳቦ ለሚቋደሱት ነፍሳት ሁሉ የልጅህን አካል በማስታወስ እንዲበሉት እና፣ አቤቱ ዘለዓለማዊ አባት እግዚአብሔር ሆይ፣ እነርሱ የልጅህን ስም በላያቸው ላይ ለመውሰድ ፈቃደኞች መሆናቸውን፣ እና ሁልጊዜ እርሱን እንደሚያስታውሱና እርሱ የሰጣቸውን ትእዛዛት እንደሚጠብቁ ለአንተም ይመሰክሩ ዘንድ፣ በዚህም የእርሱ መንፈስ ሁልጊዜ እንዲኖራቸው ትባርከውና ትቀድሰው ዘንድ በልጅህ በኢየሱስ ክርስቶስ ስም እንጠይቅሃለን። አሜን።\n\n", "moro 5": "[center][font_size=26]ምዕራፍ ፭[/font_size][/center]\n\n[i]የቅዱስ ቁርባኑን ወይን የሚባረክበት ስርዓት እንደሚከተለው ተገልጿል። ፬፻፩–፬፻፳፩ ዓ.ም. ገደማ።[/i]\n\n1 ፩ ወይኑን የሚባረክበትም ስርዓት—እነሆ ዋንጫውን ወስደው እንዲህ ይላሉ፥\n\n2 ፪ አቤቱ ዘለዓለማዊ አባት እግዚአብሔር ሆይ፣ ይህንን ወይን የሚጠጡት ነፍሳት ሁሉ ለእነርሱ የፈሰሰውን የልጅህን ደም በማስታወስ ያደርጉት ዘንድ፣ ሁልጊዜ እርሱን እንደሚያስታውሱ ለአንተም፣ አቤቱ ዘለዓለማዊ አባት እግዚአብሔር ሆይ፣ ይመሰክሩ ዘንድ፣ በዚህም የእርሱ መንፈስ እንዲኖራቸው፣ ትባርከውና ትቀድሰው ዘንድ በልጅህ በኢየሱስ ክርስቶስ ስም እንጠይቅሃለን። አሜን።\n\n", "moro 6": "[center][font_size=26]ምዕራፍ ፮[/font_size][/center]\n\n[i]ንሰሃ የገቡት ሰዎች ተጠመቁ እናም የቤተክርስቲያኗን ህብረት አገኙ—ንሰሃ የገቡ የቤተክርስቲያን አባላት ይቅርታን ተቀበሉ—ስብሰባዎች በመንፈስ ቅዱስ ኃይል ተከናውነዋል። ከ፬፻፩–፬፻፳፩ ዓ.ም. ገደማ።[/i]\n\n1 ፩ እናም አሁን ጥምቀትን በተመለከተ እናገራለሁ። እነሆ ሽማግሌዎች፣ ካህናት፣ እናም መምህራን ተጠምቀዋል፤ እናም ለእዚህም ብቁ የሆኑ ትክክለኛ ፍሬ የሚያመጡ ካልሆኑ በስተቀር እነርሱ አይጠመቁም።\n\n2 ፪ በተሰበረ ልብ እናም በተዋረደ መንፈስ ካልመጡ እናም ለኃጢአታቸው በሙሉ በእውነት ንሰሃ እንደገቡ ለቤተክርስቲያኗ ካልመሰከሩ በስተቀር ወደ ጥምቀቱ ማንንም አልተቀበሉም።\n\n3 ፫ እናም የክርስቶስን ስም ካልለበሱ እናም እስከመጨረሻውም እርሱን ለማገልገል ካልወሰኑ በቀር ማንንም በጥምቀት አልተቀበሉም።\n\n4 ፬ እናም ከተጠመቁ እናም የመንፈስ ቅዱስ ኃይል በላያቸው ላይ ከሰራ እናም ካነፃቸው በኋላ፣ ከክርስቶስ ቤተክርስቲያን ህዝቦች ጋር ተቆጥረዋል፤ እናም እነርሱን በትክክለኛው መንገድ ለማቆየት፣ የእምነታቸው ደራሲ እና ፈፃሚ በሆነው በክርስቶስ በጎ ሥራ ላይ ብቻ በመደገፍ ፀሎታቸውን ያለማቋረጥ እንዲሚቀጥሉ ለመጠበቅ፣ የእግዚአብሔርን መልካም ቃል በመመገብ ይታወሱ ዘንድ ስማቸው ተወስደዋል።\n\n5 ፭ እናም ለመፆም እናም ለመፀለይ፣ እናም እያንዳንዳቸው ለነፍሳቸው ደህንነት እርስ በርሳቸው እንዲናገሩ ዘንድ ሁል ጊዜ በቤተክርስቲያን ይገኛሉ።\n\n6 ፮ እናም ጌታ ኢየሱስን ለማስታወስ ዳቦውን እና ወይኑን ለመካፈል፣ ሁልጊዜ በአንድነት ይሰበሰቡ ነበር።\n\n7 ፯ እናም በመካከላቸው ክፉ ነገር እንዳይኖርም በጥብቅ ይጠነቀቃሉ፤ በመካከላቸው ክፉ ነገር ሲያደርጉ የተገኙ፣ እናም በቤተክርስቲያኗ ሦስት ምስክሮች በሽማግሌዎች ፊት ከተወቀሱ፣ እናም ንሰሃም ካልገቡ፣ እናም ካልተናዘዙ ስማቸው ይሰረዛል፣ እናም ከክርስቶስ ሰዎች ጋርም አይቆጠሩም።\n\n8 ፰ ነገር ግን በእውነተኛ ፍላጎት ንሰሃ ሁል ጊዜም ከገቡ፣ እናም ይቅርታን ከፈለጉ ይቅር ይባላሉ።\n\n9 ፱ እናም ስብሰባዎችም በቤተክርስቲያኗ በመንፈስ ስራዎች እናም በመንፈስ ቅዱስ ኃይል ይመራል፤ የመንፈስ ቅዱስ ኃይልም እንዲሰብኩ፣ ወይም እንዲያስጠነቅቁ፣ ወይም እንዲፀልዩ፣ ወይም ወደጌታ እንዲማፀኑ ወይም እንዲዘምሩ ይመራቸዋል፣ እንዲሁም ይፈጸማል።\n\n", "moro 7": "[center][font_size=26]ምዕራፍ ፯[/font_size][/center]\n\n[i]በጌታ እረፍት እንዲገቡ ሰዎች ተጋብዘዋል—በእውነተኛ ፍላጎት ፀልዩ—የክርስቶስ መንፈስ ሰዎች መጥፎውን ከጥሩ ለይተው እንዲያውቁ ያስችላቸዋል—ሰይጣን ሰዎች ክርስቶስን እንዲክዱ እናም መጥፎ እንዲሰሩ ይገፋፋቸዋል—ነቢያት ስለክርስቶስ መምጣት ተናግረዋል—በእምነት፣ ድንቅ ነገር ይሰራል፣ እናም መላዕክቶችም ያገለግላሉ—ሰዎች ዘለዓለማዊ ህይወትን ተስፋ ማድረግ እናም ከልግስናም ጋር ፅኑ መሆን አለባቸው። ፬፻፩–፬፻፳፩ ዓ.ም. ገደማ።[/i]\n\n1 ፩ እናም እንግዲህ እኔ ሞሮኒ፣ አባቴ ሞርሞን ስለእምነት፤ ተስፋ እና ልግስና ከተናገራቸው ቃላት ጥቂቱን እፅፋለሁ፤ ለማምለኪያ በሰሩት ቦታም በምኩራብ ባስተማራቸው ጊዜ ለህዝቡ በዚህ አይነት ተናግሮአልና።\n\n2 ፪ እናም እንግዲህ የተወደዳችሁ ወንድሞቼ እኔ ሞርሞን እናገራችኋለሁ፤ እናም በእግዚአብሔር አብ ፀጋ እናም በጌታችን በኢየሱስ ክርስቶስ እናም በቅዱሱ ፈቃዱ፣ በተጠራሁበትም ሥጦታ ምክንያት በዚህ ጊዜ እንድናገራችሁ ተፈቅዶልኛል።\n\n3 ፫ ስለዚህ፣ የቤተክርስቲያኗ አባላት ለሆናችሁ፤ ሰላማዊ የክርስቶስ ተከታይ ለሆናችሁ እናም ከዚህን ጊዜ ጀምሮ በሰማይ ከእርሱ ጋር ታርፉ ዘንድ፣ በጌታ በእረፍቱም ለመግባት እንድትችሉ በቂ ተስፋ ላገኛችሁ ይህን እናገራችኋለሁ።\n\n4 ፬ እናም እንግዲህ ወንድሞቼ፤ ከሰዎች ልጆች ጋር ባላችሁ ሰላማዊ ሂደት ምክንያት ስለእናንተ እንደዚህ እፈርዳለሁ።\n\n5 ፭ በሥራዎቻቸው ታውቁአቸዋላችሁ የሚለውንም የእግዚአብሔር ቃል አስታውሳለሁ፤ ሥራዎቻቸው መልካም ከሆኑ እነርሱም ደግሞ መልካም ናቸውና።\n\n6 ፮ እነሆም፣ እግዚአብሔርም ክፉ የሆነ ሰው መልካም የሆነን ለመስራት አይቻለውም ብሏል፤ እርሱም ስጦታን ቢያቀርብ እንዲሁም ወደ እግዚአብሔር ቢፀልይ ከእውነተኛ ፍላጎት ካልሆነ በቀር ምንም አይጠቅመውም።\n\n7 ፯ እነሆም፣ ለእርሱም እንደፅድቅ አይቆጠርለትም።\n\n8 ፰ እነሆም፣ ክፉ የሆነ ሰው ስጦታ የሚሰጥ ከሆነ፣ በመሰሰት ያደርጋል፤ ስለዚህ ስጦታውን ለራሱ እንዳስቀረውም አይነት ይቆጠርለታል፤ ስለዚህ በእግዚአብሔር ፊት እንደክፉ ይቆጠራል።\n\n9 ፱ እናም በተመሳሳይ ደግሞ ሰው በእውነት ከልቡ በመፈለግ ካልፀለየ በመጥፎ ይቆጠርለታል፤ አዎን፣ እናም ለእርሱ ምንም አይጠቅመውም፣ ምክንያቱም እግዚአብሔር እንደዚህ አይነቱን ማንም አይቀበልምና።\n\n10 ፲ ስለዚህ፣ መጥፎ የሆነ ሰው መልካም የሆነውን ለመስራት አይቻለውምና፤ መልካም ስጦታም አይሰጥም።\n\n11 ፲፩ እነሆም፣ መራራ ምንጭ መልካም ውኃን ሊያፈልቅ አይቻለውም፤ ወይም መልካም ምንጭም መራራን ውሃ ሊያፈልቅ አይቻለውም፤ ስለዚህ፣ የዲያብሎስ አገልጋይ የሆነ ሰውም ክርስቶስን ለመከተል አይችልም፤ እናም ክርስቶስን የሚከተል ከሆነ የዲያብሎስ አገልጋይ ሊሆን አይችልም።\n\n12 ፲፪ ስለዚህ፣ መልካም የሆኑ ነገሮች በሙሉ ከእግዚአብሔር ይመጣሉ፤ እናም መጥፎ የሆኑም ከዲያብሎስ ይመጣሉ፤ ዲያብሎስ የእግዚአብሔር ጠላት በመሆኑ፣ ያለማቋረጥ ከእርሱ ጋር ይዋጋል፣ እናም ሰዎች ኃጢያት እንዲሰሩ እናም ያለማቋረጥ ክፉ የሆኑትን እንዲሰሩ ይጋብዛቸዋል፣ እንዲሁም ይገፋፋቸዋል።\n\n13 ፲፫ ነገር ግን እነሆ፣ የእግዚአብሔር የሆነ ያለማቋረጥ መልካምን እንዲሰሩ ይጋብዛል እናም ይገፋፋል፤ ስለዚህ፣ መልካምን ለመስራት፣ እናም እግዚአብሔርን እንድናፈቅር እናም እንድናገለግለው የሚጋብዝ እናም የሚገፋፋ ማንኛውም ነገር ከእግዚአብሔር የሆነ ነው።\n\n14 ፲፬ ስለዚህ፣ የተወደዳችሁ ወንድሞቼ፣ አድምጡ፣ ክፉ የሆነው ከእግዚአብሔር ነው በማለት፣ ወይንም መልካምና ከእግዚአብሔር የሆነውን ከዲያብሎስ ነው በማለት አትፍረዱ።\n\n15 ፲፭ እነሆም፣ ወንድሞቼ፣ ጥሩውን ከመጥፎ ለይታችሁ ታውቁ ዘንድ እንድትፈርዱ ተሰጥቷችኋል፤ እናም ፍፁም በሆነ ዕውቀት ልታውቁ እንድትችሉ፣ ጥሩውን ከመጥፎ የመፍረጃ መንገድ ጨለማን ከብርሃን ለይቶ እንደሚያሳይ ያህል ግልፅ ነው።\n\n16 ፲፮ እነሆም፣ እያንዳንዱ ሰው መልካሙን ከመጥፎው ለይቶ ያውቅ ዘንድ የክርስቶስ መንፈስ ተሰጥቶታል፤ ስለዚህ፣ እንዴት እንደምትፈርዱም መንገዱን አሳያችኋለሁ፤ መልካም ነገሮችን ለማድረግ የሚጋብዝ እናም በክርስቶስ ሰዎች እንዲያምኑ ለማሳመን የሚያደርግ የተላከው በክርስቶስ ኃይል እና ስጦታ አማካኝነት ነው፤ ስለዚህ ይህ ከእግዚአብሔር መሆኑን ፍፁም በሆነ ዕውቀት ታውቃላችሁ።\n\n17 ፲፯ ነገር ግን ሰዎች መጥፎ እንዲሰሩ፤ እናም በክርስቶስ እንዳያምኑ፣ እናም እንዲክዱት፣ እናም እግዚአብሔርን እንዳያገለግሉ የሚያሳምናቸው፣ ይህም ከዲያብሎስ መሆኑን ፍፁም በሆነ ዕውቀት ልታውቁ ትችላላችሁ፤ ምክንያቱም በዚህ ሁኔታ ዲያብሎስ ይሰራልና፣ እርሱም ማንንም ሰው መልካም እንዲሰራ አይገፋፋም፣ አንድም አይገፋፋም፤ መላዕክቶቹም ቢሆኑ ይህንን አያደርጉም፤ እራሳቸውን የእርሱ ያደረጉትም ቢሆኑ እንዲህ አያደርጉም።\n\n18 ፲፰ እናም እንግዲህ፣ ወንድሞቼ፣ በእርግጥ የምትፈርዱበትን ብርሃን ማወቃችሁን በመመልከት፣ ብርሃኑም የክርስቶስ ብርሃን ነው፣ በስህተት እንደማትፈርዱ እርግጠኞች ሁኑ፤ ምክንያቱም በምትፈርዱበት ፍርድ ደግሞ ይፈረድባችኋልና።\n\n19 ፲፱ ስለዚህ፣ ወንድሞቼ በክርስቶስ ብርሃን መልካሙን ከመጥፎው ታውቁ ዘንድ በትጋት እንድትፈልጉ እለምናችኋለሁ፤ እናም መልካም የሆኑትን ሁሉ የምትይዙ ከሆነ፣ እናም ካልኮነናችሁት፣ በእርግጥ እናንተ የክርስቶስ ልጆች ትሆናላችሁ።\n\n20 ፳ እናም አሁን፣ ወንድሞቼ፣ እንዴትስ መልካም የሆኑትን ሁሉ ለመያዝ ይቻላችኋል?\n\n21 ፳፩ እናም አሁን እናገራለሁ ስላልኩት እምነት በተመለከተ እናገራለሁ፤ እናም መልካም የሆኑትን ነገሮች የምትይዙበትን መንገዱን እነግራችኋለሁ።\n\n22 ፳፪ እነሆም፣ እግዚአብሔር ሁሉን ነገር ከዘለዓለም እስከ ዘለዓለም በማወቁ፣ እነሆ፣ እርሱም የሰው ልጆችን እንዲያገለግሉ፣ የክርስቶስን መምጣት በተመለከተ እንዲገልጡ መላዕክትን ልኳል፤ እናም በክርስቶስ መልካም ነገር በሙሉ ይመጣል።\n\n23 ፳፫ እናም እግዚአብሔር ደግሞ በአንደበቱ ለነቢያት ክርስቶስ እንደሚመጣ ተናግሯቸዋል።\n\n24 ፳፬ እናም እነሆ፣ መልካም ነገሮችን ለሰው ልጆች የገለጠበት የተለያዩ መንገዶች ነበሩት፤ እናም መልካም የሆኑ ነገሮች በሙሉ የሚመጡት ከክርስቶስ ነው፤ አለበለዚያ ሰዎች የወደቁ ናቸው፣ እናም መልካም ነገርም ወደ እነርሱ ሊመጣ አይቻለውም።\n\n25 ፳፭ ስለዚህ፣ በመላዕክት አገልግሎት አማካይነት እናም ከእግዚአብሔርም አንደበት በሚወጡት በእያንዳንዱ ቃላት፣ ሰዎች በክርስቶስ ታማኝ መሆን ጀምረዋል፤ እናም በእምነታቸውም መልካም የሆኑትን ነገሮች በሙሉ ለማግኘት ችለዋል፤ እናም ይህም የሚሆነው ክርስቶስ እስከሚመጣ ድረስ ነው።\n\n26 ፳፮ እናም እርሱም ከመጣ በኋላ ሰዎች ደግሞ በስሙ በማመናቸው ድነዋል፤ እናም በእምነታቸው የእግዚአብሔር ልጆች ሆነዋል። እናም ክርስቶስ በእርግጥም ህያው እንደሆነ ለአባቶቻችን እነዚህን ቃላት እንዲህ ሲል ተናግሯል፥ በስሜ ትክክል የሆነውን ማንኛውንም ነገር በእምነት እናገኛለን በማለት አብን ከጠየቃችሁት፤ እነሆ ለእናንተ ይሰጣችኋል።\n\n27 ፳፯ ስለሆነም፣ የተወደዳችሁ ወንድሞቼ፣ ክርስቶስ ወደ ሰማይ በማረጉ እናም አብን በሰዎች ልጆች ላይ ያለውን ምህረት ለመጠየቅ በእግዚአብሔር ቀኝ እጅ በኩል በመቀመጡ ተአምራት ቆመዋልን?\n\n28 ፳፰ እርሱም የህጉን ፍፃሜ አሟልቶታል፣ እናም በእርሱ እምነት ያላቸውን በሙሉ የእርሱ አድርጓል፤ እናም በእርሱ እምነት ያላቸው መልካሙን ነገር በሙሉ ይይዛሉ፤ ስለሆነም እርሱም ለሰው ልጆች ጉዳይ ጠበቃ ይሆናል፤ እናም ለዘለዓለም በሰማያት ይኖራል።\n\n29 ፳፱ እናም ይህንን በማድረጉ የተወደዳችሁ ወንድሞቼ፣ ተአምራት ቆመዋልን? እነሆ አልቆሙም እላችኋለሁ፤ መላዕክቶችም ቢሆኑ የሰው ልጆችን ማገልገላቸውን አላቆሙም።\n\n30 ፴ እነሆም፣ እነርሱም በትእዛዙ ቃል መሰረት ለማገልገል፤ ጠንካራ እምነት እና በመለኮታዊነት አስተያየት በሙሉ ፅኑ አዕምሮ ላላቸው እራሳቸውን ለማሳየት ለእርሱ የተገዙ ናቸው።\n\n31 ፴፩ እናም በአገልግሎታቸውም ኃላፊነታቸው ሰዎችን ወደ ንሰሃ መጥራት፣ እናም አብም ለሰው ልጆች የገባውን የቃል ኪዳን ስራ ለማከናወን እና ለመፈፀም፣ በጌታ ለተመረጡት አገልጋዮችም ምስክርነታቸውን ይሰጡ ዘንድ የክርስቶስን ቃል ለመናገር በሰው ልጆች መካከል መንገዱን ለማዘጋጀት ነው።\n\n32 ፴፪ እናም ይህንን በማድረግ፣ የተቀሩት ሰዎች በክርስቶስ እምነት እንዲኖራቸው፣ ባለው ሀይል መሰረትም መንፈስ ቅዱስ በልባቸው ስፍራ እንዲነኖረው ጌታ አምላክ መንገዱን ያዘጋጃል፤ እናም በዚህም ስርዓት አብ ለሰው ልጆች የገባውን ቃል ኪዳን ይፈፅማል።\n\n33 ፴፫ እናም ክርስቶስ እንዲህ ብሏል፥ በእኔ እምነት ካላችሁ እኔ አስፈላጊ የሆነውን ማንኛውንም ነገር ለመስራት ኃይል ይኖራችኋል።\n\n34 ፴፬ እናም እንዲህ ብሏል፥ እስከ ምድር ዳርቻ ያላችሁ ሁሉ ንሰሃ ግቡ፣ እናም ወደ እኔ ኑ፣ እናም በስሜ ተጠመቁ፣ እናም ትድኑም ዘንድ በእኔ እምነት ይኑራችሁ።\n\n35 ፴፭ እናም እንግዲህ፣ የተወደዳችሁ ወንድሞቼ፣ ሁኔታው እንዲህ ከሆነ የተናገርኳችሁ እነዚህ ነገሮች እውነት ከሆኑ፣ እናም እውነት መሆናቸውንም እግዚአብሔር በኃይል እናም በታላቅ ክብር በመጨረሻው ቀን ካሳያችሁ፣ እናም እውነት ከሆኑስ የተአምራቱ ቀን ቆሟልን?\n\n36 ፴፮ መላዕክትስ ለሰው ልጆች መታየታቸውን አቁመዋልን? ወይስ እግዚአብሔርስ የመንፈስ ቅዱስን ኃይሉን ከእነርሱ አርቋልን? ወይንስ እስከመጨረሻው፣ ወይንም መሬት እስካለች፣ ወይም በምድር ላይ ለመዳን አንድ ሰው እስካለ ድረስ ይህን ያደርጋልን?\n\n37 ፴፯ እነሆ አያስቀርም እላችኋለሁ፤ ምክንያቱም ተአምራት የሚከናወኑት በእምነት ነው፤ እናም መላዕክቶችም ለሰዎች የሚታዩት እና የሚያገለግሉት በእምነት ነው፤ ስለሆነም፣ እነዚህ ነገሮች ካቆሙ ለሰው ልጆች ወዮላቸው፤ ምክንያቱም እነዚህ ነገሮች የሚቆሙት ባለማመናቸው ነው፣ እናም ሁሉም ከንቱ ይሆናል።\n\n38 ፴፰ እንደ ክርስቶስ ቃል በእርሱ እምነት ከሌላቸው ማንም ሰው ለመዳን አይችልም፤ ስለሆነም፣ እነዚህ ነገሮች ከቆሙ፣ እምነትም ደግሞ ይቆማል፤ እናም የሰዎች ሁኔታ አሰቃቂ ይሆናል፣ ምክንያቱም ቤዛነት እንዳልተፈፀመ ሆነው ይቆያሉና።\n\n39 ፴፱ ነገር ግን እነሆ፣ የተወደዳችሁ ወንድሞቼ፤ ስለእናንተ የተሻሉትን ነገሮች እፈርዳለሁ፤ ምክንያቱም እናንተ የዋህ በመሆናችሁ በክርስቶስ እምነት እንዳላችሁ እፈርዳለሁ፤ ምክንያቱም በእርሱ እምነት ከሌላችሁ ከቤተክርስቲያኑ ሰዎች ጋር ለመቆጠር ብቁ አትሆኑምና።\n\n40 ፵ እናም የተወደዳችሁ ወንድሞቼ በድጋሚ ተስፋን በተመለከተ እናገራችኋለሁ። ተስፋ ከሌላችሁ እምነትን እንዴት ለማግኘት ይቻላችኋል?\n\n41 ፵፩ እናም ተስፋ የምታደርጉበት ምንድነው? እነሆ በክርስቶስ የኃጢያት ክፍያ እናም በትንሳኤው ኃይል ለዘለዓለም ህይወት እንዲኖራችሁ ተስፋ ይኑራችሁ እላችኋለሁ፤ እናም ይህም በእርሱ ባላችሁ እምነት ለእናንተ በገባላችሁ ቃል ኪዳን መሰረት ነው።\n\n42 ፵፪ ስለሆነም፣ አንድ ሰው እምነት ካለው ተስፋ ሊኖረው ይገባል፤ ያለ እምነት ምንም ዓይነት ተስፋ ሊኖር አይችልምና።\n\n43 ፵፫ እናም በድጋሚ፣ እነሆ እንዲህ እላችኋለሁ፣ የዋህ እና በልቡ የሚራራ ካልሆነ በስተቀር እምነት እና ተስፋ ሊኖረው አይችልም።\n\n44 ፵፬ ከሆነ ግን እምነቱ እና ተስፋው ከንቱ ነው፤ ምክንያቱም በልቡ የሚራራ እናም የዋህ ካልሆነ በጌታ ፊት ተቀባይነት አይኖረውምና፤ እናም ሰው የዋህ እናም በልቡ የሚራራ፣ እናም በመንፈስ ቅዱስ ኃይል ኢየሱስ ክርስቶስ ነው ብሎ የሚመሰክር ከሆነ እርሱ ልግስና ሊኖረው ይገባዋል፤ ልግስና ግን ከሌለው እርሱ ከንቱ ነውና፤ ስለሆነም ልግስና ሊኖረው ይገባል።\n\n45 ፵፭ እናም ልግስና ትታገሳለች፣ እናም ደግ ናት፣ እናም አትቀናም፣ እናም በኩራት አትወጠርም፣ የራሷን አትፈልግም፤ በቀላሉ አትቆጣም፣ ክፉ አታስብም፣ እናም በመጥፎ ስራ አትደሰትም፣ ነገር ግን በእውነት ትደሰታለች፣ ሁሉንም ነገሮች ትታገሳለች፣ በሁሉም ነገሮች ታምናለች ሁሉንም ነገሮች ተስፋ ታደርጋለች፣ በሁሉም ነገሮች ትፀናለች።\n\n46 ፵፮ ስለዚህም፣ የተወደዳችሁ ወንድሞቼ፣ ልግስና ከሌላችሁ ከንቱዎች ናችሁ፣ ልግስና አትወድቅምና። ስለሆነም ከሁሉም በላይ ታላቅ የሆነችውን ልግስናን ያዙ፤ ሁሉም ነገሮች መውደቅ አለባቸውና—\n\n47 ፵፯ ነገር ግን ልግስና ንፁህ የክርስቶስ ፍቅር ናት፣ እናም እስከዘለዓለም ትፀናለች፤ እናም በመጨረሻው ቀንም እርሷን የያዘ መልካም ይሆንለታል።\n\n48 ፵፰ ስለሆነም የተወደዳችሁ ወንድሞቼ፣ በልጁ ኢየሱስ ክርስቶስ እውነተኛ ተከታዮች ሁሉ ላይ በሚያፈሰው በዚህ ፍቅር ትሞሉ ዘንድ፣ የእግዚአብሔር ልጆች ትሆኑ ዘንድ፣ እርሱ እንደሆነ እናየዋለንና፣ እርሱ በሚመጣበትም ጊዜ እንደ እርሱ እንሆን ዘንድ፣ ይህም ተስፋ ይኖረን ዘንድ፣ ልክ እርሱ ንጹህ እንደሆነ እኛም ንጹህ እንሆን ዘንድ በኃይል በሙሉ ልባችሁ ሀይል ወደ አብ ፀልዩ። አሜን።\n\n", "moro 8": "[center][font_size=26]ምዕራፍ ፰[/font_size][/center]\n\n[i]ህጻናትን ማጥመቅ የከፋ ርኩሰት ነው—ህፃናት በክርስቶስ የኃጢያት ክፍያ አማካይነት ህያው ናቸው—እምነት፤ ንሰሃ፤ የዋህነት እናም የልብ ርህራሄ፤ መንፈስ ቅዱስን መቀበል፣ እና እስከ መጨረሻው ፅኑ መሆን ወደ ደህንነት ይመራል። ፬፻፩–፬፻፳፩ ዓ.ም. ገደማ።[/i]\n\n1 ፩ አባቴ ሞርሞን ለእኔ ለሞሮኒ የፃፈልኝ ደብዳቤ፤ እናም የተፃፈልኝ ወዲያው ለአገልግሎት ከተጠራሁ በኋላ ነበር። እናም በዚህም ሁኔታ እንዲህ ሲል ነበር የፃፈልኝ፥\n\n2 ፪ የተወደድክ ልጄ ሞሮኒ፣ ጌታህ ኢየሱስ ክርስቶስ ስለአንተ ስለሚያስብልህ እናም ለአገልግሎት እናም ለቅዱሱ ስራው ስለጠራህ እጅግ ተደስቻለሁ።\n\n3 ፫ እናም በቅዱሱ ልጁ በኢየሱስ ስም ወደ እግዚአብሔር አብ ያለማቋረጥ በመፀለይ፣ እርሱም ወደር በሌለው ቸርነቱ እንዲሁም ፀጋው እስከመጨረሻው በእምነት የፀናህ እንድትሆን ይጠብቅህ ዘንድ፣ ሁል ጊዜ በፀሎቴ ስለአንተ አስባለሁ።\n\n4 ፬ እናም እንግዲህ፣ ልጄ እጅግ ያሳዘነኝን ነገር በተመለከተ እነግርሃለሁ፤ በመካከላችሁ ክርክር በመነሳቱ እኔን አሳዝኖኛል።\n\n5 ፭ እውነቱን እንደተረዳሁት ከሆነ፣ የህጻናትን ጥምቀት በሚመለከት በመካከላችሁ ክርክር ነበር።\n\n6 ፮ እናም እንግዲህ፣ ልጄ ይህ ታላቅ ስህተትም ከመካከላችሁ እንዲወገድ ተግተህ እንድትሰራ እፈልጋለሁ፤ ለዚህ ስልም ይህንን ደብዳቤ ፃፍኩልህ።\n\n7 ፯ ስለእነዚህን ነገሮች ካንተ ካወቅሁኝ በኋላ ሁኔታውን በሚመለከት ጌታን ወዲያው ጠየቅኩኝ። እናም የጌታ ቃልም በመንፈስ ቅዱስ ኃይል እንዲህ ሲል መጣልኝ፥\n\n8 ፰ የአዳኝህን፣ የጌታህን እናም የአምላክህን የክርስቶስን ቃል አድምጥ። እነሆ፣ ወደ ዓለም የመጣሁት ፃድቃንን ሳይሆን ኃጢአተኞችን ንሰሃ እንዲገቡ ልጠራ ነው፤ ሕመምተኞች እንጂ ብርቱዎች ባለ መድኃኒት አያስፈልጋቸውም፤ ስለሆነም፣ ህፃናት ፍፁማን ናቸው፤ ኃጢያትንም ለመፈፀም አይችሉምና፤ ስለሆነም፣ የአዳም እርግማን ከእነርሱ በእኔ ተወስዷል፤ በእነርሱ ላይ ምንም ኃይል የለውም፤ የግርዘት ህግም በእኔ ተሽሯል።\n\n9 ፱ እናም በዚህ ሁኔታ ነው መንፈስ ቅዱስ የእግዚአብሔርን ቃል የገለጠልኝ፤ ስለሆነም፣ የተወደድክ ልጄ፣ ህፃናትን ማጥመቅህ በእግዚአብሔር ፊት ከባድ ፌዝ መሆኑን አውቃለሁ።\n\n10 ፲ እነሆ ይህንን ነገር እንድታስተምር እልሃለሁ—ንስሀ መግባትን እና ጥምቀትን ተጠያቂ ለሆኑት እና ኃጢያትን ለሚፈጽሙት፤ አዎን፣ ወላጆች ንሰሃ መግባት እናም መጠመቅ እንዳለባቸው፣ እናም እንደ ህፃናቱ ልጆቻቸው እራሳቸውን የዋህ እንዲያደርጉ አስተምራቸው፣ እናም ሁሉም ከህፃናት ከልጆቻቸው ጋር ይድናሉ።\n\n11 ፲፩ እናም ህፃናት ልጆቻቸው ጥምቀትም ሆነ ንሰሃ አያስፈልጋቸውም። እነሆ ለንሰሃ መጠመቅ ትዕዛዙን ለመፈፀም እናም ለኃጢያት ስርየት ነው።\n\n12 ፲፪ ነገር ግን ህፃናት ልጆች በክርስቶስ ከዓለም መፈጠር ጀምሮም ህያው ናቸው፤ ይህ ባይሆን ኖሮ፣ እግዚአብሔር ፍትህ የሌለው እናም ደግሞ የሚለወጥ አምላክ እናም ለሰዎች የሚያደላ ነው፤ ምን ያህል ህፃናትስ ጥምቀትን ሳያገኙ ሞተዋልና!\n\n13 ፲፫ ስለዚህ፣ ህፃናት ያለጥምቀት መዳን ባይቻላቸው ኖሮ እነዚህም መጨረሻ ወደሌለው ገሃነም ይሄዱ ነበር።\n\n14 ፲፬ እነሆ እንዲህ እልሀለሁ፤ ህፃናት መጠመቅ እንዳለባቸው የሚገምት እርሱ በመራራው መርዝ እናም በክፋት ሰንሰለት ውስጥ ነው፤ ምክንያቱም እርሱ እምነት፣ ተስፋም ሆነ ልግስና የለውምና፣ ስለዚህ፣ ይህንን እያሰበ ከሞተም፣ እርሱ ወደ ሲኦል መውረድ አለበት።\n\n15 ፲፭ እግዚአብሔር በጥምቀት አንድን ልጅ ያድናል፤ እናም ያልተጠመቁት ሌሎቹ ግን ይጠፋሉ ብሎ ማሰብ የከፋ ኃጢያት ነው።\n\n16 ፲፮ በዚህ ሁኔታ የጌታን መንገድ ለሚበክሉት ወዮላቸው፤ ምክንያቱም እነርሱ ንሰሃ ካልገቡ ይጠፋሉና። እነሆ፣ ከእግዚአብሔር ስልጣን ስለተሰጠኝ በድፍረት እናገራለሁ፤ እናም ሰው ለማድረግ የሚችለውን አልፈራም፤ ምክንያቱም ፍፁም የሆነ ፍቅር ፍርሃትን ሁሉ አውጥቶ ይጥላልና።\n\n17 ፲፯ እናም እኔ ዘለዓለማዊ ፍቅር በሆነው ልግስና ተሞልቻለሁ፤ ስለሆነም፣ ህፃናት ሁሉ ለእኔ የሚመሳሰሉ ናቸው፤ ስለሆነም፣ ህፃናትን ፍፁም በሆነ ፍቅር እወዳቸዋለሁ፤ እናም ሁሉም ተመሳሳይ ናቸው እናም ከደህንነቱም ተካፋዮች ናቸው።\n\n18 ፲፰ እግዚአብሔር የማያዳላ እናም የማይለወጥ አምላክ እንደሆነ አውቃለሁ፤ ነገር ግን እርሱ ከዘለዓለም እስከዘለዓለም በሙሉ አይለወጥም።\n\n19 ፲፱ ህፃናት ንሰሃ ለመግባት አይችሉም፤ ስለሆነም፣ ለእነርሱ ንፁህ የሆነውን የእግዚአብሔርን ምህረት መካድ የከፋ ኃጢያት ነው፤ ምክንያቱም በምህረቱ ሁሉም ህያው ሆነዋልና።\n\n20 ፳ እናም ህፃናት መጠመቅ አለባቸው የሚል የክርስቶስን የኃጢያት ክፍያ የካደ ነው፣ እናም የእርሱን የኃጢያት ክፍያ እናም የቤዛነቱን ኃይል እንደምንም ንቀውታል።\n\n21 ፳፩ እነርሱም በሞት፣ በሲኦል፣ እናም መጨረሻ በሌለው ቅጣት አደጋ ላይ በመሆናቸው ወዮላቸው። በድፍረት እናገራለሁ፤ እግዚአብሔርም አዞኛል። እነርሱን ስሙ እናም አድምጡ፣ አለበለዚያ በክርስቶስ የፍርድ ወንበር ፊት በእናንተ ላይ ለምስክር ይቆማሉና።\n\n22 ፳፪ እነሆ ህፃናት በሙሉ፣ እናም ደግሞ ህጉ የሌላቸው ሁሉ በክርስቶስ ህያው ናቸውና። ምክንያቱም የቤዛነት ኃይል ህጉ ለሌላቸው ሁሉ ይመጣልና፤ ስለሆነም ያልተኮነነ ወይንም ኩነኔ የሌለበት ንሰሃ ለመግባት አይችልም፤ እናም ለእንደዚህ አይነቱ ሰው ጥምቀት ምንም ጥቅም የለውም—\n\n23 ፳፫ ነገር ግን ይህ በእግዚአብሔር ፊት መሳለቅ፣ የክርስቶስን ምህረት እናም የመንፈስ ቅዱሱን ኃይል መካድ፣ እናም በሞተ ስራ ላይ ተስፋ ማድረግ ነው።\n\n24 ፳፬ እነሆ ልጄ ይህ ነገር መሆን የለበትም፤ ምክንያቱም ንሰሃ የሚያስፈልገው በኩነኔ እናም በተጣሰው ህግ እርግማን ሥር ላሉት ነውና።\n\n25 ፳፭ እናም የንሰሃ የመጀመሪያው ፍሬ ጥምቀት ነው፤ እናም ጥምቀት የሚመጣው በእምነት ትዕዛዙን በመፈፀም ነው፤ እናም ትዕዛዙን መፈፀም የኃጢያት ስርየትን ያመጣል፤\n\n26 ፳፮ እናም የኃጢያት ስርየት የዋህነትን፣ እና የልብ ርህራሄን ያመጣል፤ እናም የዋህነት እናም የልብ ርህራሄ በመንፈስ ቅዱስ መጎብኘትን ያመጣል፤ ይህም አፅናኝ በተስፋ እናም በፍፁም ፍቅር ይሞላል፣ ይህም ፍቅር ቅዱሳን በሙሉ ከእግዚአብሔር ጋር የሚኖሩበት መጨረሻው እስከሚመጣ በትጋት በመፀለይ ይጸናል።\n\n27 ፳፯ እነሆ፣ ልጄ፣ ከላማናውያን ጋር ለመዋጋት ወዲያው ካልሄድኩ በድጋሚ እፅፍልሃለሁ። እነሆ፣ የዚህ ሀገር ወይም የኔፋውያን ኩራት፣ ንሰሃ ካልገቡ በቀር እንደሚጠፉ አረጋግጦአል።\n\n28 ፳፰ ልጄ ንሰሃ ይመጣላቸው ዘንድ ለእነርሱ ፀልይላቸው። ነገር ግን እነሆ፣ መንፈስ ከእነርሱ ጋር መስራቱን እንዳያቆም እፈራለሁ፤ እናም በዚህች ምድርም ደግሞ ሁሉንም ከእግዚአብሔር የመጣውን ኃይልና ስልጣን ለማናናቅ ይፈልጋሉ፤ እናም እነርሱም መንፈስ ቅዱስን ክደዋል።\n\n29 ፳፱ እናም ልጄ፣ ታላቁን እውቀት አንቀበልም ካሉ በኋላ፣ እነርሱ በነቢያት የተነገሩትን ትንቢቶች፣ እናም ደግሞ በአዳኛችን በራሱ የተነገሩትን ቃላት ይፈፅሙ ዘንድ በፍጥነት መጥፋት አለባቸው።\n\n30 ፴ ልጄ እስከምፅፍልህ ወይንም በድጋሚ እስከማገኝህ ድረስ ደህና ሁን። አሜን።\n\n", "moro 9": "ሞርሞን ለልጁ ሞሮኒ የፃፈው ሁለተኛው ደብዳቤ።\n\nምዕራፍ ፱ አጠቃሎ የያዘ።\n\n[center][font_size=26]ምዕራፍ ፱[/font_size][/center]\n\n[i]ኔፋውያን እናም ላማናውያን ነውረኛ እና የረከሱ ናቸው—እነርሱም እርስ በርሳቸው ስቃይን እናም ግድያን ይፈፅማሉ—ሞርሞንም ፀጋ እና ቸርነት ለዘለዓለም በሞሮኒ ላይ እንዲሆን ፀለየ። ፬፻፩ ዓ.ም. ገደማ።[/i]\n\n1 ፩ የተወደድክ ልጄ እስካሁን በህይወት ያለሁ መሆኔን ታውቅ ዘንድ በድጋሚ ይህንን ፃፍኩልህ፤ ነገር ግን አሳዛኝ ስለሆነው ነገር በመጠኑ እፅፋለሁ።\n\n2 ፪ እነሆም፣ ከላማናውያን ጋር ድልን ያላገኘንበት አሰቃቂ የሆነ ውጊያ አድርጌ ነበር፤ እናም አርኬአንቱስ፣ ደግሞም ሉራም፣ እና ኤምሮን በጎራዴው ወደቁ፤ አዎን፣ እናም በርካታ የተመረጡ ጀግኖቻችንን አጥተናል።\n\n3 ፫ እናም እንግዲህ እነሆ ልጄ፣ ላማናውያን እነዚህን ሰዎች ያጠፉአቸዋል ብዬ እፈራለሁ፤ ምክንያቱም እነርሱ ንሰሀ አልገቡም እናም ሰይጣንም ዘወትር እርስ በእርሳቸው እንዲበጣበጡ እያደረጋቸው ነውና።\n\n4 ፬ እነሆ፣ እኔም ያለማቋረጥ ከእነርሱ ጋር እየሰራሁ ነኝ፣ የእግዚአብሔርንም ቃል በኃይለ ቃል ስናገር እነርሱ ይንቀጠቀጣሉ እናም ይቆጡኛል፤ እናም በኃይለ ቃል ባልተናገርኳቸውም ጊዜ በቃሉ ላይ ልባቸውን ያጠጥራሉ፤ ስለሆነም የጌታ መንፈስ ከእነርሱ ጋር መሆኑን ያቆማል ብዬ እፈራለሁ።\n\n5 ፭ እነርሱም እጅግ በኃይል ተቆጥተው ስለነበር ሞትንም ቢሆን የማይፈሩ መስለውኛል፤ እርስ በርሳቸውም የነበራቸውን ፍቅር አጥተዋል፤ እናም ለፀብና ያለማቋረጥ ለመበቀል ጥማት አላቸው።\n\n6 ፮ እናም እንግዲህ፣ የተወደድክ ልጄ፣ እነርሱ ልባቸውን ቢያጠጥሩም እኛ ተግተን እንስራ፤ መስራት ካቆምን እንኮነናለንና፤ የፅድቅ ጠላት የሆነውን ሁሉ እናሸንፍ ዘንድ፣ እናም ነፍሳችንን በእግዚአብሔር መንግስት እናሳርፍ ዘንድ፣ በዚህ በጭቃ ሰውነታችን የምናከናውነው ስራ አለንና።\n\n7 ፯ እናም አሁን ስለዚህ ህዝብ ስቃይ በመጠኑ እፅፋለሁ። ከአሞሮን ባገኘሁት እውቀት መሠረት እነሆ፣ ላማናውያን ከሼሪዛ ግንብ የወሰዱአቸው ብዙ እስረኞች አሉአቸው፤ ወንዶችም፣ እናም ሴቶችም፣ እናም ልጆችም ነበሩ።\n\n8 ፰ እናም የእነዚህ ሴቶችና የልጆቹ ባሎችንና አባቶች ተገድለዋል፤ እናም ሴቶችን የባሎቻቸውን ስጋ እንዲበሉ እናም ልጆችም የአባቶቻቸውን ስጋ እንዲበሉ አደረጉአቸው፤ እናም ከጥቂት በስተቀር ምንም ውኃ አይሰጡአቸውም ነበር።\n\n9 ፱ እናም ላማናውያን ይህ ታላቅ እርኩሰት ቢኖርባቸውም በሞሪያንቱም ካሉት ከኛ ህዝብ ጥፋት አይበልጥም። እነሆ ብዙ የላማናውያን ሴት ልጆችም በምርኮ ወስደው ነበርና፤ እናም ከሁሉም ነገሮች በላይ የተወደሰ እና የተከበረ፣ እንዲሁም ድንግልነታቸውን እና ምግባረ ጥሩነታቸው ከወሰዱባቸው በኋላ—\n\n10 ፲ እናም ይህን ካደረጉ በኋላ፣ ጭካኔ በተሞላበት ሁኔታ ገደሉአቸው፤ ሰውነታቸውንም እስከሚሞቱ አሰቃዩአቸው፤ እናም ይህንን ካደረጉ በኋላ፣ ልባቸው ጠጣር በመሆኑ እንደዱር አውሬ ስጋቸውን በጨቁአቸው፤ እናም ይህንንም ያደረጉት ጀግንነታቸውን ለማሳየት ነበር።\n\n11 ፲፩ አቤቱ የተወደድክ ልጄ፣ እንደዚህ አይነቶቹ ሰዎች እንዴት ያልሰለጠኑ ሊሆኑ ተቻላቸው—\n\n12 ፲፪ (እናም ደግሞ ጥቂት ዓመታት አለፉ፣ እናም ሰዎቹም የሰለጠኑ እናም መልካም ሰዎች ነበሩ)\n\n13 ፲፫ ነገር ግን አቤቱ ልጄ ከእንደዚህ ዓይነት ህዝብ ደስታ እንዴት በእርኩስነት ሊገኝ ይችላል—\n\n14 ፲፬ እግዚአብሔርስ እጆቹን በፍርድ ከእኛ ላይ አያነሳም ብለን እንዴት እንጠብቃለን?\n\n15 ፲፭ እነሆ፣ ልቤ፥ ለዚህ ህዝብ ወዮለት ብላ ታለቅሳለች። አቤቱ እግዚአብሔር ቅጣትህን ፈፅም እናም ኃጢአታቸውን እናም እርኩሰቶቻቸውን ከፊትህ ደብቅላቸው!\n\n16 ፲፮ እናም በድጋሚ ልጄ፣ በሼሪዛ የቀሩ ብዙ ባልቴቶች እና ሴት ልጆቻቸው አሉ፤ እናም እነዚያን ላማናውያን ያልወሰዷቸውን ስንቆች፤ እነሆ፣ የዜኔፊ ወታደሮችም ወሰዱአቸው እናም በየደረሱበት ስፍራም ምግብ ፈልገው እንዳያገኙ ተዉአቸው፤ እናም በጉዞአቸውም ብዙ አረጋውያን ሴቶች እራሳቸውን ሳቱ እናም ሞቱ።\n\n17 ፲፯ እናም ከእኔም ጋር የነበሩት ወታደሮች ደካሞች ናቸው፤ እናም የላማናውያን ወታደሮች በሼሪዝ እና በእኔ መካከል ናቸው፤ ወደ አሮን ወታደር የሸሹት በሙሉ በእነርሱ ጨካኝነት ወድቀዋል።\n\n18 ፲፰ አቤቱ የህዝቤ ጥፋት እንዴት ይገርማል! እነርሱም ምህረትም ሆነ ስርዓት የላቸውም። እነሆ፣ ነገር ግን እኔ ወንድ ነኝ፣ እናም የወንድ ጥንካሬም ብቻ ነው ያለኝ፣ እናም ከዚህ በኋላም ትዕዛዜን እንዲቀበሉ ላስገድዳቸው አልችልም።\n\n19 ፲፱ እናም በብልግናቸው ጠንካሮች ሆኑ፤ እናም በሁሉም ነገር ጨካኝ በመሆናቸው ህፃናትንም ሆነ ሽማግሌዎችን አላስተረፉም፤ መልካም ከሆነው በስተቀር በሁሉም ነገር ይደሰታሉ፤ እናም የሴቶቻችን እናም የልጆቻችን ስቃይ በምድር ገፅታ ላይ ከነበረው ከማንኛውም የበለጠ ነው፤ አዎን፣ በአንደበት ለመናገርም ሆነ ለመፃፍ የሚቻል አይደለም።\n\n20 ፳ እናም እንግዲህ ልጄ፣ በዚህ አስከፊ በሆነ ሁኔታ ከዚህ በላይ አልቆይም። እነሆ፣ አንተ የህዝብህን ኃጢያት ታውቃለህ፤ እነርሱም መሰረታዊ መርሆች እንደሌላቸው እናም ስሜት እንደሌላቸው ታውቃለህ፤ እናም ክፋቶቻቸውም ከላማናውያን በላይ ናቸው።\n\n21 ፳፩ እነሆ ልጄ፣ እግዚአብሔርም ይመታኛል ብዬ በመፍራቴ እነርሱን ብቁ ናቸው ብዬ ለመመስከር አልችልም።\n\n22 ፳፪ ነገር ግን እነሆ፣ ልጄ፣ ለእግዚአብሔር ስለአንተ እመሰክራለሁ፣ እናም አንተም እንደምትድን በክርስቶስ እምነት አለኝ፤ እናም ህዝቡም ወደ እርሱ ሲመለሱ ወይንም ፈፅመው ሲጠፉ እንድትመሰክር እግዚአብሔርም ህይወትህን እንዲያተርፍ እፀልያለሁ፣ ንስሀ ካልገቡ እና ወደ እርሱ ካልተመለሱ መጥፋት እንዳለባቸው አውቃለሁና።\n\n23 ፳፫ እናም በልቦቻቸው ሙሉ ፈቃድ፣ ደም እና በቀል በመሻታቸው፣ ከጠፉ ጥፋታቸው እንደ ያሬዳውያን ይሆናል።\n\n24 ፳፬ እናም የሚጠፉም ከሆነ፣ ብዙ ወንድሞቻችን ከላማናውያን ጋር ለመቀላቀል እንደሔዱ እናም ከዚህም ደግሞ የበለጡ ብዙዎች እንደሚሄዱ እናውቃለን፤ ስለሆነም፣ አንተ ከተረፍክ እናም እኔ ከጠፋሁ እናም አንተን ካላየሁ ነገሮችን በመጠኑ ጻፍ፤ ነገር ግን ለአንተ የምሰጥህ ቅዱስ መዛግብት ስላሉኝ በቅርቡ እንደማይህ ተስፋ አለኝ።\n\n25 ፳፭ ልጄ በክርስቶስ የታመንክ ሁን፤ እናም የፃፍኳቸውም ነገሮች አንተን ለሞት እስከሚያደርሱ አያሳዝኑህ፤ ነገር ግን ክርስቶስ ከፍ ያድርግህ፣ እናም ስቃዩ፣ እናም ሞቱ፣ እናም ሰውነቱን ለአባታችን ማሳየቱ፣ እናም ምህረቱ እናም ፅናቱ፣ እናም ለክብሩ እናም ለዘለዓለማዊ ህይወት ያለው ተስፋ ለዘለዓለም በአዕምሮህ ይኑር።\n\n26 ፳፮ እናም በሰማያት ዙፋኑ ከፍ ያለው የእግዚአብሔር አብ፣ እናም ሁሉም ነገር በእርሱ የሚገዙ እስከሚሆን ድረስ በኃይሉ በቀኝ እጅ በኩል የተቀመጠው የጌታችን የኢየሱስ ክርስቶስ ፀጋ ለዘለዓለም ከአንተ ጋር ይሁን እናም ይኑር። አሜን።\n\n", "moro 10": "[center][font_size=26]ምዕራፍ ፲[/font_size][/center]\n\n[i]የመፅሐፈ ሞርሞን ምስክርነት በመንፈስ ቅዱስ ኃይል ይመጣል—ለታማኞች የመንፈስ ስጦታዎች ይሰጣቸዋል—መንፈሳዊው ስጦታዎች ዘወትር እምነትን ይከተላል—የሞሮኒ ቃላት ከምድር ይናገራሉ—ወደ ክርስቶስ ኑ፤ በእርሱም ፍፁማን ሁኑ፣ እናም ነፍሳችሁን አንፁ። ፬፻፳፩ ዓ.ም. ገደማ።[/i]\n\n1 ፩ አሁን እኔ ሞሮኒ፣ መልካም የመሰለኝን በመጠኑ እፅፋለሁ፤ ለወንድሞቼ ለላማናውያንም እፅፋለሁ፤ እናም ስለክርስቶስ መምጣት ምልክት ከተሰጠ አራት መቶ ሃያ ዓመት ማለፉን እንዲያውቁ እፈልጋለሁ።\n\n2 ፪ እናም እናንተን በጥብቅ በመምከር ጥቂት ከተናገርኳችሁ በኋላ እነዚህን መዛግብት አትማቸዋለሁ።\n\n3 ፫ እነሆ፣ እነዚህን ነገሮች በምታነቡበት ጊዜ፣ ይህን እንድታነቡ በእግዚአብሔር ጥበብ ከሆነ፣ ጌታም ለሰው ልጆች ከአዳም መፈጠር ጀምሮ እነዚህን ነገሮች እስከምትቀበሉአቸው ጊዜ ድረስ ምን ያህል መሃሪ እንደነበረ እንድታስታውሱ በጥብቅ እመክራችኋለሁ፣ እናም በልባችሁ ይህን አሰላስሉ።\n\n4 ፬ እናም እነዚህንም ነገሮች በምትቀበሉበት ጊዜ፣ እነዚህ ነገሮች ሀሰት እንደሆኑ ዘለዓለማዊ አብ እግዚአብሔርን በክርስቶስ ስም እንድትጠይቁት አጥብቄ እመክራችኋለሁ፤ እናም በቅን ልባችሁ፤ ከእውነተኛ ፍላጎት፣ በክርስቶስ አምናችሁ ከጠየቃችሁት በመንፈስ ቅዱስ ኃይል እውነቱን ይገልፅላችኋል።\n\n5 ፭ እናም በመንፈስ ቅዱስ ኃይል የሁሉንም ነገር እውነታ ታውቁታላችሁ።\n\n6 ፮ እናም መልካም የሆነ ማንኛውም ነገር ጻድቅ እና እውነተኛ ነው፤ ስለሆነም፣ መልካም የሆነ ማንም ክርስቶስን አይክድም፤ ነገር ግን እርሱ መሆኑን ያረጋግጣል።\n\n7 ፯ እናም እርሱ መሆኑንም በመንፈስ ቅዱስ ኃይል ታውቃላችሁ፤ ስለሆነም፣ የእግዚአብሔርን ኃይል እንዳትክዱ በጥብቅ እመክራችኋለሁ፤ ምክንያቱም እርሱ፣ በሰው ልጆች እምነት መሰረት፣ በኃይሉ ዛሬም እንዲሁም ነገም፣ እናም እስከዘለዓለም በአንድ አይነት ይሰራልና።\n\n8 ፰ እናም በድጋሚ ወንድሞቼ፣ የእግዚአብሔር ስጦታዎች እንዳትክዱአቸው አጥብቄ እመክራችኋለሁ፣ ብዙ ናቸውና፤ እና እነርሱም የሚመጡት ከአንድ እግዚአብሔር ነው። እናም እነዚህ ስጦታዎች የሚገለጡበት የተለያዩ መንገዶች አሉ፤ ነገር ግን ሁሉን በሁሉ የሚያደርገው እግዚአብሔር አንድ ነው፤ እናም ለሰው በእግዚአብሔር መንፈስ ቅዱስ መገለጥ ለጥቅሙ ይሰጠዋል።\n\n9 ፱ እነሆም፣ ለአንዱ የጥበብን ቃል ያስተምር ዘንድ፣ የእግዚአብሔር መንፈስ ይሰጠዋል።\n\n10 ፲ እናም ለሌላው፣ ለእርሱም በዚያው መንፈስ የእውቀትን ቃል ያስተምር ዘንድ ይሰጠዋል።\n\n11 ፲፩ እናም ለሌላው እጅግ ታላቅ ዕምነት፤ ለሌላውም በዚያው መንፈስ የመፈወስ ስጦታ ይሰጠዋል፤\n\n12 ፲፪ እናም በድጋሚ፣ ለሌላው፣ ታላላቅ ተአምራትን ያደርግ ዘንድ ይሰጠዋል፤\n\n13 ፲፫ እናም በድጋሚ፣ ለሌላው ስለሁሉም ነገሮች ትንቢት እንዲናገር ይሰጠዋል፤\n\n14 ፲፬ እናም በድጋሚ፣ ለሌላው፣ መላዕክትን የማየት እናም የመንፈስ አገልጋይነት ይሰጠዋል፤\n\n15 ፲፭ እናም በድጋሚ፣ ለሌላው ሁሉንም ዓይነት ልሳን ይሰጠዋል፤\n\n16 ፲፮ እናም በድጋሚ፣ ለሌላው፣ ቋንቋዎችን እናም የተለያየ ዓይነት ልሳን የተነገሩትን መተርጎም ይሰጠዋል።\n\n17 ፲፯ እናም እነዚህ ሁሉ ስጦታዎች የሚመጡት በክርስቶስ መንፈስ አማካኝነት ነው፤ እናም እነርሱም ለእያንዳንዱ ሰው ለብቻው እያካፈለ እንደፈቃዱ ይመጣሉ።\n\n18 ፲፰ እናም የተወደዳችሁ ወንድሞቼ መልካም ስጦታ ሁሉ ከክርስቶስ እንደሚመጣ እንድታስታውሱ አጥብቄ እመክራችኋለሁ።\n\n19 ፲፱ እናም የተወደዳችሁ ወንድሞቼ እርሱ ዛሬም እናም ነገም እናም ለዘለዓለም አንድ አይነት እንደሆነ፣ እናም የተናገርኳቸው መንፈሳዊ የሆኑት እነዚህ ስጦታዎች በሙሉ ምድር እስካለች የሰው ልጆች እምነት ካላጡ በስተቀር ፈፅሞ መኖራቸውን እንደማያቆሙ እንድታስታውሱ አጥብቄ እመክራችኋለሁ።\n\n20 ፳ ስለሆነም፣ እምነት ሊኖር ይገባል፤ እናም እምነት ካለ ተስፋም ደግሞ ሊኖር ይገባል፤ እናም ተስፋም ደግሞ ካለ ልግስና መኖር አለበት።\n\n21 ፳፩ እናም እናንተ ልግስና ከሌላችሁ በእግዚአብሔር መንግስት በምንም መንገድ ልትድኑ አይቻላችሁም፤ ወይም እምነት ከሌላችሁ በእግዚአብሔር መንግስት ለመዳን አትችሉም፤ ወይም ተስፋም ከሌላችሁ ለመዳን አይቻላችሁም።\n\n22 ፳፪ እናም ተስፋ ከሌላችሁ በተስፋ መቁረጥ ላይም መሆን አለባችሁ፣ እናም ተስፋ መቁረጥም የሚመጣው በክፋት ነው።\n\n23 ፳፫ እናም ክርስቶስ ለአባቶቻችን በእውነት እንዲህ ሲል ተናግሯቸዋል፥ እናንተም እምነት ካላችሁ ለእኔ አስፈላጊ የሆነውን ለማድረግ ይቻላችኋል።\n\n24 ፳፬ እናም አሁን እስከአለም ጫፍ ላሉት ሁሉ እንዲህ ስል እናገራለሁ—የእግዚአብሔር ኃይልና ስጦታ በእናንተ መካከል መሆኑን የሚያቆምበት ቀን ከመጣ፣ ይህም የሚሆነው እምነት በማጣት ምክንያት ነው።\n\n25 ፳፭ እናም እንዲህ ከሆነ ለሰው ልጆች ወዮላቸው፤ ከእናንተ መካከል አንድም እንኳን ቢሆን መልካም የሚሰራ ምንም የለምና። ከመካከላችሁ መልካምን የሚያደርግ አንድ እንኳን ቢኖር፣ እርሱም በእግዚአብሔር ኃይልና ስጦታ ይሰራል።\n\n26 ፳፮ እናም እነዚህን ነገሮች ለሚያስወግዱት እናም ለሚሞቱ ወዮላቸው፣ ምክንያቱም ከነኃጢአታቸው ይሞታሉ እናም በእግዚአብሔር መንግስት አይድኑምና፤ እናም እኔም የተናገርኩት በክርስቶስ ቃል መሰረት ነው፤ እናም ሀሰትን አልተናገርኩም።\n\n27 ፳፯ እናም እነዚህን ነገሮች እንድታስታውሱ አጥብቄ እመክራችኋለሁ፤ እኔ ሀሰት እንዳልተናገርኩ የምታውቁበት ቀን በፍጥነት ይመጣል፣ በእግዚአብሔር ፍርድ ወንበርም ታዩኛላችሁና፤ እናም ጌታ አምላክ እንዲህ ሲል ይናገራችኋል፥ ከሙታን እንደሚጮህ፣ አዎን፣ አንድ ሰው ከመሬት እንደሚናገር በዚህ ሰው የተፃፉትን ቃላት ለእናንተ አላወጅኩላችሁምን?\n\n28 ፳፰ ትንቢቶች ይፈፀሙ ዘንድ እነዚህን ነገሮች ለእናንተ አውጄአለሁ። እናም እነሆ፣ እነርሱም ከዘለዓለማዊው አምላክ አንደበት ይወጣሉ፤ እናም ቃሉም ከትውልድ ወደ ትውልድ ያፏጫል።\n\n29 ፳፱ እናም እግዚአብሔርም የፃፍኩት እውነት እንደሆነ ያሳያችኋል።\n\n30 ፴ እናም በድጋሚ ወደ ክርስቶስ እንድትመጡ፣ እናም እያንዳንዱን መልካሙን ስጦታ እንድትይዙ፣ እናም ክፉውን ስጦታ ወይም እርኩስን ነገር እንዳትነኩ አጥብቄ እመክራችኋለሁ።\n\n31 ፴፩ እናም እስራኤል ሆይ ንቂ ከመሬት ተነሽ፤ አዎን፣ እናም አቤቱ የፅዮን ሴት ልጅ፣ የሚያምረውን መጎናፀፊያሽን ልበሺ፤ እናም ከዚህም በኋላ እንዳትቀላቀሊ፣ የዘለዓለማዊ አባት ለአንቺ፣ አቤቱ የእስራኤል ቤት፣ የገባው ቃል ኪዳን ይሟላም ዘንድ ካስማዎችሽን አጥብቂ እናም ወሰንሽንም ለዘለዓለም አስፊ፤ ከእንግዲህም አታፍሪም።\n\n32 ፴፪ አዎን፣ ወደ ክርስቶስ ኑ፣ እናም በእርሱም ፍፁማን ሁኑ፣ እናም ኃጢአተኝነትን በሙሉ ለእራሳችሁ ካዱ፤ እናም ለራሳችሁ ኃጢአተኝነትን በሙሉ ከካዳችሁ፣ እናም በሙሉ ኃይላችሁ፣አዕምሮአችሁ እና ጉልበታችሁ እግዚአብሔርን ከወደዳችሁ፣ ፀጋው ለእናንተ ይበቃችኋል፣ በፀጋውም በክርስቶስ ፍፁም ትሆናላችሁ፤ እናም በእግዚአብሔር ፀጋ በክርስቶስ ፍፁም ከሆናችሁ፣ የእግዚአብሔርን ኃይል በምንም መልኩ አትክዱትም።\n\n33 ፴፫ እናም በድጋሚ፣ በእግዚአብሔር ፀጋ በክርስቶስ ፍፁማን ከሆናችሁ፣ እናም ኃይሉን ካልካዳችሁ፣ በእግዚአብሔር ፀጋ፣ ለኃጢአታችሁ ስርየት አብ በገባው ቃል ኪዳን ውስጥ ባለው በክርስቶስ ደም መፍሰስ ያለ እንከን ቅዱስ ትሆኑ ዘንድ በክርስቶስ ትቀደሳላችሁ።\n\n34 ፴፬ እናም አሁን ሁላችሁንም እሰናበታችኋለሁ። መንፈስና ስጋዬም በአንድነት እስኪገናኝ፣ እናም ለህያዋን እና ለሙታን ዘለዓለማዊ ዳኛ በሆነው በታላቁ ያህዌህ አስደሳቹ የፍርድ ወንበር ፊት እናንተን ለመገናኘት ድል አድርጌ ወደ ሰማይ እስከምመጣ ድረስ፣ በቅርብ ወደ እግዚአብሔር ገነት ለማረፍ እሄዳለሁ። አሜን።\n\nተፈፀመ\n\n"}