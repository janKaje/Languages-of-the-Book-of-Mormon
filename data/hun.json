{"title-page 0": "[center][font_size=26]A Mormon könyve[/font_size][/center]\n\nEgy másik tanúbizonyság Jézus Krisztusról\n\nKiadja Az Utolsó Napok Szentjeinek Jézus Krisztus Egyháza\n\nUSA, Utah, Salt Lake City\n\n© 2004, Intellectual Reserve, Inc.\n\nAll rights reserved\n\nNyomtatva az Amerikai Egyesült Államokban 7/2005\n\n19932005\n\nTranslation of the Book of Mormon, Doctrine and Covenants, and Pearl of Great Price\n\nHungarian\n\n", "bofm-title 0": "[center][font_size=26]A Mormon könyve[/font_size][/center]\n\nMormon keze által, lemezekre írt beszámoló, amelyet Nefi lemezeiről vett\n\nEz tehát Nefi népe, valamint a lámániták feljegyzésének kivonata – Íratott a lámániták, akik Izráel házának egyik maradéka, de a zsidók és a nemzsidók számára is – Parancsra íratott, valamint a prófétálás és a kinyilatkoztatás lelke által – Megíratott, lepecsételtetett és az Úr számára elrejtetett, hogy el ne pusztítsák – Hogy Isten ajándéka és hatalma által, annak tolmácsolására előkerüljön – Moróni keze pecsételte le és rejtette el az Úr számára, hogy a megfelelő időben a nemzsidók útján előkerüljön – Annak tolmácsolása Isten ajándéka által.\n\nEgy Ether könyvéből vett kivonat is, mely Járed népének a feljegyzése, akiket abban az időben szórtak szét, amikor az Úr összezavarta az emberek nyelvét, amikor ők, hogy a mennybe jussanak, egy tornyot építettek – Célja pedig az, hogy megmutassa Izráel háza maradékának, milyen nagyszerű dolgokat tett atyáikért az Úr; és hogy ismerhessék az Úr szövetségeit és tudják, hogy nincsenek mindörökre kitaszítva – Azonkívül, hogy meggyőzzön zsidót és nemzsidót arról, hogy Jézus a Krisztus, az Örökkévaló Isten, aki minden nemzetnek kinyilatkoztatja magát – És most, ha vannak benne hibák, azok emberek tévedései; ne kárhoztassátok tehát Isten dolgait, hogy szeplőtelennek találtathassatok Krisztus ítélőszéke előtt.\n\nEredetileg a lemezekről angolra fordította ifj. Joseph Smith\n\nAz első angol kiadás 1830-ban jelent meg Palmyrában, New York, USA.\n\n", "introduction 0": "[center][font_size=26]Bevezetés[/font_size][/center]\n\nA Mormon könyve egy, a Bibliához hasonlítható szentírás-kötet. Feljegyzés Isten cselekedeteiről Amerika őslakóival, és tartalmazza az örökkévaló evangélium teljességét.\n\nA könyvet sok ősi próféta írta, a prófétálás és a kinyilatkoztatás lelke által. Aranylemezekre írt szavaikat egy Mormon nevű próféta-történetíró idézte és kivonatolta. A feljegyzés két nagy civilizációról ad beszámolót. Az egyik Kr.e. 600-ban jött el Jeruzsálemből, és utána két nemzetre oszlott, amelyek mint a nefiták és a lámániták ismeretesek. A másik sokkal hamarabb jött, amikor az Úr Bábel tornyánál összezavarta a nyelveket. Ez a csoport mint a járediták ismeretes. Évezredek múltával mind elpusztultak, kivéve a lámánitákat, és ők az amerikai indiánok elsődleges ősei.\n\nA Mormon könyvében feljegyzett események koronája az Úr Jézus Krisztusnak nem sokkal feltámadása után a nefiták közt végzett személyes szolgálata. Ismerteti az evangélium tanait, felvázolja a szabadulás tervét, és megmondja az embereknek, mit kell tenniük, hogy békességet nyerjenek ebben az életben, és örök szabadulást az elkövetkezendő életben.\n\nMiután Mormon befejezte írásait, a beszámolót átadta fiának, Moróninak, aki hozzátett néhányat saját szavaiból, és a lemezeket elrejtette a Kumóra dombban. 1823. szeptember 21-én ugyanez a Moróni, akkor mint feltámadt, megdicsőült lény, megjelent Joseph Smith prófétának, és utasításokat adott neki az ősi feljegyzésre, valamint arra vonatkozólag, hogy el van rendelve annak lefordítása az angol nyelvre.\n\nA megfelelő időben a lemezek átadattak Joseph Smith-nek, aki azokat Isten ajándéka és hatalma által lefordította. A feljegyzést ma már számos nyelven kiadták, új és további tanúbizonyságként arról, hogy Jézus Krisztus az élő Isten Fia, és hogy mindenki, aki hozzá jön és engedelmeskedik evangéliuma törvényeinek és szertartásainak, megszabadulhat.\n\nErre a feljegyzésre vonatkozólag Joseph Smith próféta a következőket mondta: „Megmondtam a testvéreknek, hogy a Mormon könyve a leginkább hibátlan könyv a földön, és vallásunk záróköve, és aki annak előírásai szerint él, közelebb kerül Istenhez, mint bármely más könyv által.”\n\nJoseph Smith mellett az Úr még tizenegy másikról is gondoskodott, hogy saját maguk lássák az aranylemezeket, és különleges tanúi legyenek a Mormon könyve igazának és isteni eredetének. Írásba adott bizonyságtételük mint „A három tanú bizonyságtétele” és „A nyolc tanú bizonyságtétele” itt megtalálható.\n\nMindenhol, minden embert felhívunk, hogy olvassák el Mormon könyvét, szívükben gondolkozzanak el a benne foglalt üzeneten, és azután Krisztus nevében kérdezzék meg Istent, az Örökkévaló Atyát, hogy a könyv igaz-e. Akik ezt az utat követik, és hittel kérdeznek, a Szentlélek hatalma által bizonyságot nyernek annak igaz voltáról és isteni eredetéről. (Lásd Moróni 10:3–5.)\n\nAkik elnyerik ezt az isteni tanúbizonyságot a Szent Lélektől, ugyanazon hatalom által majd azt is megtudják, hogy Jézus Krisztus a világ Szabadítója, hogy Joseph Smith ezekben az utolsó napokban az ő kinyilatkoztatója és prófétája, és hogy Az Utolsó Napok Szentjeinek Jézus Krisztus Egyháza az Úrnak a földön még egyszer, újra megalapított királysága, amely a Messiás második eljövetelét készíti elő.\n\n\nA három tanú bizonyságtétele\n\nLegyen tudtára minden nemzetnek, nemzetségnek, nyelvnek és népnek, akikhez ez a mű eljut, hogy mi Isten, az Atya, és Urunk, Jézus Krisztus kegyelméből láttuk a lemezeket, amelyek magukban foglalják ezt a feljegyzést, mely Nefi népének a feljegyzése, továbbá testvéreiknek a lámánitáknak, és Járed népének is, akik attól a toronytól jöttek, melyről már szó volt. És azt is tudjuk, hogy azokat Isten ajándéka és hatalma által fordították le, mert szava kijelentette nekünk azt; ezért tehát biztosan tudjuk, hogy a mű igaz. És arról is bizonyságot teszünk, hogy láttuk a lemezeken levő bevéséseket; és azokat Isten hatalma mutatta meg nekünk, nem emberé. És józan szavakkal kijelentjük, hogy Istennek egy angyala jött le a mennyből, és ő hozta és fektette szemeink elé azokat, hogy láthattuk és megnéztük a lemezeket és a rajtuk levő bevéséseket; és tudjuk, hogy Isten, az Atya, és Urunk, Jézus Krisztus kegyelméből láthattuk meg azokat, és teszünk bizonyságot arról, hogy ezek a dolgok igazak. És ez csodálatos a szemünkben. Mindazonáltal az Úr szava parancsolta meg nekünk, hogy erről bizonyságot tegyünk; tehát azért, hogy engedelmeskedjünk Isten parancsainak, bizonyságot teszünk ezekről a dolgokról. És tudjuk, hogy ha hithűek vagyunk Krisztusban, akkor ruházatunkat minden ember vérétől megtisztítjuk, és szeplőtelennek találtatunk Krisztus ítélőszéke előtt, és mindörökké vele, a mennyekben lakhatunk. És a tisztelet legyen az Atyáé, és a Fiúé és a Szentléleké, mely egy Isten. Ámen.\n\nOliver Cowdery\n\nDavid Whitmer\n\nMartin Harris\n\n\n\n\nA nyolc tanú bizonyságtétele\n\nLegyen tudtára minden nemzetnek, nemzetségnek, nyelvnek és népnek, akikhez ez a mű eljut, hogy ifj. Joseph Smith, e mű fordítója, megmutatta nekünk a lemezeket, amelyekről már szó volt, melyek aranynak látszanak; és a lapok közül annyit, amennyit a nevezett Smith lefordított, megfogtunk a kezünkkel; és a rajtuk lévő bevéséseket is láttuk, amelyek mind ősi és míves kivitelű munkának látszottak. És most józan szavakkal bizonyságot teszünk, hogy a nevezett Smith megmutatta nekünk, mert láttuk és megfogtuk őket; és biztosan tudjuk, hogy a lemezek, melyekről szóltunk, a nevezett Smith birtokában vannak. És nevünket adjuk a világnak, hogy tanúsítsák a világnak mindazt, amit láttunk. És mi nem hazudunk, Isten tesz erről tanúbizonyságot.\n\nChristian Whitmer\n\nJacob Whitmer\n\nIfj. Peter Whitmer\n\nJohn Whitmer\n\nHiram Page\n\nId. Joseph Smith\n\nHyrum Smith\n\nSamuel H. Smith\n\n\n\n\nJoseph Smith próféta bizonyságtétele\n\nJoseph Smith próféta saját szavai Mormon könyvének előjöveteléről:\n\n„[1823] szeptember huszonegyedikének estéjén … imádkozni és fohászkodni kezdtem a Mindenható Istenhez… .\n\nMiközben ilyenféleképpen Istent szólítottam, felfedeztem egy megjelenő fényt a szobámban, amely egyre erősödött, amíg a szoba világosabb lett, mint délben, és ekkor egyszerre egy alak jelent meg az ágyam mellett, a levegőben állva, mert lábai nem érintették a padlót.\n\nA legcsodálatosabb fehérségű laza köntös volt rajta. Ez a fehérség felülmúlt minden földi dolgot, amit valaha is láttam; és azt sem hiszem, hogy bármely földi dolog megjelenését ilyen rendkívül fehérré és ragyogóvá lehetne tenni. A keze csupasz volt, és a karja is, a csuklójától egy kicsit feljebb; mint ahogy a lába is csupasz volt, és a lábszára is, a bokájától egy kicsit feljebb. A feje és a nyaka szintén fedetlen volt. Felfedezhettem, hogy más ruha nincs rajta, csak ez a köntös, mert az nyitva volt és ráláttam a keblére.\n\nNemcsak köntöse volt rendkívül fehér, hanem egész személye leírhatatlanul dicsőséges volt, arca pedig valósággal olyan, mint a villámlás. A szoba rendkívül világos volt, de nem olyan fényes, mint közvetlenül a személye körül. Amikor először ránéztem, megijedtem; de a félelem hamarosan eltávozott tőlem.\n\nNevemen szólított, és azt mondta nekem, hogy ő egy hírnök, akit Isten színe elől küldtek hozzám, és hogy a neve Moróni; hogy Istennek munkája van számomra; és hogy nevemnek jó és rossz híre lesz minden nemzet, nemzetség és nyelv között, vagyis, hogy mind jót mind rosszat is fognak róla beszélni a népek között.\n\nAzt mondta, el van rejtve egy aranylemezekre írott könyv, amely e földrész előző lakóiról ad beszámolót, valamint a forrásról, ahonnan erednek. Azt is mondta, hogy ez magában foglalja az örökkévaló evangélium teljességét, úgy, ahogy azt a Szabadító az őslakóknak kijelentette.\n\nÉs azt is, hogy két, ezüstívbe foglalt kő is el van rejtve a lemezekkel együtt – és ez a mellvérthez erősített két kő az, amit Urimnak és Tummimnak hívnak; és azok, akik az ősi, vagyis az előző időkben ezeket a köveket bírták és használták, látnokok voltak; és hogy Isten készítette azokat, a könyv lefordításának céljára.”\n\n· · · · · · ·\n\n„Továbbá pedig azt mondta, hogy amikor majd megkapom azokat a lemezeket, amelyekről beszélt – mert nem jött még el az idő, hogy átvehessem őket – nem mutathatom meg őket senkinek; de még a mellvértet sem az Urimmal és Tummimmal; csak azoknak, akiknek majd a parancs szerint meg kell mutatnom; és ha nem így teszek, akkor el kell pusztulnom. Mialatt a lemezekről beszélgetett velem, látomásra tárult az elmém, hogy láthattam a helyet, ahol a lemezek el voltak rejtve, és az olyan tiszta és világos volt, hogy ráismertem a helyre, amikor felkerestem.\n\nE beszélgetés után észrevettem, hogy a szobában levő fény elkezdett a hozzám beszélő személy köré húzódni, és ez így folytatódott, amíg a szoba újra sötéten maradt, kivéve közvetlenül körülötte; és akkor hirtelen megláttam valamit, ami olyan volt, mint egy sáv, mely közvetlenül a mennybe nyílik, és ő felemelkedett, amíg végleg el nem tűnt, és a szoba megint úgy maradt, amilyen a mennyei fény megjelenése előtt volt.\n\nA látvány egyedülállóságán elmerengve feküdtem, és nagyon csodálkoztam mindazon, amit ez a rendkívüli hírnök mondott nekem; amikor egyszerre tűnődésem közepette felfedeztem, hogy szobám újra kezd megvilágosodni, és egy pillanat alatt, legalábbis úgy tűnt, megint ugyanaz a mennyei hírnök volt az ágyam mellett.\n\nNekiállt, és a legcsekélyebb változtatás nélkül újra elmondta nekem ugyanazokat a dolgokat, amiket az első látogatásakor mondott; melyet elvégezvén nagy ítéletekről tájékoztatott engem, amelyek hamarosan nagy pusztításokat hoznak a földre éhség, kard és döghalál által; és hogy ezek a súlyos ítéletek még ebben a nemzedékben érik a földet. Miután ezeket a dolgokat elmondta, ismét felemelkedett, ahogy azt már előzőleg is tette.\n\nEkkorra olyan mély benyomások érték az elmémet, hogy szememből elszállott az álom, és a látottak és hallottak feletti csodálkozástól lenyűgözve feküdtem. De milyen nagy volt a meglepetésem, amikor ágyam mellett újra megpillantottam ugyanazt a hírnököt, és hallottam, amint ugyanazokat a dolgokat elmondja nekem, vagyis megismétli, amiket már előzőleg is; és egy figyelmeztetéssel is megtoldotta számomra, elmondván nekem, hogy (atyám családjának szegényes körülményei miatt) a Sátán megpróbál majd megkísérteni, hogy a lemezeket meggazdagodás céljából szerezzem meg. Ezt megtiltotta nekem, mondván, hogy a lemezek elnyerését illetően semmilyen más cél nem lebeghet a szemem előtt, csak Isten dicsőítése, és nem befolyásolhat semmilyen más indíték, csak királyságának a felépítése; mert különben nem kaphatom meg őket.\n\nE harmadik látogatás után ismét felemelkedett a mennybe, mint azelőtt, és én újra magamra maradtam, hogy elgondolkozzam annak különös voltán, amit éppen átéltem; és akkor, alighogy a mennyei hírnök harmadszor is eltávozott tőlem, a kakas kukorékolni kezdett, és így megtudtam, hogy közeledik a nappal, úgyhogy beszélgetéseink bizonyára az egész éjszakát betöltötték.\n\nNemsokkal ezután felkeltem ágyamból, és szokás szerint hozzáláttam a szükséges napi munkához; de amikor dolgozni akartam, mint máskor, erőmet tekintve olyan kimerültnek találtam magam, hogy semmit sem tudtam csinálni. Atyám, aki velem együtt dolgozott, felfedezte, hogy valami bajom van, és azt mondta, hogy menjek haza. El is indultam, azzal a szándékkal, hogy elmegyek a házhoz; de amint a szántóföld kerítését, ahol voltunk, át akartam lépni, erőm teljesen elhagyott, tehetetlenül a földre estem és egy ideig semmiről sem tudtam.\n\nAz első dolog, amire vissza tudok emlékezni, egy hang volt, amely beszélt hozzám, és a nevemen szólított. Felnéztem és ugyanazt a hírnököt láttam a fejem felett állni, fénnyel övezve, mint azelőtt. Akkor újra elmondott nekem mindent, amit az előző éjszaka elmondott, és azt parancsolta, hogy menjek atyámhoz és mondjam el neki a látomást, valamint a parancsolatokat, amiket kaptam.\n\nEngedelmeskedtem; visszatértem atyámhoz a szántóföldre és az egész ügyet elé tártam. Ő azt felelte nekem, hogy mindaz Istentől való, és azt mondta, menjek és tegyek a hírnök parancsa szerint. Elhagytam a szántóföldet és elmentem arra a helyre, ahol a hírnök szavai szerint a lemezek el voltak rejtve; és az ezzel kapcsolatos látomás pontosságának köszönhetően azonnal felismertem a helyet, amint odaértem.\n\nA New York állambeli Ontario megye Manchester faluja közelében áll egy jókora domb, amely az összes többi közül kiemelkedik a környéken. Ennek a dombnak a nyugati oldalán, nem messze a tetejétől, egy jókora kő alatt voltak a lemezek, egy kőládába rejtve. Ez a kő vastag volt, a felső részen középtájt kidomborodott, és a szélein ellaposodott, úgyhogy a középső része kilátszott a földből, a szélét azonban köröskörül föld borította.\n\nMiután a földet eltávolítottam, egy emelőt szereztem, melyet a kő széle alá helyezve, azt kis erőfeszítéssel felemeltem. Benéztem, és csakugyan ott láttam a lemezeket, valamint az Urimot és a Tummimot és a mellvértet, ahogy azt a hírnök megmondta. A láda, amelyben voltak, valamilyen cementtel összetapasztott kövekből volt készítve. A láda alján két kő volt keresztbe téve, és ezeken a köveken voltak a lemezek és velük együtt a többi tárgyak.\n\nKísérletet tettem arra, hogy kivegyem őket, de a hírnök megtiltotta és újra tájékoztatott, hogy azok előhozatalának ideje még nem érkezett el, és nem is fog, attól az időtől kezdve még négy évig; de elmondta nekem, hogy ettől az időtől pontosan egy évre újra el kell jönnöm erre a helyre, és hogy ő ott találkozni fog velem, és mindaddig így kell majd tennem, amíg el nem jön az idő a lemezek átvételére.\n\nEnnek megfelelően, ahogy azt megparancsolta, minden év végén elmentem, és minden egyes alkalommal ott találtam ugyanazt a hírnököt, és minden beszélgetésünk alkalmával utasításokat és felvilágosítást kaptam tőle arra vonatkozólag, hogy mit fog az Úr cselekedni, és hogyan, mi módon kell majd királyságát az utolsó napokban irányítani.”\n\n· · · · · · ·\n\n„Végül is elérkezett az idő a lemezek, az Urim és a Tummim, valamint a mellvért átvételére. Ezernyolcszázhuszonhét szeptember huszonkettedikén, szokás szerint, mint minden év végén, elmenvén arra a helyre, ahol azok el voltak rejtve, ugyanaz a mennyei hírnök átadta nekem őket, azzal a feltétellel, hogy én leszek értük felelős; és ha gondatlanságom vagy hanyagságom miatt azok elvesznének, akkor én is kivágattatom; de ha minden erőmmel azon leszek, hogy mindaddig megőrizzem, amíg ő, a hírnök el nem kéri őket, akkor védelem alatt lesznek.\n\nHamarosan rájöttem annak okára, hogy miért kaptam olyan szigorú utasításokat biztonságukra vonatkozólag és miért volt az, hogy a hírnök azt mondta, hogy amikor elvégeztem, amit megkívánnak tőlem, akkor elkéri őket. Mert mihelyt az emberek megtudták, hogy birtokomban vannak, a legfáradhatatlanabb erőfeszítéssel próbálták őket elvenni tőlem. Minden elképzelhető cselt felhasználtak erre a célra. Az üldöztetés elkeseredettebb és hevesebb lett, mint valaha, és állandóan egész tömegek álltak készenlétben, hogy ha csak lehet, elvegyék őket tőlem. De Isten bölcsessége által azok mindaddig biztonságban maradtak kezemben, amíg el nem végeztem, amit velük kapcsolatban megkívántak tőlem. Amikor a megbeszélés szerint a hírnök elkérte, én átadtam neki; és azok az ő őrizetében vannak mind a mai napig, lévén ezernyolcszázharmincnyolc május másodika.”\n\nA teljes feljegyzést illetően lásd Joseph Smith történetét a Nagyértékű gyöngyben, valamint a History of The Church of Jesus Christ of Latter-day Saints (Az Utolsó Napok Szentjeinek Jézus Krisztus Egyháza története) első kötetének első hat fejezetét.\n\nAz ősi feljegyzés így hozatott tehát elő a földből, olyan emberek hangjaként, akik a porból szólnak, és fordíttatott le mai beszédre Isten ajándéka és hatalma által, amint azt isteni megerősítés igazolja, és jelent meg a világon először angolul 1830-ban mint The Book of Mormon.\n\n", "three 0": "[center][font_size=26]A Mormon könyve[/font_size][/center]\n\nBevezetés és tanúk\n\n\n\n\n\n\ncímoldal\n\n\nA Mormon könyve kötet-címoldala\n\nEz tehát Nefi népe, valamint a lámániták feljegyzésének kivonata – Íratott a lámániták, akik Izráel házának egyik maradéka, de a zsidók és a nemzsidók számára is – Parancsra íratott, valamint a prófétálás és a kinyilatkoztatás lelke által – Megíratott, lepecsételtetett és az Úr számára elrejtetett, hogy el ne pusztítsák – Hogy Isten ajándéka és hatalma által, annak tolmácsolására előkerüljön – Moróni keze pecsételte le és rejtette el az Úr számára, hogy a megfelelő időben a nemzsidók útján előkerüljön – Annak tolmácsolása Isten ajándéka által.\n\nBevezetés\n\nA Mormon könyve egy, a Bibliához hasonlítható szentírás-kötet. Feljegyzés Isten cselekedeteiről Amerika őslakóival, és tartalmazza az örökkévaló evangélium teljességét.\n\nRövid magyarázat a Mormon könyvéről\n\nA Mormon könyve ősi amerikai népek szent feljegyzése, amelyet fémlemezekre véstek. Magában a könyvben négyféle fémlemezről van szó:\n\nKépek\n\n\n\n1 Nefi\n\n\n\n\n\n\n1 Nefi 1\n\nNefi megkezdi a feljegyzést népéről – Lehi lát látomásban egy tűzoszlopot, és olvas egy próféciákat tartalmazó könyvből – Istent dicséri, megjövendöli a Messiás eljövetelét, és prófétál Jeruzsálem pusztulásáról – A zsidók üldözik. Mintegy Kr.e. 600.\n\n1 Nefi 2\n\nLehi a Vörös-tenger melletti vadonba viszi családját – Hátrahagyják vagyonukat – Lehi áldozatot ajánl fel az Úrnak és fiait a parancsolatok betartására tanítja – Lámán és Lemuel atyjuk ellen zúgolódnak – Nefi engedelmes és hittel imádkozik; az Úr szól hozzá, és őt választja, hogy uralkodjék a fivérei felett. Mintegy Kr.e. 600.\n\n1 Nefi 3\n\nLehi fiai visszatérnek Jeruzsálembe, hogy megszerezzék a rézlemezeket – Lábán megtagadja a lemezek átadását – Nefi buzdítja és bátorítja fivéreit – Lábán ellopja vagyonukat és megkísérli, hogy megölje őket – Lámán és Lemuel megütik Nefit és Samot, és egy angyal megfeddi őket. Mintegy Kr.e. 600–592.\n\n1 Nefi 4\n\nNefi az Úr parancsára megöli Lábánt és aztán csellel megszerzi a rézlemezeket – Zorám úgy dönt, hogy csatlakozik Lehi családjához a vadonban. Mintegy Kr.e. 600–592.\n\n1 Nefi 5\n\nSária panaszkodik Lehire – Mindketten örülnek fiaik visszatértén – Áldozatokat ajánlanak fel – A rézlemezek Mózes és a próféták írásait tartalmazzák – A lemezek Lehit József leszármazottjaként azonosítják – Lehi prófétál magjára és a lemezek megőrzésére vonatkozóan. Mintegy Kr.e. 600–592.\n\n1 Nefi 6\n\nNefi Isten dolgairól ír – Nefi célja az, hogy meggyőzze az embereket, jöjjenek Ábrahám Istenéhez és legyenek megszabadítva. Mintegy Kr.e. 600–592.\n\n1 Nefi 7\n\nLehi fiai visszatérnek Jeruzsálembe, és meghívják Ismáelt és háza népét, hogy csatlakozzanak hozzájuk utazásuk során – Lámán és mások fellázadnak – Nefi arra buzdítja fivéreit, hogy higgyenek az Úrban – Kötelekkel megkötözik és az elpusztítását tervezik – A hit hatalma által megszabadul – Fivérei bocsánatot kérnek – Lehi és társai áldozatot és égő áldozatokat ajánlanak fel. Mintegy Kr.e. 600–592.\n\n1 Nefi 8\n\nLehi látomást lát az élet fájáról – Eszik gyümölcséből és azt kívánja, hogy családja is hasonlóan cselekedjen – Lát egy vasrudat, egy szoros és keskeny ösvényt, és a sötét ködöt, mely elborítja az embereket – Sária, Nefi és Sam vesznek a gyümölcsből, Lámán és Lemuel azonban elutasítják. Mintegy Kr.e. 600–592.\n\n1 Nefi 9\n\nNefi két sorozat feljegyzést készít – Mindkettőt Nefi lemezeinek hívják – A nagyobb lemezek világi történelmet tartalmaznak; a kisebbek elsősorban szent dolgokkal foglalkoznak. Mintegy Kr.e. 600–592.\n\n1 Nefi 10\n\nLehi megjövendöli, hogy a zsidókat foglyul ejtik a babilóniaiak – Szól egy Messiás, vagyis egy Szabadító és Megváltó eljöveteléről a zsidók közé – Lehi annak az eljöveteléről is szól, aki Isten Bárányát meg fogja keresztelni – Lehi szól a Messiás haláláról és feltámadásáról – Izráel szétszóratását és összegyűjtését egy olajfához hasonlítja – Nefi az Isten Fiáról, a Szentlélek ajándékáról, és az igazlelkűség szükségességéről beszél. Mintegy Kr.e. 600–592.\n\n1 Nefi 11\n\nNefi látja az Úr Lelkét és látomásban megmutatják neki az élet fáját – Látja Isten Fiának anyját és tudomására jut Isten leereszkedése – Látja Isten Bárányának a megkeresztelését, szolgálatát és keresztre feszítését – Látja a Bárány tizenkét apostolának elhívását és szolgálatát is. Mintegy Kr.e. 600–592.\n\n1 Nefi 12\n\nNefi látomásban látja a megígért földet; lakóinak igazlelkűségét, gonoszságát és bukását; Isten Bárányának eljövetelét közéjük; hogyan ítélkezik a tizenkét tanítvány és a tizenkét apostol Izráel felett; valamint a hitetlenségbe süllyedtek undorító és szennyes állapotát. Mintegy Kr.e. 600–592.\n\n1 Nefi 13\n\nNefi látomásban látja az ördög egyházát a nemzsidók között felállítva, Amerika felfedezését és gyarmatosítását, a Biblia sok világos és értékes részének az elvesztését, a nemzsidóknak ebből eredő hitehagyott állapotát, az evangélium visszaállítását, utolsó napi szentírás előjövetelét, és Sion felépítését. Mintegy Kr.e. 600–592.\n\n1 Nefi 14\n\nEgy angyal beszél Nefinek a nemzsidókat érő áldásokról és átkokról – Csak két egyház létezik: Isten Bárányának egyháza és az ördög egyháza – A hatalmas és utálatos egyház minden nemzetben üldözi Isten szentjeit – János apostol írni fog a világ végét illetően. Mintegy Kr.e. 600–592.\n\n1 Nefi 15\n\nLehi magjának az utolsó napokban a nemzsidóktól kell megkapnia az evangéliumot – Izráel összegyűjtését egy olajfához hasonlítják, amelynek természetes ágait újra be fogják oltani – Nefi megmagyarázza az élet fájának látomását, és Isten igazságosságáról beszél, mely elválasztja a gonoszokat az igazaktól. Mintegy Kr.e. 600–592.\n\n1 Nefi 16\n\nA gonoszok keménynek találják az igazságot – Lehi fiai összeházasodnak Ismáel leányaival – A Liahóna irányítja útjukat a vadonban – Időről időre üzenetek vannak írva a Liahónára az Úrtól – Ismáel meghal; családja zúgolódik a megpróbáltatások miatt. Mintegy Kr.e.600–592.\n\n1 Nefi 17\n\nNefi parancsot kap, hogy építsen egy hajót – Fivérei ellene szegülnek – Azzal buzdítja őket, hogy felidézi Isten cselekedeteit Izráellel – Nefi eltelik Isten hatalmával – Fivéreinek megtiltatik, hogy megérintsék őt, különben elsorvadnak, mint a száraz nád. Mintegy Kr.e.592–591.\n\n1 Nefi 18\n\nA hajó elkészül – Említés Jákób és József születéséről – A csoport hajóra száll a megígért föld felé – Ismáel fiai és feleségeik összeállnak, hogy tivornyázzanak és lázadjanak – Nefit megkötözik, és a hajót egy borzalmas vihar visszafelé hajtja – Nefit szabadon engedik és imájára megszűnik a zivatar – Az emberek megérkeznek a megígért földre. Mintegy Kr.e. 591–589.\n\n1 Nefi 19\n\nNefi ércből lemezeket készít, és feljegyzi népe történetét – Izráel Istene hatszáz évvel azután jön el, hogy Lehi elhagyta Jeruzsálemet – Nefi elmondja az Ő szenvedéseit és keresztre feszítését – A zsidókat megvetik és szétszórják az utolsó napokig, amikor visszatérnek az Úrhoz. Mintegy Kr.e. 588–570.\n\n1 Nefi 20\n\nAz Úr kinyilatkoztatja céljait Izráelnek – Izráelt a megpróbáltatás kemencéjében választották ki, és ki kell mennie Babilonból – Vesd össze: Ésaiás 48. Mintegy Kr.e. 588–570.\n\n1 Nefi 21\n\nA Messiás világosság lesz a nemzsidóknak és szabadon engedi a foglyokat – Izráelt az utolsó napokban hatalommal összegyűjtik – Királyok lesznek gondviselőik – Vesd össze: Ésaiás 49. Mintegy Kr.e. 588–570.\n\n1 Nefi 22\n\nIzráelt az egész föld színén szétszórják – A nemzsidók gondozzák és táplálják Izráelt az evangéliummal az utolsó napokban – Izráelt összegyűjtik és megszabadítják, és a gonoszok elégnek, mint a tarló – Az ördög királysága elpusztul és a Sátánt megkötözik. Mintegy Kr.e. 588–570.\n\n2 Nefi\n\n\n\n\n\n\n2 Nefi 1\n\nLehi egy szabad földről prófétál – Magját szétszórják és lesújtanak rájuk, ha elutasítják Izráel Szentjét – Fiait arra buzdítja, hogy öltsék magukra az igazlelkűség fegyverzetét. Mintegy Kr.e. 588–570.\n\n2 Nefi 2\n\nA megváltás a Szent Messiás által jön el – A választás szabadsága (akarat) nélkülözhetetlen a léthez és a fejlődéshez – Ádám elbukott, hogy emberek lehessenek – Az emberek szabadon választhatják a szabadságot és az örök életet. Mintegy Kr.e. 588–570.\n\n2 Nefi 3\n\nJózsef Egyiptomban látomásban látta a nefitákat – Prófétált Joseph Smith-ről, az utolsó napi látnokról, Mózesről, aki Izráelt megszabadítja; és Mormon könyvének előjöveteléről. Mintegy Kr.e. 588–570.\n\n2 Nefi 4\n\nLehi tanácsokkal látja el és megáldja utódait – Meghal és eltemetik – Nefi örvendezik Isten jóságában – Nefi mindörökre az Úrba helyezi bizalmát. Mintegy Kr.e. 588–570.\n\n2 Nefi 5\n\nA nefiták különválnak a lámánitáktól, betartják Mózes törvényét és egy templomot építenek – Hitetlenségük miatt a lámániták kizáratnak az Úr színe elől, átkozottak lesznek, és a nefiták ostoraivá válnak. Mintegy Kr.e. 588–559.\n\n2 Nefi 6\n\nJákób felidézi a zsidó történelmet: A babilóniai fogságot és visszatérést; Izráel Szentjének szolgálatát és keresztre feszítését; a nemzsidóktól kapott segítséget; és a zsidók utolsó napokban történő visszaállítását, amikor hisznek a Messiásban. Mintegy Kr.e. 559–545.\n\n2 Nefi 7\n\nÉsaiás úgy szól, mint a Messiás – A Messiás a tanultak nyelvén szól majd – Odaadja hátát a verőknek – Ő nem szégyenül meg – Vö. Ésaiás 50. Mintegy Kr.e. 559–545.\n\n2 Nefi 8\n\nAz utolsó napokban az Úr megvigasztalja Siont és összegyűjti Izráelt – A megváltottak nagy öröm közepette jönnek Sionba – Vö. Ésaiás 51 és 52:1–2. Mintegy Kr.e. 559–545.\n\n2 Nefi 9\n\nA zsidókat megígért földjeik mindegyikén összegyűjtik – Az engesztelés megváltja az embert a bukástól – A halottak teste előjön a sírból, lelke pedig a pokolból vagy a paradicsomból – Megítélik őket – Az engesztelés megszabadít a haláltól, a pokoltól, az ördögtől és a végtelen gyötrelemtől – Az igazlelkűek megszabadulnak Isten királyságában – Közzé tétetnek a büntetések a bűnökért – Izráel Szentje a kapu őrzője. Mintegy Kr.e. 559–545.\n\n2 Nefi 10\n\nA zsidók keresztre fogják feszíteni Istenüket – Mindaddig szétszórva élnek majd, amíg el nem kezdenek hinni benne – Amerika egy szabad föld lesz, ahol nem uralkodik király – Békéljetek meg Istennel, és részesüljetek szabadulásban kegyelme által. Mintegy Kr.e. 559–545.\n\n2 Nefi 11\n\nJákób látta Megváltóját – Mózes törvénye Krisztust jelképezi és eljövetelét bizonyítja. Mintegy Kr.e. 559–545.\n\n2 Nefi 12\n\nÉsaiás látja az utolsó napok templomát, Izráel összegyűjtését, a millenniumi ítéletet és békét – A kevélyek és a gonoszok megaláztatnak a második eljövetelkor – Vö. Ésaiás 2. Mintegy Kr.e. 559–545.\n\n2 Nefi 13\n\nJúda és Jeruzsálem meg lesz büntetve engedetlenségükért – Az Úr szót emel és megítéli népét – Sion leányait megátkozzák és meggyötrik világiasságukért – Vö. Ésaiás 3. Mintegy Kr.e. 559–545.\n\n2 Nefi 14\n\nSiont és leányait megváltják és megtisztítják a millenniumi napon – Vö. Ésaiás 4. Mintegy Kr.e. 559–545.\n\n2 Nefi 15\n\nAz Úr szőlőskertje (Izráel) elhagyatottá válik, és népe szétszóratik – Jaj lesz nekik hitehagyott és szétszórt állapotukban – Az Úr zászlót emel és összegyűjti Izráelt – Vö. Ésaiás 5. Mintegy Kr.e. 559–545.\n\n2 Nefi 16\n\nÉsaiás látja az Urat – Ésaiás bűnei megbocsáttatnak – Elhívják, hogy prófétáljon – Prófétál Krisztus tanításainak a zsidók általi elutasításáról – Egy maradék visszatér – Vö. Ésaiás 6. Mintegy Kr.e. 559–545.\n\n2 Nefi 17\n\nEfraim és Syria háborút indít Júda ellen – Krisztus egy szűztől fog megszületni – Vö. Ésaiás 7. Mintegy Kr.e. 559–545.\n\n2 Nefi 18\n\nKrisztus olyan lesz, mint egy botlást okozó kő és egy sérelmet okozó szikla – Az Urat keressétek, ne sipogó varázslókat – A törvényhez és a bizonysághoz forduljatok irányításért – Vö. Ésaiás 8. Mintegy Kr.e. 559–545.\n\n2 Nefi 19\n\nÉsaiás a Messiásról szól – A sötétségben lévő emberek egy nagy világosságot fognak látni – Gyermek születik nekünk – Ő lesz a Békesség Hercege, és Dávid trónján fog uralkodni – Vö. Ésaiás 9. Mintegy Kr.e. 559–545.\n\n2 Nefi 20\n\nAsszíria elpusztítása mintaképe a gonoszok elpusztításának a második eljövetelkor – Kevés ember marad meg azután, hogy ismét eljön az Úr – Jákób maradéka visszatér azon a napon – Vö. Ésaiás 10. Mintegy Kr.e. 559–545.\n\n2 Nefi 21\n\nIsai törzse (Krisztus) igazlelkűségben fog ítélkezni – Isten ismerete beborítja a földet a millenniumban – Az Úr zászlót emel és összegyűjti Izráelt – Vö. Ésaiás 11. Mintegy Kr.e. 559–545.\n\n2 Nefi 22\n\nA millennium napján minden ember dicsérni fogja az Urat – Köztük fog lakni – Vö. Ésaiás 12. Mintegy Kr.e. 559–545.\n\n2 Nefi 23\n\nBabilon elpusztítása mintaképe a pusztításnak a második eljövetelkor – A harag és bosszúállás napja lesz az – Babilon (a világ) örökre elbukik – Vö. Ésaiás 13. Mintegy Kr.e. 559–545.\n\n2 Nefi 24\n\nIzráelt összegyűjtik, és millenniumi nyugalmat élvez – Lucifert lázadásért kiűzték a mennyből – Izráel győzedelmeskedni fog Babilon (a világ) felett – Vö. Ésaiás 14. Mintegy Kr.e. 559–545.\n\n2 Nefi 25\n\nNefi örvendezik a világos beszédben – Ésaiás próféciáit megértik az utolsó napokban – A zsidók visszatérnek Babilóniából, keresztre feszítik a Messiást, szétszóratnak és megostorozzák őket – Visszaállíttatnak, amikor hisznek a Messiásban – Először hatszáz évvel azután jön el, hogy Lehi elhagyta Jeruzsálemet – A nefiták betartják Mózes törvényét, és hisznek Krisztusban, aki Izráel Szentje. Mintegy Kr.e. 559–545.\n\n2 Nefi 26\n\nKrisztus szolgálni fog a nefitáknak – Nefi előre látja népe pusztulását – A porból fognak szólni – A nemzsidók hamis egyházakat és titkos összeesküvéseket állítanak fel – Az Úr megtiltja az embereknek, hogy papi mesterkedéseket gyakoroljanak. Mintegy Kr.e. 559–545.\n\n2 Nefi 27\n\nSötétség és hitehagyás borítja be a földet az utolsó napokban – A Mormon könyve előkerül – Három tanú tesz bizonyságot a könyvről – A tanult ember azt fogja mondani, hogy nem tudja elolvasni a lepecsételt könyvet – Az Úr egy bámulatos művet és csodát tesz – Vö. Ésaiás 29. Mintegy Kr.e. 559–545.\n\n2 Nefi 28\n\nAz utolsó napokban sok hamis egyházat állítanak fel – Ezek hamis, hiábavaló és bolond tanokat tanítanak – A hamis tanítók miatt hemzsegni fog a hitehagyás – Az emberi szívekben az ördög tombol majd – Mindenféle hamis tanokat fog tanítani. Mintegy Kr.e. 559–545.\n\n2 Nefi 29\n\nMormon könyvét sok nemzsidó elutasítja – Azt fogják mondani: Nincs szükségünk több Bibliára – Az Úr sok nemzethez szól – Azokból a könyvekből ítéli meg a világot, melyek meg lesznek írva. Mintegy Kr.e. 559–545.\n\n2 Nefi 30\n\nA megtért nemzsidók a szövetség népéhez számláltatnak – Sok lámánita és zsidó elhiszi az igét, és tetszetőssé lesznek – Izráel visszaállíttatik, és a gonosz elpusztíttatik. Mintegy Kr.e. 559 – 545.\n\n2 Nefi 31\n\nNefi elmondja, miért keresztelkedett meg Krisztus – Az embereknek követniük kell Krisztust, meg kell keresztelkedniük, el kell nyerniük a Szentlelket, és mindvégig ki kell tartaniuk, hogy megszabadítsák őket – A bűnbánat és a keresztelkedés a kapu a szoros és keskeny ösvényhez – Az örök élet azokhoz jön el, akik a keresztelkedés után betartják a parancsolatokat. Mintegy Kr.e. 559–545.\n\n2 Nefi 32\n\nAz angyalok a Szentlélek hatalma által szólnak – Az embereknek imádkozniuk kell, és saját maguknak kell tudást szerezniük a Szentlélektől. Mintegy Kr.e. 559–545.\n\n2 Nefi 33\n\nNefi szavai igazak – Krisztusról tesznek bizonyságot – Akik hisznek Krisztusban, el fogják hinni Nefi szavait, melyek tanúbizonyságként állnak majd az ítélkezés törvényszéke előtt. Mintegy Kr.e. 559–545.\n\nJákób\n\n\n\n\n\n\nJákób 1\n\nJákób és József igyekeznek az embereket meggyőzni, hogy higgyenek Krisztusban, és tartsák be parancsolatait – Nefi meghal – A nefiták között elhatalmasodik a gonoszság. Mintegy Kr.e. 544–421.\n\nJákób 2\n\nJákób a gazdagság szeretete, a kevélység és az erkölcstelenség ellen beszél – Az ember abból a célból törekedhet gazdagságra, hogy segítse az embertársait – Jákób elítéli a többnejűség nem engedélyezett gyakorlását – Az Úr gyönyörködik a nők erkölcsi tisztaságában. Mintegy Kr.e. 544–421.\n\nJákób 3\n\nA tisztaszívűek befogadják Isten kedves szavát – A lámániták igazlelkűsége meghaladja a nefitákét – Jákób óvja népét a paráználkodástól, a szemérmetlenségtől és minden bűntől. Mintegy Kr.e. 544–421.\n\nJákób 4\n\nMinden próféta Krisztus nevében hódolt az Atyának – Az, ahogy Ábrahám felajánlotta Izsákot, hasonló volt Istenhez és az ő Egyszülöttjéhez – Az embernek meg kell békülnie Istennel az engesztelés által – A zsidók el fogják utasítani az alapkövet. Mintegy Kr.e. 544–421.\n\nJákób 5\n\nJákób, Zénósnak a szelíd és a vad olajfáról szóló képletes szavait idézi – Ezek Izráelt és a nemzsidókat példázzák – Előrevetítik Izráel szétszórását és összegyűjtését – Célzás a nefitákra, lámánitákra és Izráel összes házára – A nemzsidók Izráelbe oltatnak – Végül is az egész kertet felégetik. Mintegy Kr.e. 544–421.\n\nJákób 6\n\nAz Úr vissza fogja hozni Izráelt az utolsó napokban – A világot tűzzel fogják felégetni – Az embereknek Krisztust kell követni, hogy elkerüljék a tüzes és kénköves tavat. Mintegy Kr.e. 544–421.\n\nJákób 7\n\nSérem megtagadja Krisztust, vitatkozik Jákóbbal, jelt követel, és Isten lesújt rá – Minden próféta beszélt Krisztusról és engeszteléséről – A nefiták vándorokként élték napjaik sorát, gyötrelemben születtek és gyűlölték őket a lámániták. Mintegy Kr.e. 544–421.\n\nÉnós\n\nÉnós erősen imádkozik és bocsánatot nyer a bűneire – Az Úr hangja jön el elméjébe, szabadulást ígérve a lámánitáknak egy eljövendő napon – A nefiták arra törekedtek, hogy visszatérítsék a lámánitákat – Énós örvendezik Megváltójában. Mintegy Kr.e. 420.\n\nJárom\n\nA nefiták betartják Mózes törvényét, várakozással tekintenek Krisztus eljövetelére, és boldogulnak ezen a földön – Sok próféta fáradozik azon, hogy a népet az igazság útján tartsa. Mintegy Kr.e. 399–361.\n\nOmni\n\nOmni, Amáron, Kemis, Abinádom és Amáleki, egymást váltva mindegyikük vezeti a feljegyzéseket – Móziás felfedezi Zarahemla népét, akik Jeruzsálemből jöttek el Sédékiás napjaiban – Móziást királlyá teszik felettük – Mulek leszármazottjai Zarahemlában felfedezték Koriántumrot, az utolsó járeditát – Móziást Benjámin király követi – Az emberek ajánlják fel lelküket, felajánlásként Krisztusnak. Mintegy Kr.e. 323–130.\n\nMormon szavai\n\nMormon kivonatolja Nefi nagylemezeit – A kislemezeket a többi lemez mellé helyezi – Benjámin király békét teremt az országban. Mintegy Kr.u. 385.\n\nMóziás\n\n\n\n\n\n\nMóziás 1\n\nBenjámin király megtanítja fiainak atyáik nyelvét és jövendöléseit – A különböző lemezeken vezetett feljegyzések miatt maradt fenn vallásuk és műveltségük – Móziást királlyá választják és rábízzák a feljegyzések és egyéb dolgok őrzését. Mintegy Kr.e. 130–124.\n\nMóziás 2\n\nBenjámin király beszédet intéz népéhez – Felidézi az uralkodása alatti egyenlőséget, becsületességet és lelkiséget – Azt tanácsolja nekik, hogy Mennyei Királyukat szolgálják – Azok, akik Isten ellen fellázadnak, a kiolthatatlan tűzhöz hasonló kínokat fognak elszenvedni. Mintegy Kr.e. 124.\n\nMóziás 3\n\nBenjámin király tovább folytatja beszédét – A Mindenható Úr agyagból formált hajlékot öltve magára fog az emberek között szolgálni – Vér fakad minden pórusából, miközben kiengesztel a világ bűneiért – Az Ő neve az egyetlen, mely által szabadulás jő – Az emberek levetkőzhetik a természetes embert, és szentekké válhatnak az engesztelés által – A gonoszok gyötrelme olyan lesz, mint a tüzes és kénköves tó. Mintegy Kr.e. 124.\n\nMóziás 4\n\nBenjámin király tovább folytatja beszédét – Az engesztelés miatt jön a szabadulás – Higgyetek Istenben, hogy megszabadulhassatok – Hűség által tartsátok meg bűneitek bocsánatát – Adjatok javaitokból a szegényeknek – Minden dolgot bölcsen és rendben tegyetek. Mintegy Kr.e. 124.\n\nMóziás 5\n\nA szentek hit által Krisztus fiaivá és leányaivá lesznek – Ezután Krisztus nevére nevezik el őket – Benjámin király arra buzdítja őket, hogy állhatatosak és rendíthetetlenek legyenek a jó cselekedetekben. Mintegy Kr.e. 124.\n\nMóziás 6\n\nBenjámin király feljegyzi az emberek neveit, és papokat jelöl ki, hogy tanítsák őket – Móziás igazlelkű királyként uralkodik. Mintegy Kr.e. 124–121.\n\nMóziás 7\n\nAmmon megtalálja Lehi-Nefi földjét, ahol Limhi a király – Limhi népe a lámániták rabságában van – Limhi felidézi a történetüket – Egy próféta (Abinádi) bizonyságot tett arról, hogy Krisztus minden dolog Istene és Atyja – Azok, akik tisztátalanságot vetnek, forgószelet aratnak, és azokat, akik az Úrba helyezik bizalmukat, meg fogják szabadítani. Mintegy Kr.e. 121.\n\nMóziás 8\n\nAmmon Limhi népét tanítja – Tudomást szerez a huszonnégy járedita lemezről – Az ősi feljegyzéseket a látnokok tudják lefordítani – Nincs nagyobb ajándék a látnokságnál. Mintegy Kr.e. 121.\n\nMóziás 9\n\nZeniff egy csoportot kivezet Zarahemlából, hogy Lehi-Nefi földjét birtokolják – A lámánita király megengedi nekik, hogy örököljék a földet – Háború a lámániták és Zeniff népe között. Mintegy Kr.e. 200 – 187.\n\nMóziás 10\n\nLámán király meghal – Népe vad és kegyetlen, és hamis hagyományokban hisz – Zeniff és népe legyőzik őket. Mintegy Kr.e. 187–160.\n\nMóziás 11\n\nNoé király gonoszságban uralkodik – Hites feleségeivel és szolgáló feleségeivel kedvét leli a kicsapongó életben – Abinádi megjövendöli, hogy a népet rabságba fogják hajtani – Noé király az életére tör. Mintegy Kr.e. 160–150.\n\nMóziás 12\n\nAbinádit bebörtönzik, mert a nép pusztulásáról és Noé király haláláról prófétál – A hamis papok a szentírásokat idézik, és úgy tesznek, mintha betartanák Mózes törvényét – Abinádi a tízparancsolatra kezdi tanítani őket. Mintegy Kr.e. 148.\n\nMóziás 13\n\nAbinádit isteni hatalom védelmezi – A tízparancsolatot tanítja – A szabadulás nem egyedül Mózes törvénye által jön el – Isten maga hoz majd engesztelést és váltja meg népét. Mintegy Kr.e. 148.\n\nMóziás 14\n\nÉsaiás a Messiásról szól – Elmondja a Messiás megaláztatását és szenvedéseit – Lelkét felajánlja a bűnökért, és közbenjár a vétkesekért – Vesd össze Ésaiás 53. Mintegy Kr.e. 148.\n\nMóziás 15\n\nMilyen értelemben Atya és Fiú is Krisztus – Közbenjár népéért és viselni fogja vétkeiket – Népe és mind a szent próféták az ő magja – Véghezviszi a feltámadást – A kisgyermekeknek örök életük van. Mintegy Kr.e. 148.\n\nMóziás 16\n\nIsten megváltja az embereket elveszett és elbukott állapotukból – Akik testiek, azok úgy maradnak, mintha nem lenne megváltás – Krisztus véghezviszi a feltámadást, végtelen életre vagy végtelen kárhozatra. Mintegy Kr.e. 148.\n\nMóziás 17\n\nAlma elhiszi és leírja Abinádi szavait – Abinádi tűzhalált szenved – Gyilkosaira betegséget és tűzhalált jövendöl. Mintegy Kr.e. 148.\n\nMóziás 18\n\nAlma titokban prédikál – Elmagyarázza a keresztség szövetségét, és Mormon vizében keresztel – Megszervezi Krisztus egyházát és papokat szentel fel – A papok saját magukat tartják fenn és tanítják a népet – Alma és népe Noé király elől a vadonba menekül. Mintegy Kr.e. 147–145.\n\nMóziás 19\n\nGedeon arra törekszik, hogy megölje Noé királyt – A lámániták betörnek az országba – Noé király tűzhalált szenved – Limhi adófizető fejedelemként uralkodik. Mintegy Kr.e. 145–121.\n\nMóziás 20\n\nNoé papjai lámánita leányokat hurcolnak el – A lámániták háborút indítanak Limhi és népe ellen – A lámánita seregeket visszaverik és megbékítik. Mintegy Kr.e. 145–123.\n\nMóziás 21\n\nLimhi népét verik és legyőzik a lámániták – Limhi népe találkozik Ammonnal és megtér – Beszélnek Ammonnak a huszonnégy járedita lemezről. Mintegy Kr.e. 122–121.\n\nMóziás 22\n\nTerveket szőnek a lámániták rabságból történő megszökésére – Lerészegítik a lámánitákat – A nép elszökik, visszatér Zarahemlába és Móziás király alattvalói lesznek. Mintegy Kr.e. 121–120.\n\nMóziás 23\n\nAlma visszautasítja, hogy király legyen – Főpapként szolgál – Az Úr megfegyelmezi népét, és a lámániták elfoglalják Hélám földjét – Amulon, Noé király gonosz papjainak vezére, a lámánita király alattvalójaként uralkodik. Mintegy Kr.e. 145–121.\n\nMóziás 24\n\nAmulon üldözi Almát és népét – Halállal fenyegetik őket, ha imádkoznak – Az Úr gondoskodik róla, hogy könnyűnek tűnjenek a terheik – Kiszabadítja őket a rabságból, és visszatérnek Zarahemlába. Mintegy Kr.e. 145–120.\n\nMóziás 25\n\nMulek leszármazottjai Zarahemlában nefitákká lesznek – Hallanak Alma és Zeniff népéről – Alma megkereszteli Limhit és egész népét – Móziás felhatalmazza Almát, hogy megszervezze Isten egyházát. Mintegy Kr.e. 120.\n\nMóziás 26\n\nA hitetlenek az Egyház tagjai közül sokat bűnbe visznek – Alma az örök élet ígéretét kapja – Mindazok, akik bűnbánatot tartanak és megkeresztelkednek, megbocsátást nyernek – A bűnben élő egyháztagok, akik bűnbánatot tartanak és vallomást tesznek Almának és az Úrnak, megbocsáttatnak; máskülönben nem számláltatnak az egyház népe közé. Mintegy Kr.e. 120–100.\n\nMóziás 27\n\nMóziás megtiltja az üldöztetést és egyenlőséget parancsol – Az ifjabb Alma és Móziás négy fia az egyház elpusztítására törekednek – Egy angyal jelenik meg és megparancsolja nekik, hogy hagyjanak fel gonosz cselekedeteikkel – Almát némaság sújtja – Az egész emberiségnek újjá kell születnie ahhoz, hogy szabadulást nyerjen – Alma és Móziás fiai örvendetes híreket jelentenek ki. Mintegy Kr.e. 100–92.\n\nMóziás 28\n\nMóziás fiai elmennek prédikálni a lámánitáknak – A két látnoki követ felhasználva Móziás lefordítja a járedita lemezeket. Mintegy Kr.e. 92.\n\nMóziás 29\n\nMóziás indítványozza, hogy bírákat válasszanak király helyett – A hamislelkű királyok bűnbe viszik népüket – A nép hangja főbírónak választja az ifjabb Almát – Ő főpap is az egyház felett – Az idősebb Alma és Móziás meghalnak. Mintegy Kr.e. 92–91.\n\nAlma\n\n\n\n\n\n\nAlma 1\n\nNehór hamis tanokat tanít, egyházat alapít, bevezeti a papi mesterkedést és megöli Gedeont – Nehórt kivégzik a bűntetteiért – A papi mesterkedések és az üldöztetések elterjednek a nép között – A papok saját magukat tartják el, a nép gondoskodik a szegényekről és az egyház virágzik. Mintegy Kr.e. 91–88.\n\nAlma 2\n\nAmlici arra törekszik, hogy király legyen, és a nép hangja elutasítja – Követői királlyá teszik őt – Az amliciták háborúznak a nefiták ellen és vereséget szenvednek – A lámániták és az amliciták egyesítik erőiket és vereséget szenvednek – Alma megöli Amlicit. Mintegy Kr.e. 87.\n\nAlma 3\n\nAz amliciták a prófécia szava szerint megjelölték magukat – A lámániták lázadásukért lettek megátkozva – Az emberek önmaguk hozzák magukra az átkot – A nefiták legyőznek egy másik lámánita hadsereget. Mintegy Kr.e. 87–86.\n\nAlma 4\n\nAlma megtértek ezreit kereszteli meg – Gonoszság férkőzik az egyházba és akadályozza az egyház fejlődését – Nefihát nevezik ki főbírónak – Alma, főpapként, a szolgálatnak szenteli magát. Mintegy Kr.e. 86–83.\n\nAlma 5\n\nA szabadulás elnyeréséhez az embereknek bűnbánatot kell tartaniuk és be kell tartaniuk a parancsolatokat, újjá kell születniük, és Krisztus vére által meg kell tisztítaniuk a ruházatukat, alázatosnak kell lenniük, és le kell vetniük magukról a kevélységet és az irigységet, és igazlelkű cselekedeteket kell tenniük – A jó pásztor hívja a népét – Akik gonosz cselekedeteket tesznek, azok az ördög gyermekei – Alma bizonyságot tesz tanainak igaz voltáról, és megparancsolja az embereknek, hogy tartsanak bűnbánatot – Az igazlelkűek nevei az élet könyvében lesznek felírva. Mintegy Kr.e. 83.\n\nAlma 6\n\nZarahemlában megtisztítják és rendbe hozzák az egyházat – Alma Gedeonba megy prédikálni. Mintegy Kr.e. 83.\n\nAlma 7\n\nKrisztus Máriától fog megszületni – Megoldja a halál kötelékét, és magára veszi népének bűneit – Akik bűnbánatot tartanak, megkeresztelkednek, és betartják a parancsolatokat, azoknak örök életük lesz – Tisztátalanság nem örökölheti Isten királyságát – Az alázatosság, a hit, a remény és a jószívűség a követelmény. Mintegy Kr.e. 83.\n\nAlma 8\n\nAlma Melekben prédikál és keresztel – Ammonihában elutasítják és elmegy onnan – Egy angyal megparancsolja neki, hogy térjen vissza és hirdesse a népnek, hogy tartsanak bűnbánatot – Amulek befogadja, és ők ketten Ammonihában prédikálnak. Mintegy Kr.e. 82.\n\nAlma 9\n\nAlma megparancsolja Ammoniha népének, hogy tartsanak bűnbánatot – Az Úr az utolsó napokban irgalmas lesz a lámánitákhoz – Ha a nefiták elhagyják a világosságot, a lámániták el fogják pusztítani őket – Isten Fia hamarosan el fog jönni – Meg fogja váltani azokat, akik bűnbánatot tartanak, megkeresztelkednek és akiknek hitük van az ő nevében. Mintegy Kr.e. 82.\n\nAlma 10\n\nLehi Manassétól származott – Amulek felidézi az angyal parancsát, hogy gondoskodjék Almáról – Az igazlelkűek imái okozzák, hogy megkímélik a népet – A hamislelkű törvénytudók és bírák fektetik le a nép pusztulásának alapjait. Mintegy Kr.e. 82.\n\nAlma 11\n\nA nefita pénzrendszer leírása – Amulek Zézrommal vitatkozik – Krisztus nem fogja megszabadítani bűneikben az embereket – Csak azok szabadulnak meg, akik öröklik a mennyek királyságát – Minden ember fel fog támadni halhatatlanságban – Nincs halál a feltámadás után. Mintegy Kr.e. 82.\n\nAlma 12\n\nAlma Zézrommal vitatkozik – Isten rejtelmei csak a hűségeseknek adhatók meg – Az emberek gondolataik, hitük, szavaik és cselekedeteik alapján lesznek megítélve – A gonoszok lelki halált fognak szenvedni – Ez a halandó élet próbatételi állapot – A megváltás terve véghezviszi a feltámadást, és hit által a bűnök bocsánatát – A bűnbánók az Egyszülött Fiú által jogot formálnak az irgalomra. Mintegy Kr.e. 82.\n\nAlma 13\n\nRendkívüli hitük és jó cselekedeteik miatt hívnak el férfiakat főpapoknak – A parancsolatokat kell tanítaniuk – Igazlelkűség által szenteltetnek meg és mennek be az Úr nyugalmába – Melkisédek ezek egyike volt – Angyalok örvendetes híreket jelentenek ki szerte az országban – Ki fogják nyilatkoztatni Krisztus valóságos eljövetelét. Mintegy Kr.e. 82.\n\nAlma 14\n\nAlmát és Amuleket bebörtönzik és megverik – A hívőket és szentírásaikat tűz által égetik el – Ezeket a vértanúkat az Úr fogadja dicsőségben – A börtönfalak meghasadnak és leomlanak – Alma és Amulek kiszabadulnak, üldözőik pedig meghalnak. Mintegy Kr.e. 82–81.\n\nAlma 15\n\nAlma és Amulek Szidómba mennek és megalapítanak egy gyülekezetet – Alma meggyógyítja Zézromot, aki csatlakozik az egyházhoz – Sokakat megkeresztelnek, és az egyház virágzik – Alma és Amulek Zarahemlába mennek. Mintegy Kr.e. 81.\n\nAlma 16\n\nA lámániták elpusztítják Ammoniha népét – Zorám győzelemre vezeti a nefitákat a lámániták ellen – Alma és Amulek és még sokan mások prédikálják az igét – Azt tanítják, hogy feltámadása után Krisztus meg fog jelenni a nefitáknak. Mintegy Kr.e. 81–77.\n\nAlma 17\n\nMóziás fiai rendelkeznek a prófétálás és a kinyilatkoztatás lelkével – Különböző utakra mennek, hogy a lámánitáknak az igét hirdessék – Ammon Ismáel földjére megy és Lamóni király szolgája lesz – Ammon megmenti a király nyájait és megöli ellenségeit Szébus vizénél. 1–3. vers mintegy Kr.e. 77; 4. vers mintegy Kr.e. 91–77; és az 5–39. vers mintegy Kr.e. 91.\n\nAlma 18\n\nLamóni király azt feltételezi, hogy Ammon a Nagy Lélek – Ammon a királynak a teremtésről, Istennek az emberekkel való cselekedeteiről és a megváltásról tanít, mely Krisztuson keresztül jön el – Lamóni hisz és a földre rogy, mintha halott lenne. Mintegy Kr.e. 90.\n\nAlma 19\n\nLamóni elnyeri az örökké tartó élet fényét és látja a Megváltót – Háza népe révületbe esik és sokan angyalokat látnak – Ammon csodálatosképpen megőriztetik – Sokakat megkeresztel és megalapít közöttük egy gyülekezetet. Mintegy Kr.e. 90.\n\nAlma 20\n\nAz Úr Ammont Middóniba küldi, hogy kiszabadítsa bebörtönzött testvéreit – Ammon és Lamóni találkoznak Lamóni atyjával, aki király az egész ország felett – Ammon arra kényszeríti az öreg királyt, hogy hagyja jóvá testvérei szabadon bocsátását. Mintegy Kr.e. 90.\n\nAlma 21\n\nÁron az amalekitáknak Krisztusról és az ő engeszteléséről tanít – Áront és testvéreit Middóniban bebörtönzik – Szabadulásuk után a zsinagógákban tanítanak és sokakat megtérítenek – Lamóni vallásszabadságot biztosít a népnek Ismáel földjén. Mintegy Kr.e. 90–77.\n\nAlma 22\n\nÁron Lamóni atyját a teremtésről, Ádám bukásáról és a Krisztus általi megváltás tervéről tanítja – A király és egész háza népe megtér – Az ország felosztásának magyarázata a nefiták és a lámániták között. Mintegy Kr.e. 90–77.\n\nAlma 23\n\nKihirdetik a vallásszabadságot – Hét ország és város lámánitái megtérnek – Anti-nefi-lehitáknak nevezik magukat és megszabadulnak az átoktól – Az amalekiták és az amuloniták elutasítják az igazságot. Mintegy Kr.e. 90–77.\n\nAlma 24\n\nA lámániták Isten népe ellen jönnek – Az anti-nefi-lehiták örvendeznek Krisztusban és angyalok látogatják meg őket – Inkább a halál elszenvedését választják, semhogy megvédjék magukat – Még több lámánita megtér. Mintegy Kr.e. 90–77.\n\nAlma 25\n\nTerjed a lámánita erőszak – Amint Abinádi megjövendölte, Noé király papjainak magja elveszik – Sok lámánita megtér és Anti-Nefi-Lehi népéhez csatlakozik – Hisznek Krisztusban és betartják Mózes törvényét. Mintegy Kr.e. 90–77.\n\nAlma 26\n\nAmmon örvendezik az Úrban – A hűségeseket megerősíti az Úr, és tudás adatik nekik – Hit által lelkek ezreit vezetheti bűnbánatra az ember – Istennél van minden hatalom és ő minden dolgot felfog. Mintegy Kr.e. 90–77.\n\nAlma 27\n\nAz Úr megparancsolja Ammonnak, hogy vezesse biztonságba Anti-Nefi-Lehi népét – Almával találkozván Ammon öröme kimeríti az erejét – A nefiták az anti-nefi-lehitáknak adják Jerson földjét – Ammon népének nevezvén őket. Mintegy Kr.e. 90–77.\n\nAlma 28\n\nEgy óriási csatában legyőzik a lámánitákat – Tízezreket ölnek meg – A gonoszok a végtelen jaj állapotának kiszolgáltatottjai lesznek; az igazlelkűek pedig soha véget nem érő boldogságot nyernek el. Mintegy Kr.e. 77–76.\n\nAlma 29\n\nAlma angyali buzgósággal szeretne bűnbánatot hirdetni – Az Úr minden nemzetnek ad tanítókat – Alma örvendezik az Úr munkájában, valamint Ammon és testvérei sikerében. Mintegy Kr.e. 76.\n\nAlma 30\n\nKorihór, az antikrisztus, nevetség tárgyává teszi Krisztust, az engesztelést és a prófétálás lelkét – Azt tanítja, hogy nincs Isten, nincs az ember bukása, nincs büntetés a bűnért, és nincs Krisztus – Alma bizonyságot tesz róla, hogy Krisztus el fog jönni, és hogy minden dolog azt mutatja, hogy van Isten – Korihór jelt követel és erre megnémul – Az ördög angyalként jelent meg Korihórnak, és betanította neki, hogy mit kell mondania – Korihórt letapossák és meghal. Mintegy Kr.e. 76–74.\n\nAlma 31\n\nAlma missziót vezet a hitehagyott zorámiták visszatérítésére – A zorámiták tagadják Krisztust, hamis elképzelésben hisznek a kiválasztottságot illetően, és megadott imákkal hódolnak – A misszionáriusok eltelnek a Szent Lélekkel – Megpróbáltatásaik feloldódnak Krisztus örömében. Mintegy Kr.e. 74.\n\nAlma 32\n\nAlma a szegényeket tanítja, akiket megpróbáltatásaik alázatossá tettek – A hit reménység abban, ami nem látható, de igaz – Alma bizonyságot tesz arról, hogy angyalok szolgálnak férfiaknak, nőknek és gyermekeknek – Alma az igét egy maghoz hasonlítja – Azt el kell ültetni és táplálni – Akkor fává növekszik, melyről az örök élet gyümölcsét szedi az ember. Mintegy Kr.e. 74.\n\nAlma 33\n\nZénos azt tanította, hogy az emberek mindenhol imádkozzanak és hódoljanak, és hogy az ítéletek a Fiú miatt fordíttatnak el – Zénok azt tanította, hogy a Fiú miatt adatik az irgalom – Mózes a vadonban Isten Fiának egy mintaképét emelte fel. Mintegy Kr.e. 74.\n\nAlma 34\n\nAmulek bizonyságot tesz arról, hogy Krisztusban van a szabadulást hozó ige – Ha nem történik engesztelés, akkor az egész emberiségnek el kell vesznie – Mózes törvényének egésze Isten Fiának áldozatára mutat – A megváltás örök terve a hiten és a bűnbánaton alapszik – Imádkozzatok fizikai és lelki áldásokért – Ez az élet a felkészülés ideje az embereknek az Istennel való találkozásra – Isten előtti félelemmel vigyétek véghez a szabadulásotokat. Mintegy Kr.e. 74.\n\nAlma 35\n\nAz ige prédikálása romba dönti a zorámiták mesterkedéseit – Kiűzik a megtérteket, akik azután Ammon népéhez csatlakoznak Jersonban – Alma bánkódik a nép gonoszsága miatt. Mintegy Kr.e. 74.\n\nAlma 36\n\nAlma tanúbizonyságot tesz Hélamánnak azt követő megtéréséről, hogy látott egy angyalt – Egy ítélet alá került lélek fájdalmait szenvedte; Jézus nevét szólította, és ezt követően Istentől született – Édes öröm töltötte el lelkét – Angyalok seregét látta, amint azok Istent dicsérték – Sok megtért ízlelte és látta azt, amit ő ízlelt és látott. Mintegy Kr.e. 74.\n\nAlma 37\n\nA rézlemezek és más szentírások azért őriztettek meg, hogy szabadulásra vezessenek lelkeket – A járediták gonoszságuk miatt pusztultak el – Titkos esküiket és szövetségeiket távol kell tartani a néptől – Minden dolgodban tanácskozz az Úrral – Amint a Liahóna a nefitákat vezérelte, ugyanúgy vezérli Krisztus szava örök életre az embereket. Mintegy Kr.e. 74.\n\nAlma 38\n\nSiblont a igazlelkűség miatt üldözték – A szabadulás Krisztusban van, aki a világ élete és világossága – Zabolázzátok meg minden szenvedélyeteket. Mintegy Kr.e. 74.\n\nAlma 39\n\nA szexuális bűn utálatosság – Koriánton bűnei tartották vissza a zorámitákat az ige befogadásától – A Krisztusi megváltás visszahat, megszabadítva a hithűeket, akik azelőtt éltek. Mintegy Kr.e. 74.\n\nAlma 40\n\nKrisztus véghezviszi minden ember feltámadását – Az igazlelkűek, akik meghaltak, a paradicsomba mennek, a gonoszok pedig a külső sötétségre, és ott várják meg feltámadásuk napját – A feltámadásban minden dolog visszaállíttatik annak megfelelő és tökéletes formájához. Mintegy Kr.e. 74.\n\nAlma 41\n\nA feltámadáskor az emberek előjönnek a végtelen boldogság, vagy a végtelen nyomorúság állapotába – A gonoszság sohasem volt boldogság – A testi emberek Isten nélkül vannak a világban – A visszaállításnál minden ember a halandóságban szerzett sajátosságokat és tulajdonságokat kapja vissza. Mintegy Kr.e. 74.\n\nAlma 42\n\nA halandóság egy próbatételi idő, mely lehetővé teszi az embernek, hogy bűnbánatot tartson és Istent szolgálja – A bukás időleges halált és lelki halált hozott az egész emberiségre – A megváltás a bűnbánaton keresztül jön el – Isten maga hoz engesztelést a világ bűneiért – Az irgalom azoknak van, akik bűnbánatot tartanak – Mindenki más Isten igazságosságának van kitéve – Az irgalom az engesztelés miatt jön el – Csak az igazán töredelmesek szabadulnak meg. Mintegy Kr.e. 74.\n\nAlma 43\n\nAlma és fiai prédikálják az igét – A zorámiták és más nefita szakadárok lámánitákká lesznek – A lámániták a nefiták ellen jönnek háborúba – Moróni védőfegyverzettel fegyverezi fel a nefitákat – Az Úr kinyilatkoztatja Almának a lámániták haditervét – A nefiták otthonaikat, szabadságukat, családjaikat és vallásukat védik – Moróni és Lehi seregei körülveszik a lámánitákat. Mintegy Kr.e. 74.\n\nAlma 44\n\nMoróni megparancsolja a lámánitáknak, hogy kössenek békeszövetséget, különben elpusztítják őket – Zerahemna visszautasítja az ajánlatot, és a csata újra elkezdődik – Moróni csapatai megverik a lámánitákat. Mintegy Kr.e. 74–73.\n\nAlma 45\n\nHélamán hisz Alma szavainak – Alma megjövendöli a nefiták pusztulását – Megáldja és megátkozza ezt a földet – Lehetséges, hogy Almát felragadta a Lélek, mint Mózest – Az Egyházban növekszik a széthúzás. Mintegy Kr.e. 73.\n\nAlma 46\n\nAmalikiás ármánykodással király akar lenni – Moróni felemeli a szabadság zászlaját – Összegyűjti a népet, hogy védjék meg vallásukat – Az igaz hívőket keresztényeknek hívják – József maradéka megőriztetik – Amalikiás és a szakadárok Nefi földjére menekülnek – Azokat, akik nem támogatják a szabadság ügyét, megölik. Mintegy Kr.e. 73–72.\n\nAlma 47\n\nAmalikiás árulás, gyilkosság és ármánykodás útján lesz a lámániták királya – A nefita elszakadók gonoszabbak és kegyetlenebbek, mint a lámániták. Mintegy Kr.e. 72.\n\nAlma 48\n\nAmalikiás a lámánitákat a nefiták ellen uszítja – Moróni felkészíti népét a keresztények ügyének megvédésére – Isten hatalmas embere ő, aki örül a függetlenségnek és a szabadságnak. Mintegy Kr.e. 72.\n\nAlma 49\n\nA beözönlő lámániták nem tudják bevenni Ammoniha és Noé megerősített városait – Amalikiás Istent átkozza és megesküszik, hogy iszik Moróni véréből – Hélamán és testvérei folytatják az egyház megerősítését. Mintegy Kr.e. 72.\n\nAlma 50\n\nMoróni megerősíti a nefiták földjeit – Sok új várost építenek – Háborúk és pusztítások várnak a nefitákra gonoszságuk és utálatosságaik napjaiban – Teánkum megveri Moriántont és szakadárjait – Nefiha meghal, és fia, Pahorán tölti be a bírói széket. Mintegy Kr.e. 72–67.\n\nAlma 51\n\nA királypártiak a törvény megváltoztatására törekednek, és királyt állítanak – Pahoránt és a szabadságpártiakat a nép hangja támogatja – Moróni a királypártiakat országuk védelmére kényszeríti, vagy kivégezteti őket – Amalikiás és a lámániták sok megerősített várost bevesznek – Teánkum visszaveri a lámánita megszállást, és megöli Amalikiást a sátrában. Mintegy Kr.e. 67–66.\n\nAlma 52\n\nAmmoron követi Amalikiást a lámániták királyaként – Moróni, Teánkum és Lehi vezetik a nefitákat győztes háborúban a lámániták ellen – Visszaveszik Mulek városát és megölik a zorámita Jákóbot. Mintegy Kr.e. 66–64.\n\nAlma 53\n\nA lámánita foglyokat Bőség városának a megerősítésére használják – A nefiták közötti széthúzások lámánita győzelmeket eredményeznek – Hélamán átveszi a parancsnokságot Ammon népe kétezer ifjú fia felett. Mintegy Kr.e. 64–63.\n\nAlma 54\n\nAmmoron és Moróni a foglyok kicseréléséért folytatnak tárgyalásokat – Moróni követeli, hogy a lámániták vonuljanak vissza és hagyjanak fel gyilkos támadásaikkal – Ammoron azt követeli, hogy a nefiták tegyék le a fegyvereiket és legyenek a lámániták alattvalói. Mintegy Kr.e. 63.\n\nAlma 55\n\nMoróni visszautasítja a foglyok kicserélését – A lámánita őröket arra csábítják, hogy részegedjenek le, és kiszabadítják a nefita foglyokat – Gid városát vérontás nélkül beveszik. Mintegy Kr.e. 63–62.\n\nAlma 56\n\nHélamán levelet küld Moróninak, amely beszámol a lámánitákkal folytatott háború állásáról – Antipus és Hélamán nagy győzelmet aratnak a lámániták felett – Hélamán kétezer ifjú fia csodálatos erővel harcol, és egy sem esik el közülük. 1. vers: mintegy Kr.e. 62; 2–19. versek: mintegy Kr.e. 66; 20–57. versek: mintegy Kr.e. 65–64.\n\nAlma 57\n\nHélamán felidézi Antipára bevételét, és hogy Kuméni városa megadta magát, majd később megvédték – Ammonita ifjai vitézül harcolnak; mind megsebesülnek, de egy sem esik el – Gid jelenti a lámánita foglyok legyilkolását és elmenekülését. Mintegy Kr.e. 63.\n\nAlma 58\n\nHélamán, Gid és Teomner csellel beveszik Manti városát – A lámániták visszavonulnak – Ammon népének fiai megőriztetnek, amikor megállnak szabadságuk és hitük védelmében. Mintegy Kr.e. 63–62.\n\nAlma 59\n\nMoróni kéri Pahoránt, hogy erősítse meg Hélamán hadait – A lámániták beveszik Nefiha városát – Moróni haragszik a kormányra. Mintegy Kr.e. 62.\n\nAlma 60\n\nMoróni elpanaszolja Pahoránnak, hogy a kormány nem törődik a seregekkel – Az Úr eltűri, hogy az igazlelkűeket megöljék – A nefitáknak minden erejüket és eszközüket fel kell használni, hogy megszabadítsák magukat az ellenségeiktől – Moróni azzal fenyegetőzik, hogy harcolni fog a kormány ellen, ha nem gondoskodnak segítségről seregeinek. Mintegy Kr.e. 62.\n\nAlma 61\n\nPahorán beszél Moróninak a kormány elleni felkelésről és lázadásról – A királypártiak beveszik Zarahemlát és szövetkeznek a lámánitákkal – Pahorán katonai segítséget kér a lázadók ellen. Mintegy Kr.e. 62.\n\nAlma 62\n\nMoróni Pahorán segítségére vonul Gedeon földjére – A királypártiakat, akik visszautasítják hazájuk megvédését, kivégzik – Pahorán és Moróni visszaveszik Nefihát – Sok lámánita csatlakozik Ammon népéhez – Teánkum megöli Ammoront, mire őt is megölik – A lámánitákat kiűzik az országból és békét teremtenek – Hélamán visszatér a szolgálathoz és felépíti az egyházat. Mintegy Kr.e. 62–57.\n\nAlma 63\n\nSiblon, később pedig Hélamán birtokába kerülnek a szent feljegyzések – Sok nefita az északi földre megy – Hagót hajókat épít, amelyekkel elhajóznak a nyugati tengeren – Moróniha csatában megveri a lámánitákat. Mintegy Kr.e. 56–52.\n\nHélamán\n\n\n\n\n\n\nHélamán 1\n\nMásodik Pahorán lesz a főbíró, de Kiskumen megöli – Pakuméni tölti be a bírói széket – A lámánita seregeket Koriántumr vezeti, beveszi Zarahemlát és megöli Pakuménit – Moróniha megveri a lámánitákat, visszafoglalja Zarahemlát, Koriántumr pedig elesik. Mintegy Kr.e. 52–50.\n\nHélamán 2\n\nHélamán, Hélamánnak a fia lesz a főbíró – Gadianton vezeti Kiskumen bandáját – Hélamán szolgája megöli Kiskument, és a Gadianton banda a vadonba menekül. Mintegy Kr.e. 50–49.\n\nHélamán 3\n\nSok nefita az északi földre vándorol – Cementházakat építenek és sok feljegyzést vezetnek – Tízezrek térnek meg és keresztelkednek meg – Isten szava szabaduláshoz vezeti az embert – Nefi, Hélamán fia tölti be a bírói széket. Mintegy Kr.e. 49–39.\n\nHélamán 4\n\nA nefita szakadárok és a lámániták összevonják haderőiket, és elfoglalják Zarahemla földjét – A nefiták vereségét gonoszságuk okozza – Az egyház hanyatlik és a nép olyan gyengévé válik, mint a lámániták. Mintegy Kr.e. 38–30.\n\nHélamán 5\n\nNefi és Lehi a prédikálásnak szentelik magukat – Nevük arra ösztönzi őket, hogy életüket őseik életének mintájára éljék – Krisztus megváltja azokat, akik bűnbánatot tartanak – Nefi és Lehi sok embert megtérít, bebörtönzik őket, és tűz veszi őket körül – Egy sötét felhő háromszáz embert beárnyékol – A föld megrendül és egy hang megparancsolja az embereknek, hogy tartsanak bűnbánatot – Nefi és Lehi angyalokkal társalognak és a tömeget tűz veszi körül. Mintegy Kr.e. 30.\n\nHélamán 6\n\nAz igazlelkű lámániták a gonosz nefitáknak prédikálnak – Mindkét nép boldogul a béke és a bőség időszakában – Lucifer, a bűn szerzője, gyilkosságokra és gonoszságokra bujtogatja a gonoszok és a Gadianton rablók szívét – A rablók átveszik az irányítást a nefita kormányban. Mintegy Kr.e. 29–23.\n\nHélamán 7\n\nAz északi földrészen elutasítják Nefit, és ő visszatér Zarahemlába – A kertjében levő torony tetején imádkozik, majd felszólítja a népet, hogy térjenek meg, vagy el fognak veszni. Mintegy Kr.e. 23–21.\n\nHélamán 8\n\nKorrupt bírák arra törekednek, hogy Nefi ellen uszítsák a népet – Ábrahám, Mózes, Zénos, Zénok, Éziás, Ésaiás, Jeremiás, Lehi és Nefi mind bizonyságot tettek Krisztusról – Nefi sugallat által közhírré teszi a főbíró meggyilkolását. Mintegy Kr.e. 23–21.\n\nHélamán 9\n\nA hírnökök a főbírót holtan találják a bírói székben – Bebörtönzik, de később kiengedik őket – Sugallat által Nefi megmondja, hogy Szeántum a gyilkos – Nefit néhányan elismerik prófétának. Mintegy Kr.e. 23–21.\n\nHélamán 10\n\nAz Úr Nefinek adja a pecsételés hatalmát – Hatalmat kap arra, hogy összekössön vagy feloldjon a földön és a mennyben – Megparancsolja a népnek, hogy tartsanak bűnbánatot, vagy el fognak veszni – A Lélek sokaságtól sokaságig viszi őt. Mintegy Kr.e. 21–20.\n\nHélamán 11\n\nNefi megkéri az Urat, hogy éhínséggel váltsa fel háborúikat – Sok ember elvész – Bűnbánatot tartanak és Nefi esőért könyörög az Úrhoz – Nefi és Lehi sok kinyilatkoztatást kapnak – A Gadianton rablók gyökeret vernek az országban. Mintegy Kr.e. 20–6.\n\nHélamán 12\n\nAz ember álhatatlan, balga és gyorsan tesz gonoszságot – Az Úr megfenyíti népét – Az ember semmisége, Isten hatalmához hasonlítva – Az ítélet napján az ember vagy örökké tartó életet, vagy örökké tartó elítéltséget nyer. Mintegy Kr.e. 6.\n\nHélamán 13\n\nA lámánita Sámuel megjövendöli a nefiták pusztulását, ha nem tartanak bűnbánatot – Átkozottak ők és a kincseik – Elutasítják és megkövezik a prófétákat, démonok kerítik be őket, és gonosz cselekedetekben keresik a boldogságot. Mintegy Kr.e. 6.\n\nHélamán 14\n\nSámuel megjövendöli, hogy Krisztus születésekor világos lesz éjszaka, és egy új csillag lesz az égen – Krisztus megváltja az embereket az időleges és a lelki haláltól – Halálának jelei közé tartozik a három napi sötétség, a sziklák meghasadása és a nagy természeti katasztrófák. Mintegy Kr.e. 6.\n\nHélamán 15\n\nAz Úr megfenyítette a nefitákat, mert szerette őket – A megtért lámániták szilárdak és állhatatosak a hitben – Az Úr az utolsó napokban irgalmas lesz a lámánitákhoz. Mintegy Kr.e. 6.\n\nHélamán 16\n\nNefi megkereszteli azokat a nefitákat, akik hisznek Sámuelnek – Sámuelt nem lehet megölni a bűnbánatot nem tartó nefiták nyilaival és köveivel – Egyesek megkeményítik szívüket, mások meg angyalokat látnak – A hitetlenek azt mondják, hogy értelmetlen hinni Krisztusban és Jeruzsálembeli eljövetelében. Mintegy Kr.e. 6–1.\n\n3 Nefi\n\n\n\n\n\n\n3 Nefi 1\n\nHélamán fia, Nefi elhagyja az országot, és fia, Nefi vezeti a feljegyzéseket – Annak ellenére, hogy bőven van jel és csoda, a gonoszok azt tervezik, hogy megölik az igazlelkűeket – Elérkezik Krisztus születésének éjszakája – Megadatik a jel, és egy új csillag születik – A hazudozások és a megtévesztések növekednek, és a Gadianton rablók sok embert megölnek. Mintegy Kr.u. 1–4.\n\n3 Nefi 2\n\nA nép között növekszik a gonoszság és az utálatosságok – A nefiták és a lámániták egyesülnek, hogy megvédjék magukat a Gadianton rablók ellen – A megtért lámániták fehérré lesznek, és nefitáknak hívják őket. Mintegy Kr.u. 5–16.\n\n3 Nefi 3\n\nGiddiánhi, a Gadianton vezér követeli, hogy Lakoneusz és a nefiták adják meg magukat, és adják át a földjeiket – Lakoneusz Gidgiddónit nevezi ki a seregek főkapitányának – A nefiták Zarahemla és Bőség földjére gyülekeznek, hogy megvédjék magukat. Mintegy Kr.u. 16–18.\n\n3 Nefi 4\n\nA nefita csapatok legyőzik a Gadianton rablókat – Giddiánhi elesik, és utódját, Zemnarihát felakasztják – A nefiták az Urat dicsérik a győzelmeikért. Mintegy Kr.u. 19–22.\n\n3 Nefi 5\n\nA nefiták bűnbánatot tartanak és felhagynak a bűneikkel – Mormon népének történetét írja és az örökkévaló igét hirdeti nekik – Izráelt össze fogják gyűjteni hosszú szétszórtságából. Mintegy Kr.u. 22–26.\n\n3 Nefi 6\n\nA nefiták boldogulnak – Kevélység, gazdagság és osztálykülönbségek támadnak – Az egyházat széthúzások osztják meg – Sátán nyílt lázadásba vezeti a népet – Sok próféta bűnbánatot hirdet a népnek, és megölik őket – Gyilkosaik a kormány megdöntésére szövetkeznek. Mintegy Kr.u. 26–30.\n\n3 Nefi 7\n\nA főbírót megölik, a kormányt megdöntik és a nép törzsekre szakad – Jákób, egy antikrisztus, királya lesz egy titkos összesküvésnek – Nefi bűnbánatot és Krisztusba vetett hitet prédikál – Angyalok szolgálnak neki naponta, fivérét pedig feltámasztja a halálból – Sokan bűnbánatot tartanak és megkeresztelkednek. Mintegy Kr.u. 30–33.\n\n3 Nefi 8\n\nViharok, földrengések, tüzek, forgószelek és természeti katasztrófák bizonyítják Krisztus keresztre feszítését – Sok ember elpusztul – Három napig sötétség borítja a földet – Az életben maradtak sorsuk felett siránkoznak. Mintegy Kr.u. 33–34.\n\n3 Nefi 9\n\nA sötétben Krisztus hangja kijelenti, hogy gonoszságuk miatt sok ember és város elpusztult – Továbbá kijelenti istenségét, bejelenti, hogy Mózes törvénye betöltetett, és felszólítja az embereket, hogy jöjjenek hozzá és legyenek megszabadítva. Mintegy Kr.u. 34.\n\n3 Nefi 10\n\nTöbb órán keresztül csend honol az országban – Krisztus hangja megígéri, hogy összegyűjti népét, mint tyúk a csibéit – A nép igazlelkűbb része maradt életben. Mintegy Kr.u. 34–35.\n\n3 Nefi 11\n\nAz Atya bizonyságot tesz Szeretett Fiáról – Krisztus megjelenik és kihirdeti engesztelését – Az emberek megtapintják kezein, lábain és oldalán a sebhelyeket – Hozsánnát kiáltanak – Ismerteti a keresztelés módját és menetét – A viszálykodás lelke az ördögtől való – A krisztusi tan az, hogy az emberek higgyenek, keresztelkedjenek meg és fogadják be a Szentlelket. Mintegy Kr.u. 34.\n\n3 Nefi 12\n\nJézus elhívja és megbízza a Tizenkettőt – A Hegyi beszédhez hasonló beszédet mond a nefitáknak – Az áldottakról beszél – Tanításai túlmutatnak Mózes törvényén, és előbbre valóak azoknál – Az emberek azt a parancsot kapják, hogy legyenek tökéletesek, ahogyan ő és Atyja is tökéletes – Vö. Máté 5. Mintegy Kr.u. 34.\n\n3 Nefi 13\n\nJézus a nefitákat az Úr imájára tanítja – Az a dolguk, hogy a mennyben gyűjtsenek kincseket – A Tizenkettőnek szolgálatuk idejére megparancsoltatik, hogy ne aggódjanak a világi dolgokért – Vö. Máté 6. Mintegy Kr.u. 34.\n\n3 Nefi 14\n\nJézus ezt parancsolja: Ne ítélkezzetek; Istentől kérjetek; óvakodjatok a hamis prófétáktól – Szabadulást ígér azoknak, akik az Atya akaratát teszik – Vö. Máté 7. Mintegy Kr.u. 34.\n\n3 Nefi 15\n\nJézus kijelenti, hogy Mózes törvénye őbenne betöltetett – A nefiták azok a másik juhok, akikről Jeruzsálemben beszélt – Gonoszságuk miatt az Úr népe Jeruzsálemben nem tudott Izráel szétszéledt juhairól. Mintegy Kr.u. 34.\n\n3 Nefi 16\n\nJézus másokat is meg fog látogatni Izráel elveszett juhai közül – Az utolsó napokban az evangélium eljut a nemzsidókhoz, majd Izráel házához – Az Úr népe majd szemtől szembe látja, amikor ismét elhozza Siont. Mintegy Kr.u. 34.\n\n3 Nefi 17\n\nJézus azt tanácsolja a népnek, hogy gondolkozzanak el szavain és imádkozzanak, hogy megértsék azokat – Meggyógyítja betegeiket – Imádkozik az emberekért, oly csodálatos beszédet használva, hogy azt nem lehet leírni – Angyalok szolgálnak kicsinyeiknek és tűz veszi őket körül. Mintegy Kr.u. 34.\n\n3 Nefi 18\n\nJézus bevezeti az úrvacsorát a nefiták között – Megparancsolja nekik, hogy mindig imádkozzanak a nevében – Akik érdemtelenül esznek testéből és isznak véréből, ítélet alatt vannak – A tanítványok hatalmat kapnak a Szentlélek adományozására. Mintegy Kr.u. 34.\n\n3 Nefi 19\n\nA tizenkét tanítvány szolgál a népnek, és a Szentlélekért imádkozik – A tanítványok megkeresztelkednek, és elnyerik a Szentlelket, valamint az angyalok szolgálattételét – Jézus olyan szavakat használva imádkozik, amelyeket nem lehet leírni – Bizonyságot tesz ezeknek a nefitáknak rendkívül nagy hitéről. Mintegy Kr.u. 34.\n\n3 Nefi 20\n\nJézus csodálatos módon gondoskodik kenyérről és borról, és ismét úrvacsorával szolgál a népnek – Jákób maradéka el fog jutni az Úr, Istenük megismeréséhez, és örökölni fogja az amerikai földrészt – Jézus az a bizonyos Mózeshoz hasonló próféta, a nefiták pedig a próféták gyermekei – Az Úr többi népe Jeruzsálembe lesz összegyűjtve. Mintegy Kr.u. 34.\n\n3 Nefi 21\n\nIzráel akkor lesz összegyűjtve, amikor a Mormon könyve előkerül – A nemzsidók szabad emberekként telepednek meg Amerikában – Megszabadulnak, ha hisznek és engedelmeskednek; különben kivágják és elpusztítják őket – Izráel fel fogja építeni az Új Jeruzsálemet és az elveszett törzsek visszatérnek. Mintegy Kr.u. 34.\n\n3 Nefi 22\n\nAz utolsó napokban megalapíttatik Sion és cövekjei, Izráel pedig irgalommal és gyengédséggel gyűjtetik össze – Győzedelmeskedni fognak – Vö. Ésaiás 54. Mintegy Kr.u. 34.\n\n3 Nefi 23\n\nJézus helyesli Ésaiás szavait – Megparancsolja az embereknek, hogy kutassák a próféták írásait – A lámánita Sámuelnek a feltámadással kapcsolatos szavait feljegyzéseikhez adják. Mintegy Kr.u. 34.\n\n3 Nefi 24\n\nAz Úr követe fogja előkészíteni az utat a második eljövetelhez – Krisztus lesz az ítélőbíró – Izráelnek megparancsoltatik, hogy fizessen tizedet és felajánlásokat – Vezettetik egy emlékezet könyv – Vö. Malakiás 3. Mintegy Kr.u. 34.\n\n3 Nefi 25\n\nA második eljövetelekor a kevélyeket és a gonoszokat felégetik, mint a tarlót – Illés visszatér e nagy és félelmetes nap előtt – Vö. Malakiás 4. Mintegy Kr.u. 34.\n\n3 Nefi 26\n\nJézus a kezdettől a végig mindent megmagyaráz – Csecsemők és kisgyermekek csodálatos dolgokat mondanak, amiket nem lehet leírni – Akik Krisztus egyházába tartoznak, azok között minden közös. Mintegy Kr.u. 34.\n\n3 Nefi 27\n\nJézus megparancsolja nekik, hogy az ő nevén nevezzék az egyházat – Missziója és engesztelő áldozata képezik evangéliumát – Az embereknek megparancsolja, hogy tartsanak bűnbánatot és keresztelkedjenek meg, hogy megszentelhesse őket a Szentlélek – Legyenek olyanokká, amilyen Jézus. Mintegy Kr.u. 34–35.\n\n3 Nefi 28\n\nA Tizenkettő közül kilenc örökséget szeretne, és meg is kapja annak ígéretét Krisztus királyságában, amikor meghalnak – A három nefita hatalmat szeretne, és kap a halál felett, hogy a földön maradhassanak, amíg ismét el nem jön Jézus – Átváltoznak és olyan dolgokat látnak, amelyeket nem szabad elmondani, és így most az emberek között szolgálnak. Mintegy Kr.u. 34–35.\n\n3 Nefi 29\n\nMormon könyvének előkerülése annak a jele, hogy az Úr megkezdte Izráel összegyűjtését és szövetségeinek teljesítését – Átkozottak lesznek azok, akik elutasítják az ő utolsó napi kinyilatkoztatásait és ajándékait. Mintegy Kr.u. 34–35.\n\n3 Nefi 30\n\nAz utolsó napi nemzsidóknak megparancsolják, hogy tartsanak bűnbánatot, jöjjenek Krisztushoz és számláltassanak Izráel házához. Mintegy Kr.u. 34–35.\n\n4 Nefi\n\nA nefiták és a lámániták mind megtérnek az Úrhoz – Mindenük közös, csodákat művelnek és boldogulnak ezen a földön – Két évszázad elmúltával megosztottság, gonosz dolgok, hamis egyházak és üldöztetések támadnak – Háromszáz év elmúltával már a nefiták és a lámániták is gonoszok – Ammáron elrejti a szent feljegyzéseket. Mintegy Kr.u. 35–321.\n\nMormon\n\n\n\n\n\n\nMormon 1\n\nAmmáron utasításokat ad Mormonnak a szent feljegyzésekre vonatkozóan – Háború kezdődik a nefiták és a lámániták között – A három nefita elvitetik – Gonoszság, hitetlenség, szemfényvesztés és boszorkányság uralkodik. Mintegy Kr.u. 321–326.\n\nMormon 2\n\nMormon vezeti a nefita seregeket – Vérontás és öldöklés söpör végig az országon – A nefiták az ítélet alatt lévők keserűségével siránkoznak és gyászolnak – Elmúlt kegyelmük napja – Mormon magához veszi Nefi lemezeit – Folytatódnak a háborúk. Mintegy Kr.u. 327–350.\n\nMormon 3\n\nMormon bűnbánatot hirdet a nefitáknak – Nagy győzelmet aratnak és saját erejükkel kérkednek – Mormon visszautasítja vezetésüket, és értük mondott imái hit nélküliek – A Mormon könyve felhívást intéz Izráel tizenkét törzséhez, hogy higgyenek az evangéliumban. Mintegy Kr.u. 360–362.\n\nMormon 4\n\nFolytatódik a háború és az öldöklés – Gonoszok büntetik a gonoszokat – Nagyobb gonoszság uralkodik, mint valaha is egész Izráelben – Nőket és gyermekeket áldoznak bálványoknak – A lámániták kezdik elsöpörni maguk előtt a nefitákat. Mintegy Kr.u. 363–375.\n\nMormon 5\n\nIsmét Mormon vezeti a nefita seregeket a véres és öldöklő csatákban – A Mormon könyve elő fog kerülni, hogy egész Izráelt meggyőzze arról, hogy Jézus a Krisztus – Hitetlenségük miatt a lámániták szétszóratnak, és a Lélek megszűnik irányítani őket – Az utolsó napokban a nemzsidóktól kapják majd meg az evangéliumot. Mintegy Kr.u. 375–384.\n\nMormon 6\n\nA nefiták Kumóra földjére gyülekeznek a végső csatákra – Mormon elrejti a szent feljegyzéseket a Kumóra dombban – A lámániták győzedelmeskednek, a nefita nemzet pedig elpusztul – Százezrek halnak meg kard által. Mintegy Kr.u. 385.\n\nMormon 7\n\nMormon felszólítja az utolsó napok lámánitáit, hogy higgyenek Krisztusban, fogadják el evangéliumát és legyenek megszabadítva – Mindazok, akik hisznek a Bibliában, a Mormon könyvében is hinni fognak. Mintegy Kr.u. 385.\n\nMormon 8\n\nA lámániták felkutatják és elpusztítják a nefitákat – A Mormon könyve Isten hatalma által kerül majd elő – Átok mondatik mindazokra, akik haraggal és viszállyal lihegnek az Úr munkájára – A nefita feljegyzés a gonoszság, az elkorcsosulás és a hithagyás napján kerül majd elő. Mintegy Kr.u. 400–421.\n\nMormon 9\n\nMoróni azokat szólítja fel, akik nem hisznek Krisztusban, hogy tartsanak bűnbánatot – A csodák Istenéről beszél, aki kinyilatkoztatásokat ad, és ajándékokkal, valamint jelekkel árasztja el a hithűeket – A csodák a hitetlenség miatt szűnnek meg – Jelek követik azokat, akik hisznek – Az embereket arra biztatják, hogy legyenek bölcsek és tartsák be a parancsolatokat. Mintegy Kr.u. 401–421.\n\nEther\n\n\n\n\n\n\nEther 1\n\nMoróni kivonatolja Ether írásait – Ether nemzedékrendje sorra vétetik – A járediták nyelve Bábel tornyánál nem zavarodott össze – Az Úr megígéri, hogy egy választott földre vezeti és nagy nemzetté teszi őket.\n\nEther 2\n\nA járediták felkészülnek utazásukra a megígért földre – Az egy választott föld, melyen az embereknek Krisztust kell szolgálniuk, vagy elsodorják őket – Az Úr három órán keresztül beszélget Járed fivérével – A járediták bárkákat építenek – Az Úr arra kéri Járed fivérét, javalljon valamit, a bárkák mi módon legyenek megvilágítva.\n\nEther 3\n\nJáred fivére látja az Úr ujját, amint az Úr megérinti a tizenhat követ – Krisztus megmutatja lélektestét Járed fivérének – Akik tökéletes tudással rendelkeznek, azokat nem lehet kívül tartani a fátyolon – Fordító eszközök biztosíttatnak a járedita feljegyzés napvilágra hozatalához.\n\nEther 4\n\nAz Úr megparancsolja Moróninak, hogy pecsételje le Járed fivérének írásait – Addig nem lesznek kinyilatkoztatva, míg olyan hitük nem lesz az embereknek, mint Járed fivérének – Krisztus megparancsolja az embereknek, hogy higgyenek az ő és tanítványai szavaiban – Megparancsolja az embereknek, hogy tartsanak bűnbánatot, higgyenek az evangéliumban és legyenek megszabadítva.\n\nEther 5\n\nHárom tanú és maga a mű áll majd tanúbizonyságként a Mormon könyve igazáról.\n\nEther 6\n\nA járedita bárkákat a megígért föld felé hajtják a szelek – A nép dicsőíti az Urat jóságáért – Orihát nevezik ki királynak maguk felett – Járed és fivére meghalnak.\n\nEther 7\n\nOriha igazlelkűségben uralkodik – Jogbitorlás és viszálykodás közepette állítják fel Súle és Kohór egymással vetekedő királyságát – A próféták elítélik az emberek gonoszságát és bálványimádását, akik ezt követően bűnbánatot tartanak.\n\nEther 8\n\nVersengés és viszálykodás van a királyságot illetően – Ákis titkos összeesküvést szervez, ahol esküvel fogadják, hogy megölik a királyt – A titkos összeesküvések az ördögtől valók, és nemzetek pusztulását eredményezik – A mai nemzsidókat óvják a titkos összeesküvésektől, melyek minden föld, nemzet és ország szabadságának megdöntésére törekednek.\n\nEther 9\n\nA királyság öröklés útján vagy ármánykodás és gyilkosság miatt egyik oldalról a másikra kerül – Émer látta az Igazlelkűség Fiát – Sok próféta hirdet bűnbánatot – Éhínség és mérges kígyók sanyargatják a népet.\n\nEther 10\n\nEgyik király a másikat követi – Egyes királyok igazlelkűek; mások gonoszak – Amikor az igazlelkűség uralkodik, akkor az Úr megáldja és felvirágoztatja a népet.\n\nEther 11\n\nHáborúk, széthúzások és gonosztettek uralják a járediták életét – Prófétáik megjövendölik a járediták teljes pusztulását, ha nem tartanak bűnbánatot – A nép elutasítja a próféták szavait.\n\nEther 12\n\nEther próféta arra buzdítja a népet, hogy higgyenek Istenben – Moróni felidézi a hit által történt csodákat és bámulatos dolgokat – A hit tette lehetővé Járed fivére számára, hogy lássa Krisztust – Az Úr gyengeséget ad az embereknek, hogy alázatosak legyenek – Járed fivére hit által mozdította meg a Zerin hegyet – A hit, a remény és a jószívűség elengedhetetlen a szabaduláshoz – Moróni szemtől szembe látta Jézust.\n\nEther 13\n\nEther az Új Jeruzsálemről beszél, melyet József magja fog felépíteni Amerikában – Prófétál, kiűzik, írja a járediták történetét és előre megmondja a járediták pusztulását – Az egész ország területén háború dúl.\n\nEther 14\n\nAz emberek gonoszsága átkot hoz az országra – Koriántumr csatározásba kezd Gileád, majd Lib, és azt követően Siz ellen – Vér és öldöklés borítja el az országot.\n\nEther 15\n\nJárediták milliói halnak meg a csatákban – Siz és Koriántumr végső ütközetre gyűjti össze az egész népet – Az Úr Lelke nem irányítja többé őket – A járedita nemzet teljesen kipusztul – Csak Koriántumr marad meg.\n\nMoróni\n\n\n\n\n\n\nMoróni 1\n\nMoróni a lámániták érdekében ír – Kivégzik azokat a nefitákat, akik Krisztust nem akarják megtagadni. Mintegy Kr.u. 401–421.\n\nMoróni 2\n\nJézus hatalmat adott a tizenkét nefita tanítványnak, hogy adományozhassák a Szentlélek ajándékát. Mintegy Kr.u. 401–421.\n\nMoróni 3\n\nAz elderek kézrátétellel papokat és tanítókat rendelnek el. Mintegy Kr.u. 401–421\n\nMoróni 4\n\nElmagyaráztatik, hogy mi módon szolgáljanak az úrvacsorai kenyérrel az elderek és a papok. Mintegy Kr.u. 401–421.\n\nMoróni 5\n\nElmagyaráztatik az úrvacsorai bor szolgálásának módja. Mintegy Kr.u. 401–421.\n\nMoróni 6\n\nA bűnbánó egyéneket megkeresztelik és közösségbe fogadják – Az egyház azon tagjainak, akik bűnbánatot tartanak, megbocsátanak – A gyűléseket a Szentlélek hatalma által vezetik. Mintegy Kr.u. 401–421.\n\nMoróni 7\n\nMeghívást kapunk, hogy menjünk be az Úr nyugalmába – Igaz szándékkal imádkozzunk – Krisztus Lelke lehetővé teszi az emberek számára, hogy különbséget tegyenek jó és gonosz között – Sátán Krisztus megtagadására és gonosztettekre veszi rá az embereket – A próféták kijelentik Krisztus eljövetelét – Hit által csodák történnek és angyalok szolgálnak – Az emberek reméljék az örök életet és ragaszkodjanak a jószívűséghez. Mintegy Kr.u. 401–421.\n\nMoróni 8\n\nA kisgyermekek megkeresztelése utálatos gonosztett – A kisgyermekek az engesztelés folytán élnek Krisztusban – Hit, bűnbánat, szelídség és szívbéli alázatosság, valamint a Szentlélek befogadása és a mindvégig kitartás vezetnek el a szabaduláshoz. Mintegy Kr.u. 401–421.\n\nMoróni 9\n\nA nefiták és a lámániták is megromlottak és elfajultak – Egymást kínozzák és gyilkolják – Mormon azért imádkozik, hogy kegyelem és jóság pihenjen meg Morónin mindörökké. Mintegy Kr.u. 401–421.\n\nMoróni 10\n\nTanúbizonyság Mormon könyvéről a Szentlélek hatalma által érkezik – A hithűeknek adatnak meg a Lélek ajándékai – A lelki ajándékok mindig a hitet kísérik – Moróni szavai a porból szólnak – Jöjjetek Krisztushoz, legyetek benne tökéletessé, és szenteljétek meg lelketeket. Mintegy Kr.u. 421.\n\n", "eight 0": "[center][font_size=26]A Mormon könyve[/font_size][/center]\n\nBevezetés és tanúk\n\n\n\n\n\n\ncímoldal\n\n\nA Mormon könyve kötet-címoldala\n\nEz tehát Nefi népe, valamint a lámániták feljegyzésének kivonata – Íratott a lámániták, akik Izráel házának egyik maradéka, de a zsidók és a nemzsidók számára is – Parancsra íratott, valamint a prófétálás és a kinyilatkoztatás lelke által – Megíratott, lepecsételtetett és az Úr számára elrejtetett, hogy el ne pusztítsák – Hogy Isten ajándéka és hatalma által, annak tolmácsolására előkerüljön – Moróni keze pecsételte le és rejtette el az Úr számára, hogy a megfelelő időben a nemzsidók útján előkerüljön – Annak tolmácsolása Isten ajándéka által.\n\nBevezetés\n\nA Mormon könyve egy, a Bibliához hasonlítható szentírás-kötet. Feljegyzés Isten cselekedeteiről Amerika őslakóival, és tartalmazza az örökkévaló evangélium teljességét.\n\nRövid magyarázat a Mormon könyvéről\n\nA Mormon könyve ősi amerikai népek szent feljegyzése, amelyet fémlemezekre véstek. Magában a könyvben négyféle fémlemezről van szó:\n\nKépek\n\n\n\n1 Nefi\n\n\n\n\n\n\n1 Nefi 1\n\nNefi megkezdi a feljegyzést népéről – Lehi lát látomásban egy tűzoszlopot, és olvas egy próféciákat tartalmazó könyvből – Istent dicséri, megjövendöli a Messiás eljövetelét, és prófétál Jeruzsálem pusztulásáról – A zsidók üldözik. Mintegy Kr.e. 600.\n\n1 Nefi 2\n\nLehi a Vörös-tenger melletti vadonba viszi családját – Hátrahagyják vagyonukat – Lehi áldozatot ajánl fel az Úrnak és fiait a parancsolatok betartására tanítja – Lámán és Lemuel atyjuk ellen zúgolódnak – Nefi engedelmes és hittel imádkozik; az Úr szól hozzá, és őt választja, hogy uralkodjék a fivérei felett. Mintegy Kr.e. 600.\n\n1 Nefi 3\n\nLehi fiai visszatérnek Jeruzsálembe, hogy megszerezzék a rézlemezeket – Lábán megtagadja a lemezek átadását – Nefi buzdítja és bátorítja fivéreit – Lábán ellopja vagyonukat és megkísérli, hogy megölje őket – Lámán és Lemuel megütik Nefit és Samot, és egy angyal megfeddi őket. Mintegy Kr.e. 600–592.\n\n1 Nefi 4\n\nNefi az Úr parancsára megöli Lábánt és aztán csellel megszerzi a rézlemezeket – Zorám úgy dönt, hogy csatlakozik Lehi családjához a vadonban. Mintegy Kr.e. 600–592.\n\n1 Nefi 5\n\nSária panaszkodik Lehire – Mindketten örülnek fiaik visszatértén – Áldozatokat ajánlanak fel – A rézlemezek Mózes és a próféták írásait tartalmazzák – A lemezek Lehit József leszármazottjaként azonosítják – Lehi prófétál magjára és a lemezek megőrzésére vonatkozóan. Mintegy Kr.e. 600–592.\n\n1 Nefi 6\n\nNefi Isten dolgairól ír – Nefi célja az, hogy meggyőzze az embereket, jöjjenek Ábrahám Istenéhez és legyenek megszabadítva. Mintegy Kr.e. 600–592.\n\n1 Nefi 7\n\nLehi fiai visszatérnek Jeruzsálembe, és meghívják Ismáelt és háza népét, hogy csatlakozzanak hozzájuk utazásuk során – Lámán és mások fellázadnak – Nefi arra buzdítja fivéreit, hogy higgyenek az Úrban – Kötelekkel megkötözik és az elpusztítását tervezik – A hit hatalma által megszabadul – Fivérei bocsánatot kérnek – Lehi és társai áldozatot és égő áldozatokat ajánlanak fel. Mintegy Kr.e. 600–592.\n\n1 Nefi 8\n\nLehi látomást lát az élet fájáról – Eszik gyümölcséből és azt kívánja, hogy családja is hasonlóan cselekedjen – Lát egy vasrudat, egy szoros és keskeny ösvényt, és a sötét ködöt, mely elborítja az embereket – Sária, Nefi és Sam vesznek a gyümölcsből, Lámán és Lemuel azonban elutasítják. Mintegy Kr.e. 600–592.\n\n1 Nefi 9\n\nNefi két sorozat feljegyzést készít – Mindkettőt Nefi lemezeinek hívják – A nagyobb lemezek világi történelmet tartalmaznak; a kisebbek elsősorban szent dolgokkal foglalkoznak. Mintegy Kr.e. 600–592.\n\n1 Nefi 10\n\nLehi megjövendöli, hogy a zsidókat foglyul ejtik a babilóniaiak – Szól egy Messiás, vagyis egy Szabadító és Megváltó eljöveteléről a zsidók közé – Lehi annak az eljöveteléről is szól, aki Isten Bárányát meg fogja keresztelni – Lehi szól a Messiás haláláról és feltámadásáról – Izráel szétszóratását és összegyűjtését egy olajfához hasonlítja – Nefi az Isten Fiáról, a Szentlélek ajándékáról, és az igazlelkűség szükségességéről beszél. Mintegy Kr.e. 600–592.\n\n1 Nefi 11\n\nNefi látja az Úr Lelkét és látomásban megmutatják neki az élet fáját – Látja Isten Fiának anyját és tudomására jut Isten leereszkedése – Látja Isten Bárányának a megkeresztelését, szolgálatát és keresztre feszítését – Látja a Bárány tizenkét apostolának elhívását és szolgálatát is. Mintegy Kr.e. 600–592.\n\n1 Nefi 12\n\nNefi látomásban látja a megígért földet; lakóinak igazlelkűségét, gonoszságát és bukását; Isten Bárányának eljövetelét közéjük; hogyan ítélkezik a tizenkét tanítvány és a tizenkét apostol Izráel felett; valamint a hitetlenségbe süllyedtek undorító és szennyes állapotát. Mintegy Kr.e. 600–592.\n\n1 Nefi 13\n\nNefi látomásban látja az ördög egyházát a nemzsidók között felállítva, Amerika felfedezését és gyarmatosítását, a Biblia sok világos és értékes részének az elvesztését, a nemzsidóknak ebből eredő hitehagyott állapotát, az evangélium visszaállítását, utolsó napi szentírás előjövetelét, és Sion felépítését. Mintegy Kr.e. 600–592.\n\n1 Nefi 14\n\nEgy angyal beszél Nefinek a nemzsidókat érő áldásokról és átkokról – Csak két egyház létezik: Isten Bárányának egyháza és az ördög egyháza – A hatalmas és utálatos egyház minden nemzetben üldözi Isten szentjeit – János apostol írni fog a világ végét illetően. Mintegy Kr.e. 600–592.\n\n1 Nefi 15\n\nLehi magjának az utolsó napokban a nemzsidóktól kell megkapnia az evangéliumot – Izráel összegyűjtését egy olajfához hasonlítják, amelynek természetes ágait újra be fogják oltani – Nefi megmagyarázza az élet fájának látomását, és Isten igazságosságáról beszél, mely elválasztja a gonoszokat az igazaktól. Mintegy Kr.e. 600–592.\n\n1 Nefi 16\n\nA gonoszok keménynek találják az igazságot – Lehi fiai összeházasodnak Ismáel leányaival – A Liahóna irányítja útjukat a vadonban – Időről időre üzenetek vannak írva a Liahónára az Úrtól – Ismáel meghal; családja zúgolódik a megpróbáltatások miatt. Mintegy Kr.e.600–592.\n\n1 Nefi 17\n\nNefi parancsot kap, hogy építsen egy hajót – Fivérei ellene szegülnek – Azzal buzdítja őket, hogy felidézi Isten cselekedeteit Izráellel – Nefi eltelik Isten hatalmával – Fivéreinek megtiltatik, hogy megérintsék őt, különben elsorvadnak, mint a száraz nád. Mintegy Kr.e.592–591.\n\n1 Nefi 18\n\nA hajó elkészül – Említés Jákób és József születéséről – A csoport hajóra száll a megígért föld felé – Ismáel fiai és feleségeik összeállnak, hogy tivornyázzanak és lázadjanak – Nefit megkötözik, és a hajót egy borzalmas vihar visszafelé hajtja – Nefit szabadon engedik és imájára megszűnik a zivatar – Az emberek megérkeznek a megígért földre. Mintegy Kr.e. 591–589.\n\n1 Nefi 19\n\nNefi ércből lemezeket készít, és feljegyzi népe történetét – Izráel Istene hatszáz évvel azután jön el, hogy Lehi elhagyta Jeruzsálemet – Nefi elmondja az Ő szenvedéseit és keresztre feszítését – A zsidókat megvetik és szétszórják az utolsó napokig, amikor visszatérnek az Úrhoz. Mintegy Kr.e. 588–570.\n\n1 Nefi 20\n\nAz Úr kinyilatkoztatja céljait Izráelnek – Izráelt a megpróbáltatás kemencéjében választották ki, és ki kell mennie Babilonból – Vesd össze: Ésaiás 48. Mintegy Kr.e. 588–570.\n\n1 Nefi 21\n\nA Messiás világosság lesz a nemzsidóknak és szabadon engedi a foglyokat – Izráelt az utolsó napokban hatalommal összegyűjtik – Királyok lesznek gondviselőik – Vesd össze: Ésaiás 49. Mintegy Kr.e. 588–570.\n\n1 Nefi 22\n\nIzráelt az egész föld színén szétszórják – A nemzsidók gondozzák és táplálják Izráelt az evangéliummal az utolsó napokban – Izráelt összegyűjtik és megszabadítják, és a gonoszok elégnek, mint a tarló – Az ördög királysága elpusztul és a Sátánt megkötözik. Mintegy Kr.e. 588–570.\n\n2 Nefi\n\n\n\n\n\n\n2 Nefi 1\n\nLehi egy szabad földről prófétál – Magját szétszórják és lesújtanak rájuk, ha elutasítják Izráel Szentjét – Fiait arra buzdítja, hogy öltsék magukra az igazlelkűség fegyverzetét. Mintegy Kr.e. 588–570.\n\n2 Nefi 2\n\nA megváltás a Szent Messiás által jön el – A választás szabadsága (akarat) nélkülözhetetlen a léthez és a fejlődéshez – Ádám elbukott, hogy emberek lehessenek – Az emberek szabadon választhatják a szabadságot és az örök életet. Mintegy Kr.e. 588–570.\n\n2 Nefi 3\n\nJózsef Egyiptomban látomásban látta a nefitákat – Prófétált Joseph Smith-ről, az utolsó napi látnokról, Mózesről, aki Izráelt megszabadítja; és Mormon könyvének előjöveteléről. Mintegy Kr.e. 588–570.\n\n2 Nefi 4\n\nLehi tanácsokkal látja el és megáldja utódait – Meghal és eltemetik – Nefi örvendezik Isten jóságában – Nefi mindörökre az Úrba helyezi bizalmát. Mintegy Kr.e. 588–570.\n\n2 Nefi 5\n\nA nefiták különválnak a lámánitáktól, betartják Mózes törvényét és egy templomot építenek – Hitetlenségük miatt a lámániták kizáratnak az Úr színe elől, átkozottak lesznek, és a nefiták ostoraivá válnak. Mintegy Kr.e. 588–559.\n\n2 Nefi 6\n\nJákób felidézi a zsidó történelmet: A babilóniai fogságot és visszatérést; Izráel Szentjének szolgálatát és keresztre feszítését; a nemzsidóktól kapott segítséget; és a zsidók utolsó napokban történő visszaállítását, amikor hisznek a Messiásban. Mintegy Kr.e. 559–545.\n\n2 Nefi 7\n\nÉsaiás úgy szól, mint a Messiás – A Messiás a tanultak nyelvén szól majd – Odaadja hátát a verőknek – Ő nem szégyenül meg – Vö. Ésaiás 50. Mintegy Kr.e. 559–545.\n\n2 Nefi 8\n\nAz utolsó napokban az Úr megvigasztalja Siont és összegyűjti Izráelt – A megváltottak nagy öröm közepette jönnek Sionba – Vö. Ésaiás 51 és 52:1–2. Mintegy Kr.e. 559–545.\n\n2 Nefi 9\n\nA zsidókat megígért földjeik mindegyikén összegyűjtik – Az engesztelés megváltja az embert a bukástól – A halottak teste előjön a sírból, lelke pedig a pokolból vagy a paradicsomból – Megítélik őket – Az engesztelés megszabadít a haláltól, a pokoltól, az ördögtől és a végtelen gyötrelemtől – Az igazlelkűek megszabadulnak Isten királyságában – Közzé tétetnek a büntetések a bűnökért – Izráel Szentje a kapu őrzője. Mintegy Kr.e. 559–545.\n\n2 Nefi 10\n\nA zsidók keresztre fogják feszíteni Istenüket – Mindaddig szétszórva élnek majd, amíg el nem kezdenek hinni benne – Amerika egy szabad föld lesz, ahol nem uralkodik király – Békéljetek meg Istennel, és részesüljetek szabadulásban kegyelme által. Mintegy Kr.e. 559–545.\n\n2 Nefi 11\n\nJákób látta Megváltóját – Mózes törvénye Krisztust jelképezi és eljövetelét bizonyítja. Mintegy Kr.e. 559–545.\n\n2 Nefi 12\n\nÉsaiás látja az utolsó napok templomát, Izráel összegyűjtését, a millenniumi ítéletet és békét – A kevélyek és a gonoszok megaláztatnak a második eljövetelkor – Vö. Ésaiás 2. Mintegy Kr.e. 559–545.\n\n2 Nefi 13\n\nJúda és Jeruzsálem meg lesz büntetve engedetlenségükért – Az Úr szót emel és megítéli népét – Sion leányait megátkozzák és meggyötrik világiasságukért – Vö. Ésaiás 3. Mintegy Kr.e. 559–545.\n\n2 Nefi 14\n\nSiont és leányait megváltják és megtisztítják a millenniumi napon – Vö. Ésaiás 4. Mintegy Kr.e. 559–545.\n\n2 Nefi 15\n\nAz Úr szőlőskertje (Izráel) elhagyatottá válik, és népe szétszóratik – Jaj lesz nekik hitehagyott és szétszórt állapotukban – Az Úr zászlót emel és összegyűjti Izráelt – Vö. Ésaiás 5. Mintegy Kr.e. 559–545.\n\n2 Nefi 16\n\nÉsaiás látja az Urat – Ésaiás bűnei megbocsáttatnak – Elhívják, hogy prófétáljon – Prófétál Krisztus tanításainak a zsidók általi elutasításáról – Egy maradék visszatér – Vö. Ésaiás 6. Mintegy Kr.e. 559–545.\n\n2 Nefi 17\n\nEfraim és Syria háborút indít Júda ellen – Krisztus egy szűztől fog megszületni – Vö. Ésaiás 7. Mintegy Kr.e. 559–545.\n\n2 Nefi 18\n\nKrisztus olyan lesz, mint egy botlást okozó kő és egy sérelmet okozó szikla – Az Urat keressétek, ne sipogó varázslókat – A törvényhez és a bizonysághoz forduljatok irányításért – Vö. Ésaiás 8. Mintegy Kr.e. 559–545.\n\n2 Nefi 19\n\nÉsaiás a Messiásról szól – A sötétségben lévő emberek egy nagy világosságot fognak látni – Gyermek születik nekünk – Ő lesz a Békesség Hercege, és Dávid trónján fog uralkodni – Vö. Ésaiás 9. Mintegy Kr.e. 559–545.\n\n2 Nefi 20\n\nAsszíria elpusztítása mintaképe a gonoszok elpusztításának a második eljövetelkor – Kevés ember marad meg azután, hogy ismét eljön az Úr – Jákób maradéka visszatér azon a napon – Vö. Ésaiás 10. Mintegy Kr.e. 559–545.\n\n2 Nefi 21\n\nIsai törzse (Krisztus) igazlelkűségben fog ítélkezni – Isten ismerete beborítja a földet a millenniumban – Az Úr zászlót emel és összegyűjti Izráelt – Vö. Ésaiás 11. Mintegy Kr.e. 559–545.\n\n2 Nefi 22\n\nA millennium napján minden ember dicsérni fogja az Urat – Köztük fog lakni – Vö. Ésaiás 12. Mintegy Kr.e. 559–545.\n\n2 Nefi 23\n\nBabilon elpusztítása mintaképe a pusztításnak a második eljövetelkor – A harag és bosszúállás napja lesz az – Babilon (a világ) örökre elbukik – Vö. Ésaiás 13. Mintegy Kr.e. 559–545.\n\n2 Nefi 24\n\nIzráelt összegyűjtik, és millenniumi nyugalmat élvez – Lucifert lázadásért kiűzték a mennyből – Izráel győzedelmeskedni fog Babilon (a világ) felett – Vö. Ésaiás 14. Mintegy Kr.e. 559–545.\n\n2 Nefi 25\n\nNefi örvendezik a világos beszédben – Ésaiás próféciáit megértik az utolsó napokban – A zsidók visszatérnek Babilóniából, keresztre feszítik a Messiást, szétszóratnak és megostorozzák őket – Visszaállíttatnak, amikor hisznek a Messiásban – Először hatszáz évvel azután jön el, hogy Lehi elhagyta Jeruzsálemet – A nefiták betartják Mózes törvényét, és hisznek Krisztusban, aki Izráel Szentje. Mintegy Kr.e. 559–545.\n\n2 Nefi 26\n\nKrisztus szolgálni fog a nefitáknak – Nefi előre látja népe pusztulását – A porból fognak szólni – A nemzsidók hamis egyházakat és titkos összeesküvéseket állítanak fel – Az Úr megtiltja az embereknek, hogy papi mesterkedéseket gyakoroljanak. Mintegy Kr.e. 559–545.\n\n2 Nefi 27\n\nSötétség és hitehagyás borítja be a földet az utolsó napokban – A Mormon könyve előkerül – Három tanú tesz bizonyságot a könyvről – A tanult ember azt fogja mondani, hogy nem tudja elolvasni a lepecsételt könyvet – Az Úr egy bámulatos művet és csodát tesz – Vö. Ésaiás 29. Mintegy Kr.e. 559–545.\n\n2 Nefi 28\n\nAz utolsó napokban sok hamis egyházat állítanak fel – Ezek hamis, hiábavaló és bolond tanokat tanítanak – A hamis tanítók miatt hemzsegni fog a hitehagyás – Az emberi szívekben az ördög tombol majd – Mindenféle hamis tanokat fog tanítani. Mintegy Kr.e. 559–545.\n\n2 Nefi 29\n\nMormon könyvét sok nemzsidó elutasítja – Azt fogják mondani: Nincs szükségünk több Bibliára – Az Úr sok nemzethez szól – Azokból a könyvekből ítéli meg a világot, melyek meg lesznek írva. Mintegy Kr.e. 559–545.\n\n2 Nefi 30\n\nA megtért nemzsidók a szövetség népéhez számláltatnak – Sok lámánita és zsidó elhiszi az igét, és tetszetőssé lesznek – Izráel visszaállíttatik, és a gonosz elpusztíttatik. Mintegy Kr.e. 559 – 545.\n\n2 Nefi 31\n\nNefi elmondja, miért keresztelkedett meg Krisztus – Az embereknek követniük kell Krisztust, meg kell keresztelkedniük, el kell nyerniük a Szentlelket, és mindvégig ki kell tartaniuk, hogy megszabadítsák őket – A bűnbánat és a keresztelkedés a kapu a szoros és keskeny ösvényhez – Az örök élet azokhoz jön el, akik a keresztelkedés után betartják a parancsolatokat. Mintegy Kr.e. 559–545.\n\n2 Nefi 32\n\nAz angyalok a Szentlélek hatalma által szólnak – Az embereknek imádkozniuk kell, és saját maguknak kell tudást szerezniük a Szentlélektől. Mintegy Kr.e. 559–545.\n\n2 Nefi 33\n\nNefi szavai igazak – Krisztusról tesznek bizonyságot – Akik hisznek Krisztusban, el fogják hinni Nefi szavait, melyek tanúbizonyságként állnak majd az ítélkezés törvényszéke előtt. Mintegy Kr.e. 559–545.\n\nJákób\n\n\n\n\n\n\nJákób 1\n\nJákób és József igyekeznek az embereket meggyőzni, hogy higgyenek Krisztusban, és tartsák be parancsolatait – Nefi meghal – A nefiták között elhatalmasodik a gonoszság. Mintegy Kr.e. 544–421.\n\nJákób 2\n\nJákób a gazdagság szeretete, a kevélység és az erkölcstelenség ellen beszél – Az ember abból a célból törekedhet gazdagságra, hogy segítse az embertársait – Jákób elítéli a többnejűség nem engedélyezett gyakorlását – Az Úr gyönyörködik a nők erkölcsi tisztaságában. Mintegy Kr.e. 544–421.\n\nJákób 3\n\nA tisztaszívűek befogadják Isten kedves szavát – A lámániták igazlelkűsége meghaladja a nefitákét – Jákób óvja népét a paráználkodástól, a szemérmetlenségtől és minden bűntől. Mintegy Kr.e. 544–421.\n\nJákób 4\n\nMinden próféta Krisztus nevében hódolt az Atyának – Az, ahogy Ábrahám felajánlotta Izsákot, hasonló volt Istenhez és az ő Egyszülöttjéhez – Az embernek meg kell békülnie Istennel az engesztelés által – A zsidók el fogják utasítani az alapkövet. Mintegy Kr.e. 544–421.\n\nJákób 5\n\nJákób, Zénósnak a szelíd és a vad olajfáról szóló képletes szavait idézi – Ezek Izráelt és a nemzsidókat példázzák – Előrevetítik Izráel szétszórását és összegyűjtését – Célzás a nefitákra, lámánitákra és Izráel összes házára – A nemzsidók Izráelbe oltatnak – Végül is az egész kertet felégetik. Mintegy Kr.e. 544–421.\n\nJákób 6\n\nAz Úr vissza fogja hozni Izráelt az utolsó napokban – A világot tűzzel fogják felégetni – Az embereknek Krisztust kell követni, hogy elkerüljék a tüzes és kénköves tavat. Mintegy Kr.e. 544–421.\n\nJákób 7\n\nSérem megtagadja Krisztust, vitatkozik Jákóbbal, jelt követel, és Isten lesújt rá – Minden próféta beszélt Krisztusról és engeszteléséről – A nefiták vándorokként élték napjaik sorát, gyötrelemben születtek és gyűlölték őket a lámániták. Mintegy Kr.e. 544–421.\n\nÉnós\n\nÉnós erősen imádkozik és bocsánatot nyer a bűneire – Az Úr hangja jön el elméjébe, szabadulást ígérve a lámánitáknak egy eljövendő napon – A nefiták arra törekedtek, hogy visszatérítsék a lámánitákat – Énós örvendezik Megváltójában. Mintegy Kr.e. 420.\n\nJárom\n\nA nefiták betartják Mózes törvényét, várakozással tekintenek Krisztus eljövetelére, és boldogulnak ezen a földön – Sok próféta fáradozik azon, hogy a népet az igazság útján tartsa. Mintegy Kr.e. 399–361.\n\nOmni\n\nOmni, Amáron, Kemis, Abinádom és Amáleki, egymást váltva mindegyikük vezeti a feljegyzéseket – Móziás felfedezi Zarahemla népét, akik Jeruzsálemből jöttek el Sédékiás napjaiban – Móziást királlyá teszik felettük – Mulek leszármazottjai Zarahemlában felfedezték Koriántumrot, az utolsó járeditát – Móziást Benjámin király követi – Az emberek ajánlják fel lelküket, felajánlásként Krisztusnak. Mintegy Kr.e. 323–130.\n\nMormon szavai\n\nMormon kivonatolja Nefi nagylemezeit – A kislemezeket a többi lemez mellé helyezi – Benjámin király békét teremt az országban. Mintegy Kr.u. 385.\n\nMóziás\n\n\n\n\n\n\nMóziás 1\n\nBenjámin király megtanítja fiainak atyáik nyelvét és jövendöléseit – A különböző lemezeken vezetett feljegyzések miatt maradt fenn vallásuk és műveltségük – Móziást királlyá választják és rábízzák a feljegyzések és egyéb dolgok őrzését. Mintegy Kr.e. 130–124.\n\nMóziás 2\n\nBenjámin király beszédet intéz népéhez – Felidézi az uralkodása alatti egyenlőséget, becsületességet és lelkiséget – Azt tanácsolja nekik, hogy Mennyei Királyukat szolgálják – Azok, akik Isten ellen fellázadnak, a kiolthatatlan tűzhöz hasonló kínokat fognak elszenvedni. Mintegy Kr.e. 124.\n\nMóziás 3\n\nBenjámin király tovább folytatja beszédét – A Mindenható Úr agyagból formált hajlékot öltve magára fog az emberek között szolgálni – Vér fakad minden pórusából, miközben kiengesztel a világ bűneiért – Az Ő neve az egyetlen, mely által szabadulás jő – Az emberek levetkőzhetik a természetes embert, és szentekké válhatnak az engesztelés által – A gonoszok gyötrelme olyan lesz, mint a tüzes és kénköves tó. Mintegy Kr.e. 124.\n\nMóziás 4\n\nBenjámin király tovább folytatja beszédét – Az engesztelés miatt jön a szabadulás – Higgyetek Istenben, hogy megszabadulhassatok – Hűség által tartsátok meg bűneitek bocsánatát – Adjatok javaitokból a szegényeknek – Minden dolgot bölcsen és rendben tegyetek. Mintegy Kr.e. 124.\n\nMóziás 5\n\nA szentek hit által Krisztus fiaivá és leányaivá lesznek – Ezután Krisztus nevére nevezik el őket – Benjámin király arra buzdítja őket, hogy állhatatosak és rendíthetetlenek legyenek a jó cselekedetekben. Mintegy Kr.e. 124.\n\nMóziás 6\n\nBenjámin király feljegyzi az emberek neveit, és papokat jelöl ki, hogy tanítsák őket – Móziás igazlelkű királyként uralkodik. Mintegy Kr.e. 124–121.\n\nMóziás 7\n\nAmmon megtalálja Lehi-Nefi földjét, ahol Limhi a király – Limhi népe a lámániták rabságában van – Limhi felidézi a történetüket – Egy próféta (Abinádi) bizonyságot tett arról, hogy Krisztus minden dolog Istene és Atyja – Azok, akik tisztátalanságot vetnek, forgószelet aratnak, és azokat, akik az Úrba helyezik bizalmukat, meg fogják szabadítani. Mintegy Kr.e. 121.\n\nMóziás 8\n\nAmmon Limhi népét tanítja – Tudomást szerez a huszonnégy járedita lemezről – Az ősi feljegyzéseket a látnokok tudják lefordítani – Nincs nagyobb ajándék a látnokságnál. Mintegy Kr.e. 121.\n\nMóziás 9\n\nZeniff egy csoportot kivezet Zarahemlából, hogy Lehi-Nefi földjét birtokolják – A lámánita király megengedi nekik, hogy örököljék a földet – Háború a lámániták és Zeniff népe között. Mintegy Kr.e. 200 – 187.\n\nMóziás 10\n\nLámán király meghal – Népe vad és kegyetlen, és hamis hagyományokban hisz – Zeniff és népe legyőzik őket. Mintegy Kr.e. 187–160.\n\nMóziás 11\n\nNoé király gonoszságban uralkodik – Hites feleségeivel és szolgáló feleségeivel kedvét leli a kicsapongó életben – Abinádi megjövendöli, hogy a népet rabságba fogják hajtani – Noé király az életére tör. Mintegy Kr.e. 160–150.\n\nMóziás 12\n\nAbinádit bebörtönzik, mert a nép pusztulásáról és Noé király haláláról prófétál – A hamis papok a szentírásokat idézik, és úgy tesznek, mintha betartanák Mózes törvényét – Abinádi a tízparancsolatra kezdi tanítani őket. Mintegy Kr.e. 148.\n\nMóziás 13\n\nAbinádit isteni hatalom védelmezi – A tízparancsolatot tanítja – A szabadulás nem egyedül Mózes törvénye által jön el – Isten maga hoz majd engesztelést és váltja meg népét. Mintegy Kr.e. 148.\n\nMóziás 14\n\nÉsaiás a Messiásról szól – Elmondja a Messiás megaláztatását és szenvedéseit – Lelkét felajánlja a bűnökért, és közbenjár a vétkesekért – Vesd össze Ésaiás 53. Mintegy Kr.e. 148.\n\nMóziás 15\n\nMilyen értelemben Atya és Fiú is Krisztus – Közbenjár népéért és viselni fogja vétkeiket – Népe és mind a szent próféták az ő magja – Véghezviszi a feltámadást – A kisgyermekeknek örök életük van. Mintegy Kr.e. 148.\n\nMóziás 16\n\nIsten megváltja az embereket elveszett és elbukott állapotukból – Akik testiek, azok úgy maradnak, mintha nem lenne megváltás – Krisztus véghezviszi a feltámadást, végtelen életre vagy végtelen kárhozatra. Mintegy Kr.e. 148.\n\nMóziás 17\n\nAlma elhiszi és leírja Abinádi szavait – Abinádi tűzhalált szenved – Gyilkosaira betegséget és tűzhalált jövendöl. Mintegy Kr.e. 148.\n\nMóziás 18\n\nAlma titokban prédikál – Elmagyarázza a keresztség szövetségét, és Mormon vizében keresztel – Megszervezi Krisztus egyházát és papokat szentel fel – A papok saját magukat tartják fenn és tanítják a népet – Alma és népe Noé király elől a vadonba menekül. Mintegy Kr.e. 147–145.\n\nMóziás 19\n\nGedeon arra törekszik, hogy megölje Noé királyt – A lámániták betörnek az országba – Noé király tűzhalált szenved – Limhi adófizető fejedelemként uralkodik. Mintegy Kr.e. 145–121.\n\nMóziás 20\n\nNoé papjai lámánita leányokat hurcolnak el – A lámániták háborút indítanak Limhi és népe ellen – A lámánita seregeket visszaverik és megbékítik. Mintegy Kr.e. 145–123.\n\nMóziás 21\n\nLimhi népét verik és legyőzik a lámániták – Limhi népe találkozik Ammonnal és megtér – Beszélnek Ammonnak a huszonnégy járedita lemezről. Mintegy Kr.e. 122–121.\n\nMóziás 22\n\nTerveket szőnek a lámániták rabságból történő megszökésére – Lerészegítik a lámánitákat – A nép elszökik, visszatér Zarahemlába és Móziás király alattvalói lesznek. Mintegy Kr.e. 121–120.\n\nMóziás 23\n\nAlma visszautasítja, hogy király legyen – Főpapként szolgál – Az Úr megfegyelmezi népét, és a lámániták elfoglalják Hélám földjét – Amulon, Noé király gonosz papjainak vezére, a lámánita király alattvalójaként uralkodik. Mintegy Kr.e. 145–121.\n\nMóziás 24\n\nAmulon üldözi Almát és népét – Halállal fenyegetik őket, ha imádkoznak – Az Úr gondoskodik róla, hogy könnyűnek tűnjenek a terheik – Kiszabadítja őket a rabságból, és visszatérnek Zarahemlába. Mintegy Kr.e. 145–120.\n\nMóziás 25\n\nMulek leszármazottjai Zarahemlában nefitákká lesznek – Hallanak Alma és Zeniff népéről – Alma megkereszteli Limhit és egész népét – Móziás felhatalmazza Almát, hogy megszervezze Isten egyházát. Mintegy Kr.e. 120.\n\nMóziás 26\n\nA hitetlenek az Egyház tagjai közül sokat bűnbe visznek – Alma az örök élet ígéretét kapja – Mindazok, akik bűnbánatot tartanak és megkeresztelkednek, megbocsátást nyernek – A bűnben élő egyháztagok, akik bűnbánatot tartanak és vallomást tesznek Almának és az Úrnak, megbocsáttatnak; máskülönben nem számláltatnak az egyház népe közé. Mintegy Kr.e. 120–100.\n\nMóziás 27\n\nMóziás megtiltja az üldöztetést és egyenlőséget parancsol – Az ifjabb Alma és Móziás négy fia az egyház elpusztítására törekednek – Egy angyal jelenik meg és megparancsolja nekik, hogy hagyjanak fel gonosz cselekedeteikkel – Almát némaság sújtja – Az egész emberiségnek újjá kell születnie ahhoz, hogy szabadulást nyerjen – Alma és Móziás fiai örvendetes híreket jelentenek ki. Mintegy Kr.e. 100–92.\n\nMóziás 28\n\nMóziás fiai elmennek prédikálni a lámánitáknak – A két látnoki követ felhasználva Móziás lefordítja a járedita lemezeket. Mintegy Kr.e. 92.\n\nMóziás 29\n\nMóziás indítványozza, hogy bírákat válasszanak király helyett – A hamislelkű királyok bűnbe viszik népüket – A nép hangja főbírónak választja az ifjabb Almát – Ő főpap is az egyház felett – Az idősebb Alma és Móziás meghalnak. Mintegy Kr.e. 92–91.\n\nAlma\n\n\n\n\n\n\nAlma 1\n\nNehór hamis tanokat tanít, egyházat alapít, bevezeti a papi mesterkedést és megöli Gedeont – Nehórt kivégzik a bűntetteiért – A papi mesterkedések és az üldöztetések elterjednek a nép között – A papok saját magukat tartják el, a nép gondoskodik a szegényekről és az egyház virágzik. Mintegy Kr.e. 91–88.\n\nAlma 2\n\nAmlici arra törekszik, hogy király legyen, és a nép hangja elutasítja – Követői királlyá teszik őt – Az amliciták háborúznak a nefiták ellen és vereséget szenvednek – A lámániták és az amliciták egyesítik erőiket és vereséget szenvednek – Alma megöli Amlicit. Mintegy Kr.e. 87.\n\nAlma 3\n\nAz amliciták a prófécia szava szerint megjelölték magukat – A lámániták lázadásukért lettek megátkozva – Az emberek önmaguk hozzák magukra az átkot – A nefiták legyőznek egy másik lámánita hadsereget. Mintegy Kr.e. 87–86.\n\nAlma 4\n\nAlma megtértek ezreit kereszteli meg – Gonoszság férkőzik az egyházba és akadályozza az egyház fejlődését – Nefihát nevezik ki főbírónak – Alma, főpapként, a szolgálatnak szenteli magát. Mintegy Kr.e. 86–83.\n\nAlma 5\n\nA szabadulás elnyeréséhez az embereknek bűnbánatot kell tartaniuk és be kell tartaniuk a parancsolatokat, újjá kell születniük, és Krisztus vére által meg kell tisztítaniuk a ruházatukat, alázatosnak kell lenniük, és le kell vetniük magukról a kevélységet és az irigységet, és igazlelkű cselekedeteket kell tenniük – A jó pásztor hívja a népét – Akik gonosz cselekedeteket tesznek, azok az ördög gyermekei – Alma bizonyságot tesz tanainak igaz voltáról, és megparancsolja az embereknek, hogy tartsanak bűnbánatot – Az igazlelkűek nevei az élet könyvében lesznek felírva. Mintegy Kr.e. 83.\n\nAlma 6\n\nZarahemlában megtisztítják és rendbe hozzák az egyházat – Alma Gedeonba megy prédikálni. Mintegy Kr.e. 83.\n\nAlma 7\n\nKrisztus Máriától fog megszületni – Megoldja a halál kötelékét, és magára veszi népének bűneit – Akik bűnbánatot tartanak, megkeresztelkednek, és betartják a parancsolatokat, azoknak örök életük lesz – Tisztátalanság nem örökölheti Isten királyságát – Az alázatosság, a hit, a remény és a jószívűség a követelmény. Mintegy Kr.e. 83.\n\nAlma 8\n\nAlma Melekben prédikál és keresztel – Ammonihában elutasítják és elmegy onnan – Egy angyal megparancsolja neki, hogy térjen vissza és hirdesse a népnek, hogy tartsanak bűnbánatot – Amulek befogadja, és ők ketten Ammonihában prédikálnak. Mintegy Kr.e. 82.\n\nAlma 9\n\nAlma megparancsolja Ammoniha népének, hogy tartsanak bűnbánatot – Az Úr az utolsó napokban irgalmas lesz a lámánitákhoz – Ha a nefiták elhagyják a világosságot, a lámániták el fogják pusztítani őket – Isten Fia hamarosan el fog jönni – Meg fogja váltani azokat, akik bűnbánatot tartanak, megkeresztelkednek és akiknek hitük van az ő nevében. Mintegy Kr.e. 82.\n\nAlma 10\n\nLehi Manassétól származott – Amulek felidézi az angyal parancsát, hogy gondoskodjék Almáról – Az igazlelkűek imái okozzák, hogy megkímélik a népet – A hamislelkű törvénytudók és bírák fektetik le a nép pusztulásának alapjait. Mintegy Kr.e. 82.\n\nAlma 11\n\nA nefita pénzrendszer leírása – Amulek Zézrommal vitatkozik – Krisztus nem fogja megszabadítani bűneikben az embereket – Csak azok szabadulnak meg, akik öröklik a mennyek királyságát – Minden ember fel fog támadni halhatatlanságban – Nincs halál a feltámadás után. Mintegy Kr.e. 82.\n\nAlma 12\n\nAlma Zézrommal vitatkozik – Isten rejtelmei csak a hűségeseknek adhatók meg – Az emberek gondolataik, hitük, szavaik és cselekedeteik alapján lesznek megítélve – A gonoszok lelki halált fognak szenvedni – Ez a halandó élet próbatételi állapot – A megváltás terve véghezviszi a feltámadást, és hit által a bűnök bocsánatát – A bűnbánók az Egyszülött Fiú által jogot formálnak az irgalomra. Mintegy Kr.e. 82.\n\nAlma 13\n\nRendkívüli hitük és jó cselekedeteik miatt hívnak el férfiakat főpapoknak – A parancsolatokat kell tanítaniuk – Igazlelkűség által szenteltetnek meg és mennek be az Úr nyugalmába – Melkisédek ezek egyike volt – Angyalok örvendetes híreket jelentenek ki szerte az országban – Ki fogják nyilatkoztatni Krisztus valóságos eljövetelét. Mintegy Kr.e. 82.\n\nAlma 14\n\nAlmát és Amuleket bebörtönzik és megverik – A hívőket és szentírásaikat tűz által égetik el – Ezeket a vértanúkat az Úr fogadja dicsőségben – A börtönfalak meghasadnak és leomlanak – Alma és Amulek kiszabadulnak, üldözőik pedig meghalnak. Mintegy Kr.e. 82–81.\n\nAlma 15\n\nAlma és Amulek Szidómba mennek és megalapítanak egy gyülekezetet – Alma meggyógyítja Zézromot, aki csatlakozik az egyházhoz – Sokakat megkeresztelnek, és az egyház virágzik – Alma és Amulek Zarahemlába mennek. Mintegy Kr.e. 81.\n\nAlma 16\n\nA lámániták elpusztítják Ammoniha népét – Zorám győzelemre vezeti a nefitákat a lámániták ellen – Alma és Amulek és még sokan mások prédikálják az igét – Azt tanítják, hogy feltámadása után Krisztus meg fog jelenni a nefitáknak. Mintegy Kr.e. 81–77.\n\nAlma 17\n\nMóziás fiai rendelkeznek a prófétálás és a kinyilatkoztatás lelkével – Különböző utakra mennek, hogy a lámánitáknak az igét hirdessék – Ammon Ismáel földjére megy és Lamóni király szolgája lesz – Ammon megmenti a király nyájait és megöli ellenségeit Szébus vizénél. 1–3. vers mintegy Kr.e. 77; 4. vers mintegy Kr.e. 91–77; és az 5–39. vers mintegy Kr.e. 91.\n\nAlma 18\n\nLamóni király azt feltételezi, hogy Ammon a Nagy Lélek – Ammon a királynak a teremtésről, Istennek az emberekkel való cselekedeteiről és a megváltásról tanít, mely Krisztuson keresztül jön el – Lamóni hisz és a földre rogy, mintha halott lenne. Mintegy Kr.e. 90.\n\nAlma 19\n\nLamóni elnyeri az örökké tartó élet fényét és látja a Megváltót – Háza népe révületbe esik és sokan angyalokat látnak – Ammon csodálatosképpen megőriztetik – Sokakat megkeresztel és megalapít közöttük egy gyülekezetet. Mintegy Kr.e. 90.\n\nAlma 20\n\nAz Úr Ammont Middóniba küldi, hogy kiszabadítsa bebörtönzött testvéreit – Ammon és Lamóni találkoznak Lamóni atyjával, aki király az egész ország felett – Ammon arra kényszeríti az öreg királyt, hogy hagyja jóvá testvérei szabadon bocsátását. Mintegy Kr.e. 90.\n\nAlma 21\n\nÁron az amalekitáknak Krisztusról és az ő engeszteléséről tanít – Áront és testvéreit Middóniban bebörtönzik – Szabadulásuk után a zsinagógákban tanítanak és sokakat megtérítenek – Lamóni vallásszabadságot biztosít a népnek Ismáel földjén. Mintegy Kr.e. 90–77.\n\nAlma 22\n\nÁron Lamóni atyját a teremtésről, Ádám bukásáról és a Krisztus általi megváltás tervéről tanítja – A király és egész háza népe megtér – Az ország felosztásának magyarázata a nefiták és a lámániták között. Mintegy Kr.e. 90–77.\n\nAlma 23\n\nKihirdetik a vallásszabadságot – Hét ország és város lámánitái megtérnek – Anti-nefi-lehitáknak nevezik magukat és megszabadulnak az átoktól – Az amalekiták és az amuloniták elutasítják az igazságot. Mintegy Kr.e. 90–77.\n\nAlma 24\n\nA lámániták Isten népe ellen jönnek – Az anti-nefi-lehiták örvendeznek Krisztusban és angyalok látogatják meg őket – Inkább a halál elszenvedését választják, semhogy megvédjék magukat – Még több lámánita megtér. Mintegy Kr.e. 90–77.\n\nAlma 25\n\nTerjed a lámánita erőszak – Amint Abinádi megjövendölte, Noé király papjainak magja elveszik – Sok lámánita megtér és Anti-Nefi-Lehi népéhez csatlakozik – Hisznek Krisztusban és betartják Mózes törvényét. Mintegy Kr.e. 90–77.\n\nAlma 26\n\nAmmon örvendezik az Úrban – A hűségeseket megerősíti az Úr, és tudás adatik nekik – Hit által lelkek ezreit vezetheti bűnbánatra az ember – Istennél van minden hatalom és ő minden dolgot felfog. Mintegy Kr.e. 90–77.\n\nAlma 27\n\nAz Úr megparancsolja Ammonnak, hogy vezesse biztonságba Anti-Nefi-Lehi népét – Almával találkozván Ammon öröme kimeríti az erejét – A nefiták az anti-nefi-lehitáknak adják Jerson földjét – Ammon népének nevezvén őket. Mintegy Kr.e. 90–77.\n\nAlma 28\n\nEgy óriási csatában legyőzik a lámánitákat – Tízezreket ölnek meg – A gonoszok a végtelen jaj állapotának kiszolgáltatottjai lesznek; az igazlelkűek pedig soha véget nem érő boldogságot nyernek el. Mintegy Kr.e. 77–76.\n\nAlma 29\n\nAlma angyali buzgósággal szeretne bűnbánatot hirdetni – Az Úr minden nemzetnek ad tanítókat – Alma örvendezik az Úr munkájában, valamint Ammon és testvérei sikerében. Mintegy Kr.e. 76.\n\nAlma 30\n\nKorihór, az antikrisztus, nevetség tárgyává teszi Krisztust, az engesztelést és a prófétálás lelkét – Azt tanítja, hogy nincs Isten, nincs az ember bukása, nincs büntetés a bűnért, és nincs Krisztus – Alma bizonyságot tesz róla, hogy Krisztus el fog jönni, és hogy minden dolog azt mutatja, hogy van Isten – Korihór jelt követel és erre megnémul – Az ördög angyalként jelent meg Korihórnak, és betanította neki, hogy mit kell mondania – Korihórt letapossák és meghal. Mintegy Kr.e. 76–74.\n\nAlma 31\n\nAlma missziót vezet a hitehagyott zorámiták visszatérítésére – A zorámiták tagadják Krisztust, hamis elképzelésben hisznek a kiválasztottságot illetően, és megadott imákkal hódolnak – A misszionáriusok eltelnek a Szent Lélekkel – Megpróbáltatásaik feloldódnak Krisztus örömében. Mintegy Kr.e. 74.\n\nAlma 32\n\nAlma a szegényeket tanítja, akiket megpróbáltatásaik alázatossá tettek – A hit reménység abban, ami nem látható, de igaz – Alma bizonyságot tesz arról, hogy angyalok szolgálnak férfiaknak, nőknek és gyermekeknek – Alma az igét egy maghoz hasonlítja – Azt el kell ültetni és táplálni – Akkor fává növekszik, melyről az örök élet gyümölcsét szedi az ember. Mintegy Kr.e. 74.\n\nAlma 33\n\nZénos azt tanította, hogy az emberek mindenhol imádkozzanak és hódoljanak, és hogy az ítéletek a Fiú miatt fordíttatnak el – Zénok azt tanította, hogy a Fiú miatt adatik az irgalom – Mózes a vadonban Isten Fiának egy mintaképét emelte fel. Mintegy Kr.e. 74.\n\nAlma 34\n\nAmulek bizonyságot tesz arról, hogy Krisztusban van a szabadulást hozó ige – Ha nem történik engesztelés, akkor az egész emberiségnek el kell vesznie – Mózes törvényének egésze Isten Fiának áldozatára mutat – A megváltás örök terve a hiten és a bűnbánaton alapszik – Imádkozzatok fizikai és lelki áldásokért – Ez az élet a felkészülés ideje az embereknek az Istennel való találkozásra – Isten előtti félelemmel vigyétek véghez a szabadulásotokat. Mintegy Kr.e. 74.\n\nAlma 35\n\nAz ige prédikálása romba dönti a zorámiták mesterkedéseit – Kiűzik a megtérteket, akik azután Ammon népéhez csatlakoznak Jersonban – Alma bánkódik a nép gonoszsága miatt. Mintegy Kr.e. 74.\n\nAlma 36\n\nAlma tanúbizonyságot tesz Hélamánnak azt követő megtéréséről, hogy látott egy angyalt – Egy ítélet alá került lélek fájdalmait szenvedte; Jézus nevét szólította, és ezt követően Istentől született – Édes öröm töltötte el lelkét – Angyalok seregét látta, amint azok Istent dicsérték – Sok megtért ízlelte és látta azt, amit ő ízlelt és látott. Mintegy Kr.e. 74.\n\nAlma 37\n\nA rézlemezek és más szentírások azért őriztettek meg, hogy szabadulásra vezessenek lelkeket – A járediták gonoszságuk miatt pusztultak el – Titkos esküiket és szövetségeiket távol kell tartani a néptől – Minden dolgodban tanácskozz az Úrral – Amint a Liahóna a nefitákat vezérelte, ugyanúgy vezérli Krisztus szava örök életre az embereket. Mintegy Kr.e. 74.\n\nAlma 38\n\nSiblont a igazlelkűség miatt üldözték – A szabadulás Krisztusban van, aki a világ élete és világossága – Zabolázzátok meg minden szenvedélyeteket. Mintegy Kr.e. 74.\n\nAlma 39\n\nA szexuális bűn utálatosság – Koriánton bűnei tartották vissza a zorámitákat az ige befogadásától – A Krisztusi megváltás visszahat, megszabadítva a hithűeket, akik azelőtt éltek. Mintegy Kr.e. 74.\n\nAlma 40\n\nKrisztus véghezviszi minden ember feltámadását – Az igazlelkűek, akik meghaltak, a paradicsomba mennek, a gonoszok pedig a külső sötétségre, és ott várják meg feltámadásuk napját – A feltámadásban minden dolog visszaállíttatik annak megfelelő és tökéletes formájához. Mintegy Kr.e. 74.\n\nAlma 41\n\nA feltámadáskor az emberek előjönnek a végtelen boldogság, vagy a végtelen nyomorúság állapotába – A gonoszság sohasem volt boldogság – A testi emberek Isten nélkül vannak a világban – A visszaállításnál minden ember a halandóságban szerzett sajátosságokat és tulajdonságokat kapja vissza. Mintegy Kr.e. 74.\n\nAlma 42\n\nA halandóság egy próbatételi idő, mely lehetővé teszi az embernek, hogy bűnbánatot tartson és Istent szolgálja – A bukás időleges halált és lelki halált hozott az egész emberiségre – A megváltás a bűnbánaton keresztül jön el – Isten maga hoz engesztelést a világ bűneiért – Az irgalom azoknak van, akik bűnbánatot tartanak – Mindenki más Isten igazságosságának van kitéve – Az irgalom az engesztelés miatt jön el – Csak az igazán töredelmesek szabadulnak meg. Mintegy Kr.e. 74.\n\nAlma 43\n\nAlma és fiai prédikálják az igét – A zorámiták és más nefita szakadárok lámánitákká lesznek – A lámániták a nefiták ellen jönnek háborúba – Moróni védőfegyverzettel fegyverezi fel a nefitákat – Az Úr kinyilatkoztatja Almának a lámániták haditervét – A nefiták otthonaikat, szabadságukat, családjaikat és vallásukat védik – Moróni és Lehi seregei körülveszik a lámánitákat. Mintegy Kr.e. 74.\n\nAlma 44\n\nMoróni megparancsolja a lámánitáknak, hogy kössenek békeszövetséget, különben elpusztítják őket – Zerahemna visszautasítja az ajánlatot, és a csata újra elkezdődik – Moróni csapatai megverik a lámánitákat. Mintegy Kr.e. 74–73.\n\nAlma 45\n\nHélamán hisz Alma szavainak – Alma megjövendöli a nefiták pusztulását – Megáldja és megátkozza ezt a földet – Lehetséges, hogy Almát felragadta a Lélek, mint Mózest – Az Egyházban növekszik a széthúzás. Mintegy Kr.e. 73.\n\nAlma 46\n\nAmalikiás ármánykodással király akar lenni – Moróni felemeli a szabadság zászlaját – Összegyűjti a népet, hogy védjék meg vallásukat – Az igaz hívőket keresztényeknek hívják – József maradéka megőriztetik – Amalikiás és a szakadárok Nefi földjére menekülnek – Azokat, akik nem támogatják a szabadság ügyét, megölik. Mintegy Kr.e. 73–72.\n\nAlma 47\n\nAmalikiás árulás, gyilkosság és ármánykodás útján lesz a lámániták királya – A nefita elszakadók gonoszabbak és kegyetlenebbek, mint a lámániták. Mintegy Kr.e. 72.\n\nAlma 48\n\nAmalikiás a lámánitákat a nefiták ellen uszítja – Moróni felkészíti népét a keresztények ügyének megvédésére – Isten hatalmas embere ő, aki örül a függetlenségnek és a szabadságnak. Mintegy Kr.e. 72.\n\nAlma 49\n\nA beözönlő lámániták nem tudják bevenni Ammoniha és Noé megerősített városait – Amalikiás Istent átkozza és megesküszik, hogy iszik Moróni véréből – Hélamán és testvérei folytatják az egyház megerősítését. Mintegy Kr.e. 72.\n\nAlma 50\n\nMoróni megerősíti a nefiták földjeit – Sok új várost építenek – Háborúk és pusztítások várnak a nefitákra gonoszságuk és utálatosságaik napjaiban – Teánkum megveri Moriántont és szakadárjait – Nefiha meghal, és fia, Pahorán tölti be a bírói széket. Mintegy Kr.e. 72–67.\n\nAlma 51\n\nA királypártiak a törvény megváltoztatására törekednek, és királyt állítanak – Pahoránt és a szabadságpártiakat a nép hangja támogatja – Moróni a királypártiakat országuk védelmére kényszeríti, vagy kivégezteti őket – Amalikiás és a lámániták sok megerősített várost bevesznek – Teánkum visszaveri a lámánita megszállást, és megöli Amalikiást a sátrában. Mintegy Kr.e. 67–66.\n\nAlma 52\n\nAmmoron követi Amalikiást a lámániták királyaként – Moróni, Teánkum és Lehi vezetik a nefitákat győztes háborúban a lámániták ellen – Visszaveszik Mulek városát és megölik a zorámita Jákóbot. Mintegy Kr.e. 66–64.\n\nAlma 53\n\nA lámánita foglyokat Bőség városának a megerősítésére használják – A nefiták közötti széthúzások lámánita győzelmeket eredményeznek – Hélamán átveszi a parancsnokságot Ammon népe kétezer ifjú fia felett. Mintegy Kr.e. 64–63.\n\nAlma 54\n\nAmmoron és Moróni a foglyok kicseréléséért folytatnak tárgyalásokat – Moróni követeli, hogy a lámániták vonuljanak vissza és hagyjanak fel gyilkos támadásaikkal – Ammoron azt követeli, hogy a nefiták tegyék le a fegyvereiket és legyenek a lámániták alattvalói. Mintegy Kr.e. 63.\n\nAlma 55\n\nMoróni visszautasítja a foglyok kicserélését – A lámánita őröket arra csábítják, hogy részegedjenek le, és kiszabadítják a nefita foglyokat – Gid városát vérontás nélkül beveszik. Mintegy Kr.e. 63–62.\n\nAlma 56\n\nHélamán levelet küld Moróninak, amely beszámol a lámánitákkal folytatott háború állásáról – Antipus és Hélamán nagy győzelmet aratnak a lámániták felett – Hélamán kétezer ifjú fia csodálatos erővel harcol, és egy sem esik el közülük. 1. vers: mintegy Kr.e. 62; 2–19. versek: mintegy Kr.e. 66; 20–57. versek: mintegy Kr.e. 65–64.\n\nAlma 57\n\nHélamán felidézi Antipára bevételét, és hogy Kuméni városa megadta magát, majd később megvédték – Ammonita ifjai vitézül harcolnak; mind megsebesülnek, de egy sem esik el – Gid jelenti a lámánita foglyok legyilkolását és elmenekülését. Mintegy Kr.e. 63.\n\nAlma 58\n\nHélamán, Gid és Teomner csellel beveszik Manti városát – A lámániták visszavonulnak – Ammon népének fiai megőriztetnek, amikor megállnak szabadságuk és hitük védelmében. Mintegy Kr.e. 63–62.\n\nAlma 59\n\nMoróni kéri Pahoránt, hogy erősítse meg Hélamán hadait – A lámániták beveszik Nefiha városát – Moróni haragszik a kormányra. Mintegy Kr.e. 62.\n\nAlma 60\n\nMoróni elpanaszolja Pahoránnak, hogy a kormány nem törődik a seregekkel – Az Úr eltűri, hogy az igazlelkűeket megöljék – A nefitáknak minden erejüket és eszközüket fel kell használni, hogy megszabadítsák magukat az ellenségeiktől – Moróni azzal fenyegetőzik, hogy harcolni fog a kormány ellen, ha nem gondoskodnak segítségről seregeinek. Mintegy Kr.e. 62.\n\nAlma 61\n\nPahorán beszél Moróninak a kormány elleni felkelésről és lázadásról – A királypártiak beveszik Zarahemlát és szövetkeznek a lámánitákkal – Pahorán katonai segítséget kér a lázadók ellen. Mintegy Kr.e. 62.\n\nAlma 62\n\nMoróni Pahorán segítségére vonul Gedeon földjére – A királypártiakat, akik visszautasítják hazájuk megvédését, kivégzik – Pahorán és Moróni visszaveszik Nefihát – Sok lámánita csatlakozik Ammon népéhez – Teánkum megöli Ammoront, mire őt is megölik – A lámánitákat kiűzik az országból és békét teremtenek – Hélamán visszatér a szolgálathoz és felépíti az egyházat. Mintegy Kr.e. 62–57.\n\nAlma 63\n\nSiblon, később pedig Hélamán birtokába kerülnek a szent feljegyzések – Sok nefita az északi földre megy – Hagót hajókat épít, amelyekkel elhajóznak a nyugati tengeren – Moróniha csatában megveri a lámánitákat. Mintegy Kr.e. 56–52.\n\nHélamán\n\n\n\n\n\n\nHélamán 1\n\nMásodik Pahorán lesz a főbíró, de Kiskumen megöli – Pakuméni tölti be a bírói széket – A lámánita seregeket Koriántumr vezeti, beveszi Zarahemlát és megöli Pakuménit – Moróniha megveri a lámánitákat, visszafoglalja Zarahemlát, Koriántumr pedig elesik. Mintegy Kr.e. 52–50.\n\nHélamán 2\n\nHélamán, Hélamánnak a fia lesz a főbíró – Gadianton vezeti Kiskumen bandáját – Hélamán szolgája megöli Kiskument, és a Gadianton banda a vadonba menekül. Mintegy Kr.e. 50–49.\n\nHélamán 3\n\nSok nefita az északi földre vándorol – Cementházakat építenek és sok feljegyzést vezetnek – Tízezrek térnek meg és keresztelkednek meg – Isten szava szabaduláshoz vezeti az embert – Nefi, Hélamán fia tölti be a bírói széket. Mintegy Kr.e. 49–39.\n\nHélamán 4\n\nA nefita szakadárok és a lámániták összevonják haderőiket, és elfoglalják Zarahemla földjét – A nefiták vereségét gonoszságuk okozza – Az egyház hanyatlik és a nép olyan gyengévé válik, mint a lámániták. Mintegy Kr.e. 38–30.\n\nHélamán 5\n\nNefi és Lehi a prédikálásnak szentelik magukat – Nevük arra ösztönzi őket, hogy életüket őseik életének mintájára éljék – Krisztus megváltja azokat, akik bűnbánatot tartanak – Nefi és Lehi sok embert megtérít, bebörtönzik őket, és tűz veszi őket körül – Egy sötét felhő háromszáz embert beárnyékol – A föld megrendül és egy hang megparancsolja az embereknek, hogy tartsanak bűnbánatot – Nefi és Lehi angyalokkal társalognak és a tömeget tűz veszi körül. Mintegy Kr.e. 30.\n\nHélamán 6\n\nAz igazlelkű lámániták a gonosz nefitáknak prédikálnak – Mindkét nép boldogul a béke és a bőség időszakában – Lucifer, a bűn szerzője, gyilkosságokra és gonoszságokra bujtogatja a gonoszok és a Gadianton rablók szívét – A rablók átveszik az irányítást a nefita kormányban. Mintegy Kr.e. 29–23.\n\nHélamán 7\n\nAz északi földrészen elutasítják Nefit, és ő visszatér Zarahemlába – A kertjében levő torony tetején imádkozik, majd felszólítja a népet, hogy térjenek meg, vagy el fognak veszni. Mintegy Kr.e. 23–21.\n\nHélamán 8\n\nKorrupt bírák arra törekednek, hogy Nefi ellen uszítsák a népet – Ábrahám, Mózes, Zénos, Zénok, Éziás, Ésaiás, Jeremiás, Lehi és Nefi mind bizonyságot tettek Krisztusról – Nefi sugallat által közhírré teszi a főbíró meggyilkolását. Mintegy Kr.e. 23–21.\n\nHélamán 9\n\nA hírnökök a főbírót holtan találják a bírói székben – Bebörtönzik, de később kiengedik őket – Sugallat által Nefi megmondja, hogy Szeántum a gyilkos – Nefit néhányan elismerik prófétának. Mintegy Kr.e. 23–21.\n\nHélamán 10\n\nAz Úr Nefinek adja a pecsételés hatalmát – Hatalmat kap arra, hogy összekössön vagy feloldjon a földön és a mennyben – Megparancsolja a népnek, hogy tartsanak bűnbánatot, vagy el fognak veszni – A Lélek sokaságtól sokaságig viszi őt. Mintegy Kr.e. 21–20.\n\nHélamán 11\n\nNefi megkéri az Urat, hogy éhínséggel váltsa fel háborúikat – Sok ember elvész – Bűnbánatot tartanak és Nefi esőért könyörög az Úrhoz – Nefi és Lehi sok kinyilatkoztatást kapnak – A Gadianton rablók gyökeret vernek az országban. Mintegy Kr.e. 20–6.\n\nHélamán 12\n\nAz ember álhatatlan, balga és gyorsan tesz gonoszságot – Az Úr megfenyíti népét – Az ember semmisége, Isten hatalmához hasonlítva – Az ítélet napján az ember vagy örökké tartó életet, vagy örökké tartó elítéltséget nyer. Mintegy Kr.e. 6.\n\nHélamán 13\n\nA lámánita Sámuel megjövendöli a nefiták pusztulását, ha nem tartanak bűnbánatot – Átkozottak ők és a kincseik – Elutasítják és megkövezik a prófétákat, démonok kerítik be őket, és gonosz cselekedetekben keresik a boldogságot. Mintegy Kr.e. 6.\n\nHélamán 14\n\nSámuel megjövendöli, hogy Krisztus születésekor világos lesz éjszaka, és egy új csillag lesz az égen – Krisztus megváltja az embereket az időleges és a lelki haláltól – Halálának jelei közé tartozik a három napi sötétség, a sziklák meghasadása és a nagy természeti katasztrófák. Mintegy Kr.e. 6.\n\nHélamán 15\n\nAz Úr megfenyítette a nefitákat, mert szerette őket – A megtért lámániták szilárdak és állhatatosak a hitben – Az Úr az utolsó napokban irgalmas lesz a lámánitákhoz. Mintegy Kr.e. 6.\n\nHélamán 16\n\nNefi megkereszteli azokat a nefitákat, akik hisznek Sámuelnek – Sámuelt nem lehet megölni a bűnbánatot nem tartó nefiták nyilaival és köveivel – Egyesek megkeményítik szívüket, mások meg angyalokat látnak – A hitetlenek azt mondják, hogy értelmetlen hinni Krisztusban és Jeruzsálembeli eljövetelében. Mintegy Kr.e. 6–1.\n\n3 Nefi\n\n\n\n\n\n\n3 Nefi 1\n\nHélamán fia, Nefi elhagyja az országot, és fia, Nefi vezeti a feljegyzéseket – Annak ellenére, hogy bőven van jel és csoda, a gonoszok azt tervezik, hogy megölik az igazlelkűeket – Elérkezik Krisztus születésének éjszakája – Megadatik a jel, és egy új csillag születik – A hazudozások és a megtévesztések növekednek, és a Gadianton rablók sok embert megölnek. Mintegy Kr.u. 1–4.\n\n3 Nefi 2\n\nA nép között növekszik a gonoszság és az utálatosságok – A nefiták és a lámániták egyesülnek, hogy megvédjék magukat a Gadianton rablók ellen – A megtért lámániták fehérré lesznek, és nefitáknak hívják őket. Mintegy Kr.u. 5–16.\n\n3 Nefi 3\n\nGiddiánhi, a Gadianton vezér követeli, hogy Lakoneusz és a nefiták adják meg magukat, és adják át a földjeiket – Lakoneusz Gidgiddónit nevezi ki a seregek főkapitányának – A nefiták Zarahemla és Bőség földjére gyülekeznek, hogy megvédjék magukat. Mintegy Kr.u. 16–18.\n\n3 Nefi 4\n\nA nefita csapatok legyőzik a Gadianton rablókat – Giddiánhi elesik, és utódját, Zemnarihát felakasztják – A nefiták az Urat dicsérik a győzelmeikért. Mintegy Kr.u. 19–22.\n\n3 Nefi 5\n\nA nefiták bűnbánatot tartanak és felhagynak a bűneikkel – Mormon népének történetét írja és az örökkévaló igét hirdeti nekik – Izráelt össze fogják gyűjteni hosszú szétszórtságából. Mintegy Kr.u. 22–26.\n\n3 Nefi 6\n\nA nefiták boldogulnak – Kevélység, gazdagság és osztálykülönbségek támadnak – Az egyházat széthúzások osztják meg – Sátán nyílt lázadásba vezeti a népet – Sok próféta bűnbánatot hirdet a népnek, és megölik őket – Gyilkosaik a kormány megdöntésére szövetkeznek. Mintegy Kr.u. 26–30.\n\n3 Nefi 7\n\nA főbírót megölik, a kormányt megdöntik és a nép törzsekre szakad – Jákób, egy antikrisztus, királya lesz egy titkos összesküvésnek – Nefi bűnbánatot és Krisztusba vetett hitet prédikál – Angyalok szolgálnak neki naponta, fivérét pedig feltámasztja a halálból – Sokan bűnbánatot tartanak és megkeresztelkednek. Mintegy Kr.u. 30–33.\n\n3 Nefi 8\n\nViharok, földrengések, tüzek, forgószelek és természeti katasztrófák bizonyítják Krisztus keresztre feszítését – Sok ember elpusztul – Három napig sötétség borítja a földet – Az életben maradtak sorsuk felett siránkoznak. Mintegy Kr.u. 33–34.\n\n3 Nefi 9\n\nA sötétben Krisztus hangja kijelenti, hogy gonoszságuk miatt sok ember és város elpusztult – Továbbá kijelenti istenségét, bejelenti, hogy Mózes törvénye betöltetett, és felszólítja az embereket, hogy jöjjenek hozzá és legyenek megszabadítva. Mintegy Kr.u. 34.\n\n3 Nefi 10\n\nTöbb órán keresztül csend honol az országban – Krisztus hangja megígéri, hogy összegyűjti népét, mint tyúk a csibéit – A nép igazlelkűbb része maradt életben. Mintegy Kr.u. 34–35.\n\n3 Nefi 11\n\nAz Atya bizonyságot tesz Szeretett Fiáról – Krisztus megjelenik és kihirdeti engesztelését – Az emberek megtapintják kezein, lábain és oldalán a sebhelyeket – Hozsánnát kiáltanak – Ismerteti a keresztelés módját és menetét – A viszálykodás lelke az ördögtől való – A krisztusi tan az, hogy az emberek higgyenek, keresztelkedjenek meg és fogadják be a Szentlelket. Mintegy Kr.u. 34.\n\n3 Nefi 12\n\nJézus elhívja és megbízza a Tizenkettőt – A Hegyi beszédhez hasonló beszédet mond a nefitáknak – Az áldottakról beszél – Tanításai túlmutatnak Mózes törvényén, és előbbre valóak azoknál – Az emberek azt a parancsot kapják, hogy legyenek tökéletesek, ahogyan ő és Atyja is tökéletes – Vö. Máté 5. Mintegy Kr.u. 34.\n\n3 Nefi 13\n\nJézus a nefitákat az Úr imájára tanítja – Az a dolguk, hogy a mennyben gyűjtsenek kincseket – A Tizenkettőnek szolgálatuk idejére megparancsoltatik, hogy ne aggódjanak a világi dolgokért – Vö. Máté 6. Mintegy Kr.u. 34.\n\n3 Nefi 14\n\nJézus ezt parancsolja: Ne ítélkezzetek; Istentől kérjetek; óvakodjatok a hamis prófétáktól – Szabadulást ígér azoknak, akik az Atya akaratát teszik – Vö. Máté 7. Mintegy Kr.u. 34.\n\n3 Nefi 15\n\nJézus kijelenti, hogy Mózes törvénye őbenne betöltetett – A nefiták azok a másik juhok, akikről Jeruzsálemben beszélt – Gonoszságuk miatt az Úr népe Jeruzsálemben nem tudott Izráel szétszéledt juhairól. Mintegy Kr.u. 34.\n\n3 Nefi 16\n\nJézus másokat is meg fog látogatni Izráel elveszett juhai közül – Az utolsó napokban az evangélium eljut a nemzsidókhoz, majd Izráel házához – Az Úr népe majd szemtől szembe látja, amikor ismét elhozza Siont. Mintegy Kr.u. 34.\n\n3 Nefi 17\n\nJézus azt tanácsolja a népnek, hogy gondolkozzanak el szavain és imádkozzanak, hogy megértsék azokat – Meggyógyítja betegeiket – Imádkozik az emberekért, oly csodálatos beszédet használva, hogy azt nem lehet leírni – Angyalok szolgálnak kicsinyeiknek és tűz veszi őket körül. Mintegy Kr.u. 34.\n\n3 Nefi 18\n\nJézus bevezeti az úrvacsorát a nefiták között – Megparancsolja nekik, hogy mindig imádkozzanak a nevében – Akik érdemtelenül esznek testéből és isznak véréből, ítélet alatt vannak – A tanítványok hatalmat kapnak a Szentlélek adományozására. Mintegy Kr.u. 34.\n\n3 Nefi 19\n\nA tizenkét tanítvány szolgál a népnek, és a Szentlélekért imádkozik – A tanítványok megkeresztelkednek, és elnyerik a Szentlelket, valamint az angyalok szolgálattételét – Jézus olyan szavakat használva imádkozik, amelyeket nem lehet leírni – Bizonyságot tesz ezeknek a nefitáknak rendkívül nagy hitéről. Mintegy Kr.u. 34.\n\n3 Nefi 20\n\nJézus csodálatos módon gondoskodik kenyérről és borról, és ismét úrvacsorával szolgál a népnek – Jákób maradéka el fog jutni az Úr, Istenük megismeréséhez, és örökölni fogja az amerikai földrészt – Jézus az a bizonyos Mózeshoz hasonló próféta, a nefiták pedig a próféták gyermekei – Az Úr többi népe Jeruzsálembe lesz összegyűjtve. Mintegy Kr.u. 34.\n\n3 Nefi 21\n\nIzráel akkor lesz összegyűjtve, amikor a Mormon könyve előkerül – A nemzsidók szabad emberekként telepednek meg Amerikában – Megszabadulnak, ha hisznek és engedelmeskednek; különben kivágják és elpusztítják őket – Izráel fel fogja építeni az Új Jeruzsálemet és az elveszett törzsek visszatérnek. Mintegy Kr.u. 34.\n\n3 Nefi 22\n\nAz utolsó napokban megalapíttatik Sion és cövekjei, Izráel pedig irgalommal és gyengédséggel gyűjtetik össze – Győzedelmeskedni fognak – Vö. Ésaiás 54. Mintegy Kr.u. 34.\n\n3 Nefi 23\n\nJézus helyesli Ésaiás szavait – Megparancsolja az embereknek, hogy kutassák a próféták írásait – A lámánita Sámuelnek a feltámadással kapcsolatos szavait feljegyzéseikhez adják. Mintegy Kr.u. 34.\n\n3 Nefi 24\n\nAz Úr követe fogja előkészíteni az utat a második eljövetelhez – Krisztus lesz az ítélőbíró – Izráelnek megparancsoltatik, hogy fizessen tizedet és felajánlásokat – Vezettetik egy emlékezet könyv – Vö. Malakiás 3. Mintegy Kr.u. 34.\n\n3 Nefi 25\n\nA második eljövetelekor a kevélyeket és a gonoszokat felégetik, mint a tarlót – Illés visszatér e nagy és félelmetes nap előtt – Vö. Malakiás 4. Mintegy Kr.u. 34.\n\n3 Nefi 26\n\nJézus a kezdettől a végig mindent megmagyaráz – Csecsemők és kisgyermekek csodálatos dolgokat mondanak, amiket nem lehet leírni – Akik Krisztus egyházába tartoznak, azok között minden közös. Mintegy Kr.u. 34.\n\n3 Nefi 27\n\nJézus megparancsolja nekik, hogy az ő nevén nevezzék az egyházat – Missziója és engesztelő áldozata képezik evangéliumát – Az embereknek megparancsolja, hogy tartsanak bűnbánatot és keresztelkedjenek meg, hogy megszentelhesse őket a Szentlélek – Legyenek olyanokká, amilyen Jézus. Mintegy Kr.u. 34–35.\n\n3 Nefi 28\n\nA Tizenkettő közül kilenc örökséget szeretne, és meg is kapja annak ígéretét Krisztus királyságában, amikor meghalnak – A három nefita hatalmat szeretne, és kap a halál felett, hogy a földön maradhassanak, amíg ismét el nem jön Jézus – Átváltoznak és olyan dolgokat látnak, amelyeket nem szabad elmondani, és így most az emberek között szolgálnak. Mintegy Kr.u. 34–35.\n\n3 Nefi 29\n\nMormon könyvének előkerülése annak a jele, hogy az Úr megkezdte Izráel összegyűjtését és szövetségeinek teljesítését – Átkozottak lesznek azok, akik elutasítják az ő utolsó napi kinyilatkoztatásait és ajándékait. Mintegy Kr.u. 34–35.\n\n3 Nefi 30\n\nAz utolsó napi nemzsidóknak megparancsolják, hogy tartsanak bűnbánatot, jöjjenek Krisztushoz és számláltassanak Izráel házához. Mintegy Kr.u. 34–35.\n\n4 Nefi\n\nA nefiták és a lámániták mind megtérnek az Úrhoz – Mindenük közös, csodákat művelnek és boldogulnak ezen a földön – Két évszázad elmúltával megosztottság, gonosz dolgok, hamis egyházak és üldöztetések támadnak – Háromszáz év elmúltával már a nefiták és a lámániták is gonoszok – Ammáron elrejti a szent feljegyzéseket. Mintegy Kr.u. 35–321.\n\nMormon\n\n\n\n\n\n\nMormon 1\n\nAmmáron utasításokat ad Mormonnak a szent feljegyzésekre vonatkozóan – Háború kezdődik a nefiták és a lámániták között – A három nefita elvitetik – Gonoszság, hitetlenség, szemfényvesztés és boszorkányság uralkodik. Mintegy Kr.u. 321–326.\n\nMormon 2\n\nMormon vezeti a nefita seregeket – Vérontás és öldöklés söpör végig az országon – A nefiták az ítélet alatt lévők keserűségével siránkoznak és gyászolnak – Elmúlt kegyelmük napja – Mormon magához veszi Nefi lemezeit – Folytatódnak a háborúk. Mintegy Kr.u. 327–350.\n\nMormon 3\n\nMormon bűnbánatot hirdet a nefitáknak – Nagy győzelmet aratnak és saját erejükkel kérkednek – Mormon visszautasítja vezetésüket, és értük mondott imái hit nélküliek – A Mormon könyve felhívást intéz Izráel tizenkét törzséhez, hogy higgyenek az evangéliumban. Mintegy Kr.u. 360–362.\n\nMormon 4\n\nFolytatódik a háború és az öldöklés – Gonoszok büntetik a gonoszokat – Nagyobb gonoszság uralkodik, mint valaha is egész Izráelben – Nőket és gyermekeket áldoznak bálványoknak – A lámániták kezdik elsöpörni maguk előtt a nefitákat. Mintegy Kr.u. 363–375.\n\nMormon 5\n\nIsmét Mormon vezeti a nefita seregeket a véres és öldöklő csatákban – A Mormon könyve elő fog kerülni, hogy egész Izráelt meggyőzze arról, hogy Jézus a Krisztus – Hitetlenségük miatt a lámániták szétszóratnak, és a Lélek megszűnik irányítani őket – Az utolsó napokban a nemzsidóktól kapják majd meg az evangéliumot. Mintegy Kr.u. 375–384.\n\nMormon 6\n\nA nefiták Kumóra földjére gyülekeznek a végső csatákra – Mormon elrejti a szent feljegyzéseket a Kumóra dombban – A lámániták győzedelmeskednek, a nefita nemzet pedig elpusztul – Százezrek halnak meg kard által. Mintegy Kr.u. 385.\n\nMormon 7\n\nMormon felszólítja az utolsó napok lámánitáit, hogy higgyenek Krisztusban, fogadják el evangéliumát és legyenek megszabadítva – Mindazok, akik hisznek a Bibliában, a Mormon könyvében is hinni fognak. Mintegy Kr.u. 385.\n\nMormon 8\n\nA lámániták felkutatják és elpusztítják a nefitákat – A Mormon könyve Isten hatalma által kerül majd elő – Átok mondatik mindazokra, akik haraggal és viszállyal lihegnek az Úr munkájára – A nefita feljegyzés a gonoszság, az elkorcsosulás és a hithagyás napján kerül majd elő. Mintegy Kr.u. 400–421.\n\nMormon 9\n\nMoróni azokat szólítja fel, akik nem hisznek Krisztusban, hogy tartsanak bűnbánatot – A csodák Istenéről beszél, aki kinyilatkoztatásokat ad, és ajándékokkal, valamint jelekkel árasztja el a hithűeket – A csodák a hitetlenség miatt szűnnek meg – Jelek követik azokat, akik hisznek – Az embereket arra biztatják, hogy legyenek bölcsek és tartsák be a parancsolatokat. Mintegy Kr.u. 401–421.\n\nEther\n\n\n\n\n\n\nEther 1\n\nMoróni kivonatolja Ether írásait – Ether nemzedékrendje sorra vétetik – A járediták nyelve Bábel tornyánál nem zavarodott össze – Az Úr megígéri, hogy egy választott földre vezeti és nagy nemzetté teszi őket.\n\nEther 2\n\nA járediták felkészülnek utazásukra a megígért földre – Az egy választott föld, melyen az embereknek Krisztust kell szolgálniuk, vagy elsodorják őket – Az Úr három órán keresztül beszélget Járed fivérével – A járediták bárkákat építenek – Az Úr arra kéri Járed fivérét, javalljon valamit, a bárkák mi módon legyenek megvilágítva.\n\nEther 3\n\nJáred fivére látja az Úr ujját, amint az Úr megérinti a tizenhat követ – Krisztus megmutatja lélektestét Járed fivérének – Akik tökéletes tudással rendelkeznek, azokat nem lehet kívül tartani a fátyolon – Fordító eszközök biztosíttatnak a járedita feljegyzés napvilágra hozatalához.\n\nEther 4\n\nAz Úr megparancsolja Moróninak, hogy pecsételje le Járed fivérének írásait – Addig nem lesznek kinyilatkoztatva, míg olyan hitük nem lesz az embereknek, mint Járed fivérének – Krisztus megparancsolja az embereknek, hogy higgyenek az ő és tanítványai szavaiban – Megparancsolja az embereknek, hogy tartsanak bűnbánatot, higgyenek az evangéliumban és legyenek megszabadítva.\n\nEther 5\n\nHárom tanú és maga a mű áll majd tanúbizonyságként a Mormon könyve igazáról.\n\nEther 6\n\nA járedita bárkákat a megígért föld felé hajtják a szelek – A nép dicsőíti az Urat jóságáért – Orihát nevezik ki királynak maguk felett – Járed és fivére meghalnak.\n\nEther 7\n\nOriha igazlelkűségben uralkodik – Jogbitorlás és viszálykodás közepette állítják fel Súle és Kohór egymással vetekedő királyságát – A próféták elítélik az emberek gonoszságát és bálványimádását, akik ezt követően bűnbánatot tartanak.\n\nEther 8\n\nVersengés és viszálykodás van a királyságot illetően – Ákis titkos összeesküvést szervez, ahol esküvel fogadják, hogy megölik a királyt – A titkos összeesküvések az ördögtől valók, és nemzetek pusztulását eredményezik – A mai nemzsidókat óvják a titkos összeesküvésektől, melyek minden föld, nemzet és ország szabadságának megdöntésére törekednek.\n\nEther 9\n\nA királyság öröklés útján vagy ármánykodás és gyilkosság miatt egyik oldalról a másikra kerül – Émer látta az Igazlelkűség Fiát – Sok próféta hirdet bűnbánatot – Éhínség és mérges kígyók sanyargatják a népet.\n\nEther 10\n\nEgyik király a másikat követi – Egyes királyok igazlelkűek; mások gonoszak – Amikor az igazlelkűség uralkodik, akkor az Úr megáldja és felvirágoztatja a népet.\n\nEther 11\n\nHáborúk, széthúzások és gonosztettek uralják a járediták életét – Prófétáik megjövendölik a járediták teljes pusztulását, ha nem tartanak bűnbánatot – A nép elutasítja a próféták szavait.\n\nEther 12\n\nEther próféta arra buzdítja a népet, hogy higgyenek Istenben – Moróni felidézi a hit által történt csodákat és bámulatos dolgokat – A hit tette lehetővé Járed fivére számára, hogy lássa Krisztust – Az Úr gyengeséget ad az embereknek, hogy alázatosak legyenek – Járed fivére hit által mozdította meg a Zerin hegyet – A hit, a remény és a jószívűség elengedhetetlen a szabaduláshoz – Moróni szemtől szembe látta Jézust.\n\nEther 13\n\nEther az Új Jeruzsálemről beszél, melyet József magja fog felépíteni Amerikában – Prófétál, kiűzik, írja a járediták történetét és előre megmondja a járediták pusztulását – Az egész ország területén háború dúl.\n\nEther 14\n\nAz emberek gonoszsága átkot hoz az országra – Koriántumr csatározásba kezd Gileád, majd Lib, és azt követően Siz ellen – Vér és öldöklés borítja el az országot.\n\nEther 15\n\nJárediták milliói halnak meg a csatákban – Siz és Koriántumr végső ütközetre gyűjti össze az egész népet – Az Úr Lelke nem irányítja többé őket – A járedita nemzet teljesen kipusztul – Csak Koriántumr marad meg.\n\nMoróni\n\n\n\n\n\n\nMoróni 1\n\nMoróni a lámániták érdekében ír – Kivégzik azokat a nefitákat, akik Krisztust nem akarják megtagadni. Mintegy Kr.u. 401–421.\n\nMoróni 2\n\nJézus hatalmat adott a tizenkét nefita tanítványnak, hogy adományozhassák a Szentlélek ajándékát. Mintegy Kr.u. 401–421.\n\nMoróni 3\n\nAz elderek kézrátétellel papokat és tanítókat rendelnek el. Mintegy Kr.u. 401–421\n\nMoróni 4\n\nElmagyaráztatik, hogy mi módon szolgáljanak az úrvacsorai kenyérrel az elderek és a papok. Mintegy Kr.u. 401–421.\n\nMoróni 5\n\nElmagyaráztatik az úrvacsorai bor szolgálásának módja. Mintegy Kr.u. 401–421.\n\nMoróni 6\n\nA bűnbánó egyéneket megkeresztelik és közösségbe fogadják – Az egyház azon tagjainak, akik bűnbánatot tartanak, megbocsátanak – A gyűléseket a Szentlélek hatalma által vezetik. Mintegy Kr.u. 401–421.\n\nMoróni 7\n\nMeghívást kapunk, hogy menjünk be az Úr nyugalmába – Igaz szándékkal imádkozzunk – Krisztus Lelke lehetővé teszi az emberek számára, hogy különbséget tegyenek jó és gonosz között – Sátán Krisztus megtagadására és gonosztettekre veszi rá az embereket – A próféták kijelentik Krisztus eljövetelét – Hit által csodák történnek és angyalok szolgálnak – Az emberek reméljék az örök életet és ragaszkodjanak a jószívűséghez. Mintegy Kr.u. 401–421.\n\nMoróni 8\n\nA kisgyermekek megkeresztelése utálatos gonosztett – A kisgyermekek az engesztelés folytán élnek Krisztusban – Hit, bűnbánat, szelídség és szívbéli alázatosság, valamint a Szentlélek befogadása és a mindvégig kitartás vezetnek el a szabaduláshoz. Mintegy Kr.u. 401–421.\n\nMoróni 9\n\nA nefiták és a lámániták is megromlottak és elfajultak – Egymást kínozzák és gyilkolják – Mormon azért imádkozik, hogy kegyelem és jóság pihenjen meg Morónin mindörökké. Mintegy Kr.u. 401–421.\n\nMoróni 10\n\nTanúbizonyság Mormon könyvéről a Szentlélek hatalma által érkezik – A hithűeknek adatnak meg a Lélek ajándékai – A lelki ajándékok mindig a hitet kísérik – Moróni szavai a porból szólnak – Jöjjetek Krisztushoz, legyetek benne tökéletessé, és szenteljétek meg lelketeket. Mintegy Kr.u. 421.\n\n", "js 0": "[center][font_size=26]A Mormon könyve[/font_size][/center]\n\nBevezetés és tanúk\n\n\n\n\n\n\ncímoldal\n\n\nA Mormon könyve kötet-címoldala\n\nEz tehát Nefi népe, valamint a lámániták feljegyzésének kivonata – Íratott a lámániták, akik Izráel házának egyik maradéka, de a zsidók és a nemzsidók számára is – Parancsra íratott, valamint a prófétálás és a kinyilatkoztatás lelke által – Megíratott, lepecsételtetett és az Úr számára elrejtetett, hogy el ne pusztítsák – Hogy Isten ajándéka és hatalma által, annak tolmácsolására előkerüljön – Moróni keze pecsételte le és rejtette el az Úr számára, hogy a megfelelő időben a nemzsidók útján előkerüljön – Annak tolmácsolása Isten ajándéka által.\n\nBevezetés\n\nA Mormon könyve egy, a Bibliához hasonlítható szentírás-kötet. Feljegyzés Isten cselekedeteiről Amerika őslakóival, és tartalmazza az örökkévaló evangélium teljességét.\n\nRövid magyarázat a Mormon könyvéről\n\nA Mormon könyve ősi amerikai népek szent feljegyzése, amelyet fémlemezekre véstek. Magában a könyvben négyféle fémlemezről van szó:\n\nKépek\n\n\n\n1 Nefi\n\n\n\n\n\n\n1 Nefi 1\n\nNefi megkezdi a feljegyzést népéről – Lehi lát látomásban egy tűzoszlopot, és olvas egy próféciákat tartalmazó könyvből – Istent dicséri, megjövendöli a Messiás eljövetelét, és prófétál Jeruzsálem pusztulásáról – A zsidók üldözik. Mintegy Kr.e. 600.\n\n1 Nefi 2\n\nLehi a Vörös-tenger melletti vadonba viszi családját – Hátrahagyják vagyonukat – Lehi áldozatot ajánl fel az Úrnak és fiait a parancsolatok betartására tanítja – Lámán és Lemuel atyjuk ellen zúgolódnak – Nefi engedelmes és hittel imádkozik; az Úr szól hozzá, és őt választja, hogy uralkodjék a fivérei felett. Mintegy Kr.e. 600.\n\n1 Nefi 3\n\nLehi fiai visszatérnek Jeruzsálembe, hogy megszerezzék a rézlemezeket – Lábán megtagadja a lemezek átadását – Nefi buzdítja és bátorítja fivéreit – Lábán ellopja vagyonukat és megkísérli, hogy megölje őket – Lámán és Lemuel megütik Nefit és Samot, és egy angyal megfeddi őket. Mintegy Kr.e. 600–592.\n\n1 Nefi 4\n\nNefi az Úr parancsára megöli Lábánt és aztán csellel megszerzi a rézlemezeket – Zorám úgy dönt, hogy csatlakozik Lehi családjához a vadonban. Mintegy Kr.e. 600–592.\n\n1 Nefi 5\n\nSária panaszkodik Lehire – Mindketten örülnek fiaik visszatértén – Áldozatokat ajánlanak fel – A rézlemezek Mózes és a próféták írásait tartalmazzák – A lemezek Lehit József leszármazottjaként azonosítják – Lehi prófétál magjára és a lemezek megőrzésére vonatkozóan. Mintegy Kr.e. 600–592.\n\n1 Nefi 6\n\nNefi Isten dolgairól ír – Nefi célja az, hogy meggyőzze az embereket, jöjjenek Ábrahám Istenéhez és legyenek megszabadítva. Mintegy Kr.e. 600–592.\n\n1 Nefi 7\n\nLehi fiai visszatérnek Jeruzsálembe, és meghívják Ismáelt és háza népét, hogy csatlakozzanak hozzájuk utazásuk során – Lámán és mások fellázadnak – Nefi arra buzdítja fivéreit, hogy higgyenek az Úrban – Kötelekkel megkötözik és az elpusztítását tervezik – A hit hatalma által megszabadul – Fivérei bocsánatot kérnek – Lehi és társai áldozatot és égő áldozatokat ajánlanak fel. Mintegy Kr.e. 600–592.\n\n1 Nefi 8\n\nLehi látomást lát az élet fájáról – Eszik gyümölcséből és azt kívánja, hogy családja is hasonlóan cselekedjen – Lát egy vasrudat, egy szoros és keskeny ösvényt, és a sötét ködöt, mely elborítja az embereket – Sária, Nefi és Sam vesznek a gyümölcsből, Lámán és Lemuel azonban elutasítják. Mintegy Kr.e. 600–592.\n\n1 Nefi 9\n\nNefi két sorozat feljegyzést készít – Mindkettőt Nefi lemezeinek hívják – A nagyobb lemezek világi történelmet tartalmaznak; a kisebbek elsősorban szent dolgokkal foglalkoznak. Mintegy Kr.e. 600–592.\n\n1 Nefi 10\n\nLehi megjövendöli, hogy a zsidókat foglyul ejtik a babilóniaiak – Szól egy Messiás, vagyis egy Szabadító és Megváltó eljöveteléről a zsidók közé – Lehi annak az eljöveteléről is szól, aki Isten Bárányát meg fogja keresztelni – Lehi szól a Messiás haláláról és feltámadásáról – Izráel szétszóratását és összegyűjtését egy olajfához hasonlítja – Nefi az Isten Fiáról, a Szentlélek ajándékáról, és az igazlelkűség szükségességéről beszél. Mintegy Kr.e. 600–592.\n\n1 Nefi 11\n\nNefi látja az Úr Lelkét és látomásban megmutatják neki az élet fáját – Látja Isten Fiának anyját és tudomására jut Isten leereszkedése – Látja Isten Bárányának a megkeresztelését, szolgálatát és keresztre feszítését – Látja a Bárány tizenkét apostolának elhívását és szolgálatát is. Mintegy Kr.e. 600–592.\n\n1 Nefi 12\n\nNefi látomásban látja a megígért földet; lakóinak igazlelkűségét, gonoszságát és bukását; Isten Bárányának eljövetelét közéjük; hogyan ítélkezik a tizenkét tanítvány és a tizenkét apostol Izráel felett; valamint a hitetlenségbe süllyedtek undorító és szennyes állapotát. Mintegy Kr.e. 600–592.\n\n1 Nefi 13\n\nNefi látomásban látja az ördög egyházát a nemzsidók között felállítva, Amerika felfedezését és gyarmatosítását, a Biblia sok világos és értékes részének az elvesztését, a nemzsidóknak ebből eredő hitehagyott állapotát, az evangélium visszaállítását, utolsó napi szentírás előjövetelét, és Sion felépítését. Mintegy Kr.e. 600–592.\n\n1 Nefi 14\n\nEgy angyal beszél Nefinek a nemzsidókat érő áldásokról és átkokról – Csak két egyház létezik: Isten Bárányának egyháza és az ördög egyháza – A hatalmas és utálatos egyház minden nemzetben üldözi Isten szentjeit – János apostol írni fog a világ végét illetően. Mintegy Kr.e. 600–592.\n\n1 Nefi 15\n\nLehi magjának az utolsó napokban a nemzsidóktól kell megkapnia az evangéliumot – Izráel összegyűjtését egy olajfához hasonlítják, amelynek természetes ágait újra be fogják oltani – Nefi megmagyarázza az élet fájának látomását, és Isten igazságosságáról beszél, mely elválasztja a gonoszokat az igazaktól. Mintegy Kr.e. 600–592.\n\n1 Nefi 16\n\nA gonoszok keménynek találják az igazságot – Lehi fiai összeházasodnak Ismáel leányaival – A Liahóna irányítja útjukat a vadonban – Időről időre üzenetek vannak írva a Liahónára az Úrtól – Ismáel meghal; családja zúgolódik a megpróbáltatások miatt. Mintegy Kr.e.600–592.\n\n1 Nefi 17\n\nNefi parancsot kap, hogy építsen egy hajót – Fivérei ellene szegülnek – Azzal buzdítja őket, hogy felidézi Isten cselekedeteit Izráellel – Nefi eltelik Isten hatalmával – Fivéreinek megtiltatik, hogy megérintsék őt, különben elsorvadnak, mint a száraz nád. Mintegy Kr.e.592–591.\n\n1 Nefi 18\n\nA hajó elkészül – Említés Jákób és József születéséről – A csoport hajóra száll a megígért föld felé – Ismáel fiai és feleségeik összeállnak, hogy tivornyázzanak és lázadjanak – Nefit megkötözik, és a hajót egy borzalmas vihar visszafelé hajtja – Nefit szabadon engedik és imájára megszűnik a zivatar – Az emberek megérkeznek a megígért földre. Mintegy Kr.e. 591–589.\n\n1 Nefi 19\n\nNefi ércből lemezeket készít, és feljegyzi népe történetét – Izráel Istene hatszáz évvel azután jön el, hogy Lehi elhagyta Jeruzsálemet – Nefi elmondja az Ő szenvedéseit és keresztre feszítését – A zsidókat megvetik és szétszórják az utolsó napokig, amikor visszatérnek az Úrhoz. Mintegy Kr.e. 588–570.\n\n1 Nefi 20\n\nAz Úr kinyilatkoztatja céljait Izráelnek – Izráelt a megpróbáltatás kemencéjében választották ki, és ki kell mennie Babilonból – Vesd össze: Ésaiás 48. Mintegy Kr.e. 588–570.\n\n1 Nefi 21\n\nA Messiás világosság lesz a nemzsidóknak és szabadon engedi a foglyokat – Izráelt az utolsó napokban hatalommal összegyűjtik – Királyok lesznek gondviselőik – Vesd össze: Ésaiás 49. Mintegy Kr.e. 588–570.\n\n1 Nefi 22\n\nIzráelt az egész föld színén szétszórják – A nemzsidók gondozzák és táplálják Izráelt az evangéliummal az utolsó napokban – Izráelt összegyűjtik és megszabadítják, és a gonoszok elégnek, mint a tarló – Az ördög királysága elpusztul és a Sátánt megkötözik. Mintegy Kr.e. 588–570.\n\n2 Nefi\n\n\n\n\n\n\n2 Nefi 1\n\nLehi egy szabad földről prófétál – Magját szétszórják és lesújtanak rájuk, ha elutasítják Izráel Szentjét – Fiait arra buzdítja, hogy öltsék magukra az igazlelkűség fegyverzetét. Mintegy Kr.e. 588–570.\n\n2 Nefi 2\n\nA megváltás a Szent Messiás által jön el – A választás szabadsága (akarat) nélkülözhetetlen a léthez és a fejlődéshez – Ádám elbukott, hogy emberek lehessenek – Az emberek szabadon választhatják a szabadságot és az örök életet. Mintegy Kr.e. 588–570.\n\n2 Nefi 3\n\nJózsef Egyiptomban látomásban látta a nefitákat – Prófétált Joseph Smith-ről, az utolsó napi látnokról, Mózesről, aki Izráelt megszabadítja; és Mormon könyvének előjöveteléről. Mintegy Kr.e. 588–570.\n\n2 Nefi 4\n\nLehi tanácsokkal látja el és megáldja utódait – Meghal és eltemetik – Nefi örvendezik Isten jóságában – Nefi mindörökre az Úrba helyezi bizalmát. Mintegy Kr.e. 588–570.\n\n2 Nefi 5\n\nA nefiták különválnak a lámánitáktól, betartják Mózes törvényét és egy templomot építenek – Hitetlenségük miatt a lámániták kizáratnak az Úr színe elől, átkozottak lesznek, és a nefiták ostoraivá válnak. Mintegy Kr.e. 588–559.\n\n2 Nefi 6\n\nJákób felidézi a zsidó történelmet: A babilóniai fogságot és visszatérést; Izráel Szentjének szolgálatát és keresztre feszítését; a nemzsidóktól kapott segítséget; és a zsidók utolsó napokban történő visszaállítását, amikor hisznek a Messiásban. Mintegy Kr.e. 559–545.\n\n2 Nefi 7\n\nÉsaiás úgy szól, mint a Messiás – A Messiás a tanultak nyelvén szól majd – Odaadja hátát a verőknek – Ő nem szégyenül meg – Vö. Ésaiás 50. Mintegy Kr.e. 559–545.\n\n2 Nefi 8\n\nAz utolsó napokban az Úr megvigasztalja Siont és összegyűjti Izráelt – A megváltottak nagy öröm közepette jönnek Sionba – Vö. Ésaiás 51 és 52:1–2. Mintegy Kr.e. 559–545.\n\n2 Nefi 9\n\nA zsidókat megígért földjeik mindegyikén összegyűjtik – Az engesztelés megváltja az embert a bukástól – A halottak teste előjön a sírból, lelke pedig a pokolból vagy a paradicsomból – Megítélik őket – Az engesztelés megszabadít a haláltól, a pokoltól, az ördögtől és a végtelen gyötrelemtől – Az igazlelkűek megszabadulnak Isten királyságában – Közzé tétetnek a büntetések a bűnökért – Izráel Szentje a kapu őrzője. Mintegy Kr.e. 559–545.\n\n2 Nefi 10\n\nA zsidók keresztre fogják feszíteni Istenüket – Mindaddig szétszórva élnek majd, amíg el nem kezdenek hinni benne – Amerika egy szabad föld lesz, ahol nem uralkodik király – Békéljetek meg Istennel, és részesüljetek szabadulásban kegyelme által. Mintegy Kr.e. 559–545.\n\n2 Nefi 11\n\nJákób látta Megváltóját – Mózes törvénye Krisztust jelképezi és eljövetelét bizonyítja. Mintegy Kr.e. 559–545.\n\n2 Nefi 12\n\nÉsaiás látja az utolsó napok templomát, Izráel összegyűjtését, a millenniumi ítéletet és békét – A kevélyek és a gonoszok megaláztatnak a második eljövetelkor – Vö. Ésaiás 2. Mintegy Kr.e. 559–545.\n\n2 Nefi 13\n\nJúda és Jeruzsálem meg lesz büntetve engedetlenségükért – Az Úr szót emel és megítéli népét – Sion leányait megátkozzák és meggyötrik világiasságukért – Vö. Ésaiás 3. Mintegy Kr.e. 559–545.\n\n2 Nefi 14\n\nSiont és leányait megváltják és megtisztítják a millenniumi napon – Vö. Ésaiás 4. Mintegy Kr.e. 559–545.\n\n2 Nefi 15\n\nAz Úr szőlőskertje (Izráel) elhagyatottá válik, és népe szétszóratik – Jaj lesz nekik hitehagyott és szétszórt állapotukban – Az Úr zászlót emel és összegyűjti Izráelt – Vö. Ésaiás 5. Mintegy Kr.e. 559–545.\n\n2 Nefi 16\n\nÉsaiás látja az Urat – Ésaiás bűnei megbocsáttatnak – Elhívják, hogy prófétáljon – Prófétál Krisztus tanításainak a zsidók általi elutasításáról – Egy maradék visszatér – Vö. Ésaiás 6. Mintegy Kr.e. 559–545.\n\n2 Nefi 17\n\nEfraim és Syria háborút indít Júda ellen – Krisztus egy szűztől fog megszületni – Vö. Ésaiás 7. Mintegy Kr.e. 559–545.\n\n2 Nefi 18\n\nKrisztus olyan lesz, mint egy botlást okozó kő és egy sérelmet okozó szikla – Az Urat keressétek, ne sipogó varázslókat – A törvényhez és a bizonysághoz forduljatok irányításért – Vö. Ésaiás 8. Mintegy Kr.e. 559–545.\n\n2 Nefi 19\n\nÉsaiás a Messiásról szól – A sötétségben lévő emberek egy nagy világosságot fognak látni – Gyermek születik nekünk – Ő lesz a Békesség Hercege, és Dávid trónján fog uralkodni – Vö. Ésaiás 9. Mintegy Kr.e. 559–545.\n\n2 Nefi 20\n\nAsszíria elpusztítása mintaképe a gonoszok elpusztításának a második eljövetelkor – Kevés ember marad meg azután, hogy ismét eljön az Úr – Jákób maradéka visszatér azon a napon – Vö. Ésaiás 10. Mintegy Kr.e. 559–545.\n\n2 Nefi 21\n\nIsai törzse (Krisztus) igazlelkűségben fog ítélkezni – Isten ismerete beborítja a földet a millenniumban – Az Úr zászlót emel és összegyűjti Izráelt – Vö. Ésaiás 11. Mintegy Kr.e. 559–545.\n\n2 Nefi 22\n\nA millennium napján minden ember dicsérni fogja az Urat – Köztük fog lakni – Vö. Ésaiás 12. Mintegy Kr.e. 559–545.\n\n2 Nefi 23\n\nBabilon elpusztítása mintaképe a pusztításnak a második eljövetelkor – A harag és bosszúállás napja lesz az – Babilon (a világ) örökre elbukik – Vö. Ésaiás 13. Mintegy Kr.e. 559–545.\n\n2 Nefi 24\n\nIzráelt összegyűjtik, és millenniumi nyugalmat élvez – Lucifert lázadásért kiűzték a mennyből – Izráel győzedelmeskedni fog Babilon (a világ) felett – Vö. Ésaiás 14. Mintegy Kr.e. 559–545.\n\n2 Nefi 25\n\nNefi örvendezik a világos beszédben – Ésaiás próféciáit megértik az utolsó napokban – A zsidók visszatérnek Babilóniából, keresztre feszítik a Messiást, szétszóratnak és megostorozzák őket – Visszaállíttatnak, amikor hisznek a Messiásban – Először hatszáz évvel azután jön el, hogy Lehi elhagyta Jeruzsálemet – A nefiták betartják Mózes törvényét, és hisznek Krisztusban, aki Izráel Szentje. Mintegy Kr.e. 559–545.\n\n2 Nefi 26\n\nKrisztus szolgálni fog a nefitáknak – Nefi előre látja népe pusztulását – A porból fognak szólni – A nemzsidók hamis egyházakat és titkos összeesküvéseket állítanak fel – Az Úr megtiltja az embereknek, hogy papi mesterkedéseket gyakoroljanak. Mintegy Kr.e. 559–545.\n\n2 Nefi 27\n\nSötétség és hitehagyás borítja be a földet az utolsó napokban – A Mormon könyve előkerül – Három tanú tesz bizonyságot a könyvről – A tanult ember azt fogja mondani, hogy nem tudja elolvasni a lepecsételt könyvet – Az Úr egy bámulatos művet és csodát tesz – Vö. Ésaiás 29. Mintegy Kr.e. 559–545.\n\n2 Nefi 28\n\nAz utolsó napokban sok hamis egyházat állítanak fel – Ezek hamis, hiábavaló és bolond tanokat tanítanak – A hamis tanítók miatt hemzsegni fog a hitehagyás – Az emberi szívekben az ördög tombol majd – Mindenféle hamis tanokat fog tanítani. Mintegy Kr.e. 559–545.\n\n2 Nefi 29\n\nMormon könyvét sok nemzsidó elutasítja – Azt fogják mondani: Nincs szükségünk több Bibliára – Az Úr sok nemzethez szól – Azokból a könyvekből ítéli meg a világot, melyek meg lesznek írva. Mintegy Kr.e. 559–545.\n\n2 Nefi 30\n\nA megtért nemzsidók a szövetség népéhez számláltatnak – Sok lámánita és zsidó elhiszi az igét, és tetszetőssé lesznek – Izráel visszaállíttatik, és a gonosz elpusztíttatik. Mintegy Kr.e. 559 – 545.\n\n2 Nefi 31\n\nNefi elmondja, miért keresztelkedett meg Krisztus – Az embereknek követniük kell Krisztust, meg kell keresztelkedniük, el kell nyerniük a Szentlelket, és mindvégig ki kell tartaniuk, hogy megszabadítsák őket – A bűnbánat és a keresztelkedés a kapu a szoros és keskeny ösvényhez – Az örök élet azokhoz jön el, akik a keresztelkedés után betartják a parancsolatokat. Mintegy Kr.e. 559–545.\n\n2 Nefi 32\n\nAz angyalok a Szentlélek hatalma által szólnak – Az embereknek imádkozniuk kell, és saját maguknak kell tudást szerezniük a Szentlélektől. Mintegy Kr.e. 559–545.\n\n2 Nefi 33\n\nNefi szavai igazak – Krisztusról tesznek bizonyságot – Akik hisznek Krisztusban, el fogják hinni Nefi szavait, melyek tanúbizonyságként állnak majd az ítélkezés törvényszéke előtt. Mintegy Kr.e. 559–545.\n\nJákób\n\n\n\n\n\n\nJákób 1\n\nJákób és József igyekeznek az embereket meggyőzni, hogy higgyenek Krisztusban, és tartsák be parancsolatait – Nefi meghal – A nefiták között elhatalmasodik a gonoszság. Mintegy Kr.e. 544–421.\n\nJákób 2\n\nJákób a gazdagság szeretete, a kevélység és az erkölcstelenség ellen beszél – Az ember abból a célból törekedhet gazdagságra, hogy segítse az embertársait – Jákób elítéli a többnejűség nem engedélyezett gyakorlását – Az Úr gyönyörködik a nők erkölcsi tisztaságában. Mintegy Kr.e. 544–421.\n\nJákób 3\n\nA tisztaszívűek befogadják Isten kedves szavát – A lámániták igazlelkűsége meghaladja a nefitákét – Jákób óvja népét a paráználkodástól, a szemérmetlenségtől és minden bűntől. Mintegy Kr.e. 544–421.\n\nJákób 4\n\nMinden próféta Krisztus nevében hódolt az Atyának – Az, ahogy Ábrahám felajánlotta Izsákot, hasonló volt Istenhez és az ő Egyszülöttjéhez – Az embernek meg kell békülnie Istennel az engesztelés által – A zsidók el fogják utasítani az alapkövet. Mintegy Kr.e. 544–421.\n\nJákób 5\n\nJákób, Zénósnak a szelíd és a vad olajfáról szóló képletes szavait idézi – Ezek Izráelt és a nemzsidókat példázzák – Előrevetítik Izráel szétszórását és összegyűjtését – Célzás a nefitákra, lámánitákra és Izráel összes házára – A nemzsidók Izráelbe oltatnak – Végül is az egész kertet felégetik. Mintegy Kr.e. 544–421.\n\nJákób 6\n\nAz Úr vissza fogja hozni Izráelt az utolsó napokban – A világot tűzzel fogják felégetni – Az embereknek Krisztust kell követni, hogy elkerüljék a tüzes és kénköves tavat. Mintegy Kr.e. 544–421.\n\nJákób 7\n\nSérem megtagadja Krisztust, vitatkozik Jákóbbal, jelt követel, és Isten lesújt rá – Minden próféta beszélt Krisztusról és engeszteléséről – A nefiták vándorokként élték napjaik sorát, gyötrelemben születtek és gyűlölték őket a lámániták. Mintegy Kr.e. 544–421.\n\nÉnós\n\nÉnós erősen imádkozik és bocsánatot nyer a bűneire – Az Úr hangja jön el elméjébe, szabadulást ígérve a lámánitáknak egy eljövendő napon – A nefiták arra törekedtek, hogy visszatérítsék a lámánitákat – Énós örvendezik Megváltójában. Mintegy Kr.e. 420.\n\nJárom\n\nA nefiták betartják Mózes törvényét, várakozással tekintenek Krisztus eljövetelére, és boldogulnak ezen a földön – Sok próféta fáradozik azon, hogy a népet az igazság útján tartsa. Mintegy Kr.e. 399–361.\n\nOmni\n\nOmni, Amáron, Kemis, Abinádom és Amáleki, egymást váltva mindegyikük vezeti a feljegyzéseket – Móziás felfedezi Zarahemla népét, akik Jeruzsálemből jöttek el Sédékiás napjaiban – Móziást királlyá teszik felettük – Mulek leszármazottjai Zarahemlában felfedezték Koriántumrot, az utolsó járeditát – Móziást Benjámin király követi – Az emberek ajánlják fel lelküket, felajánlásként Krisztusnak. Mintegy Kr.e. 323–130.\n\nMormon szavai\n\nMormon kivonatolja Nefi nagylemezeit – A kislemezeket a többi lemez mellé helyezi – Benjámin király békét teremt az országban. Mintegy Kr.u. 385.\n\nMóziás\n\n\n\n\n\n\nMóziás 1\n\nBenjámin király megtanítja fiainak atyáik nyelvét és jövendöléseit – A különböző lemezeken vezetett feljegyzések miatt maradt fenn vallásuk és műveltségük – Móziást királlyá választják és rábízzák a feljegyzések és egyéb dolgok őrzését. Mintegy Kr.e. 130–124.\n\nMóziás 2\n\nBenjámin király beszédet intéz népéhez – Felidézi az uralkodása alatti egyenlőséget, becsületességet és lelkiséget – Azt tanácsolja nekik, hogy Mennyei Királyukat szolgálják – Azok, akik Isten ellen fellázadnak, a kiolthatatlan tűzhöz hasonló kínokat fognak elszenvedni. Mintegy Kr.e. 124.\n\nMóziás 3\n\nBenjámin király tovább folytatja beszédét – A Mindenható Úr agyagból formált hajlékot öltve magára fog az emberek között szolgálni – Vér fakad minden pórusából, miközben kiengesztel a világ bűneiért – Az Ő neve az egyetlen, mely által szabadulás jő – Az emberek levetkőzhetik a természetes embert, és szentekké válhatnak az engesztelés által – A gonoszok gyötrelme olyan lesz, mint a tüzes és kénköves tó. Mintegy Kr.e. 124.\n\nMóziás 4\n\nBenjámin király tovább folytatja beszédét – Az engesztelés miatt jön a szabadulás – Higgyetek Istenben, hogy megszabadulhassatok – Hűség által tartsátok meg bűneitek bocsánatát – Adjatok javaitokból a szegényeknek – Minden dolgot bölcsen és rendben tegyetek. Mintegy Kr.e. 124.\n\nMóziás 5\n\nA szentek hit által Krisztus fiaivá és leányaivá lesznek – Ezután Krisztus nevére nevezik el őket – Benjámin király arra buzdítja őket, hogy állhatatosak és rendíthetetlenek legyenek a jó cselekedetekben. Mintegy Kr.e. 124.\n\nMóziás 6\n\nBenjámin király feljegyzi az emberek neveit, és papokat jelöl ki, hogy tanítsák őket – Móziás igazlelkű királyként uralkodik. Mintegy Kr.e. 124–121.\n\nMóziás 7\n\nAmmon megtalálja Lehi-Nefi földjét, ahol Limhi a király – Limhi népe a lámániták rabságában van – Limhi felidézi a történetüket – Egy próféta (Abinádi) bizonyságot tett arról, hogy Krisztus minden dolog Istene és Atyja – Azok, akik tisztátalanságot vetnek, forgószelet aratnak, és azokat, akik az Úrba helyezik bizalmukat, meg fogják szabadítani. Mintegy Kr.e. 121.\n\nMóziás 8\n\nAmmon Limhi népét tanítja – Tudomást szerez a huszonnégy járedita lemezről – Az ősi feljegyzéseket a látnokok tudják lefordítani – Nincs nagyobb ajándék a látnokságnál. Mintegy Kr.e. 121.\n\nMóziás 9\n\nZeniff egy csoportot kivezet Zarahemlából, hogy Lehi-Nefi földjét birtokolják – A lámánita király megengedi nekik, hogy örököljék a földet – Háború a lámániták és Zeniff népe között. Mintegy Kr.e. 200 – 187.\n\nMóziás 10\n\nLámán király meghal – Népe vad és kegyetlen, és hamis hagyományokban hisz – Zeniff és népe legyőzik őket. Mintegy Kr.e. 187–160.\n\nMóziás 11\n\nNoé király gonoszságban uralkodik – Hites feleségeivel és szolgáló feleségeivel kedvét leli a kicsapongó életben – Abinádi megjövendöli, hogy a népet rabságba fogják hajtani – Noé király az életére tör. Mintegy Kr.e. 160–150.\n\nMóziás 12\n\nAbinádit bebörtönzik, mert a nép pusztulásáról és Noé király haláláról prófétál – A hamis papok a szentírásokat idézik, és úgy tesznek, mintha betartanák Mózes törvényét – Abinádi a tízparancsolatra kezdi tanítani őket. Mintegy Kr.e. 148.\n\nMóziás 13\n\nAbinádit isteni hatalom védelmezi – A tízparancsolatot tanítja – A szabadulás nem egyedül Mózes törvénye által jön el – Isten maga hoz majd engesztelést és váltja meg népét. Mintegy Kr.e. 148.\n\nMóziás 14\n\nÉsaiás a Messiásról szól – Elmondja a Messiás megaláztatását és szenvedéseit – Lelkét felajánlja a bűnökért, és közbenjár a vétkesekért – Vesd össze Ésaiás 53. Mintegy Kr.e. 148.\n\nMóziás 15\n\nMilyen értelemben Atya és Fiú is Krisztus – Közbenjár népéért és viselni fogja vétkeiket – Népe és mind a szent próféták az ő magja – Véghezviszi a feltámadást – A kisgyermekeknek örök életük van. Mintegy Kr.e. 148.\n\nMóziás 16\n\nIsten megváltja az embereket elveszett és elbukott állapotukból – Akik testiek, azok úgy maradnak, mintha nem lenne megváltás – Krisztus véghezviszi a feltámadást, végtelen életre vagy végtelen kárhozatra. Mintegy Kr.e. 148.\n\nMóziás 17\n\nAlma elhiszi és leírja Abinádi szavait – Abinádi tűzhalált szenved – Gyilkosaira betegséget és tűzhalált jövendöl. Mintegy Kr.e. 148.\n\nMóziás 18\n\nAlma titokban prédikál – Elmagyarázza a keresztség szövetségét, és Mormon vizében keresztel – Megszervezi Krisztus egyházát és papokat szentel fel – A papok saját magukat tartják fenn és tanítják a népet – Alma és népe Noé király elől a vadonba menekül. Mintegy Kr.e. 147–145.\n\nMóziás 19\n\nGedeon arra törekszik, hogy megölje Noé királyt – A lámániták betörnek az országba – Noé király tűzhalált szenved – Limhi adófizető fejedelemként uralkodik. Mintegy Kr.e. 145–121.\n\nMóziás 20\n\nNoé papjai lámánita leányokat hurcolnak el – A lámániták háborút indítanak Limhi és népe ellen – A lámánita seregeket visszaverik és megbékítik. Mintegy Kr.e. 145–123.\n\nMóziás 21\n\nLimhi népét verik és legyőzik a lámániták – Limhi népe találkozik Ammonnal és megtér – Beszélnek Ammonnak a huszonnégy járedita lemezről. Mintegy Kr.e. 122–121.\n\nMóziás 22\n\nTerveket szőnek a lámániták rabságból történő megszökésére – Lerészegítik a lámánitákat – A nép elszökik, visszatér Zarahemlába és Móziás király alattvalói lesznek. Mintegy Kr.e. 121–120.\n\nMóziás 23\n\nAlma visszautasítja, hogy király legyen – Főpapként szolgál – Az Úr megfegyelmezi népét, és a lámániták elfoglalják Hélám földjét – Amulon, Noé király gonosz papjainak vezére, a lámánita király alattvalójaként uralkodik. Mintegy Kr.e. 145–121.\n\nMóziás 24\n\nAmulon üldözi Almát és népét – Halállal fenyegetik őket, ha imádkoznak – Az Úr gondoskodik róla, hogy könnyűnek tűnjenek a terheik – Kiszabadítja őket a rabságból, és visszatérnek Zarahemlába. Mintegy Kr.e. 145–120.\n\nMóziás 25\n\nMulek leszármazottjai Zarahemlában nefitákká lesznek – Hallanak Alma és Zeniff népéről – Alma megkereszteli Limhit és egész népét – Móziás felhatalmazza Almát, hogy megszervezze Isten egyházát. Mintegy Kr.e. 120.\n\nMóziás 26\n\nA hitetlenek az Egyház tagjai közül sokat bűnbe visznek – Alma az örök élet ígéretét kapja – Mindazok, akik bűnbánatot tartanak és megkeresztelkednek, megbocsátást nyernek – A bűnben élő egyháztagok, akik bűnbánatot tartanak és vallomást tesznek Almának és az Úrnak, megbocsáttatnak; máskülönben nem számláltatnak az egyház népe közé. Mintegy Kr.e. 120–100.\n\nMóziás 27\n\nMóziás megtiltja az üldöztetést és egyenlőséget parancsol – Az ifjabb Alma és Móziás négy fia az egyház elpusztítására törekednek – Egy angyal jelenik meg és megparancsolja nekik, hogy hagyjanak fel gonosz cselekedeteikkel – Almát némaság sújtja – Az egész emberiségnek újjá kell születnie ahhoz, hogy szabadulást nyerjen – Alma és Móziás fiai örvendetes híreket jelentenek ki. Mintegy Kr.e. 100–92.\n\nMóziás 28\n\nMóziás fiai elmennek prédikálni a lámánitáknak – A két látnoki követ felhasználva Móziás lefordítja a járedita lemezeket. Mintegy Kr.e. 92.\n\nMóziás 29\n\nMóziás indítványozza, hogy bírákat válasszanak király helyett – A hamislelkű királyok bűnbe viszik népüket – A nép hangja főbírónak választja az ifjabb Almát – Ő főpap is az egyház felett – Az idősebb Alma és Móziás meghalnak. Mintegy Kr.e. 92–91.\n\nAlma\n\n\n\n\n\n\nAlma 1\n\nNehór hamis tanokat tanít, egyházat alapít, bevezeti a papi mesterkedést és megöli Gedeont – Nehórt kivégzik a bűntetteiért – A papi mesterkedések és az üldöztetések elterjednek a nép között – A papok saját magukat tartják el, a nép gondoskodik a szegényekről és az egyház virágzik. Mintegy Kr.e. 91–88.\n\nAlma 2\n\nAmlici arra törekszik, hogy király legyen, és a nép hangja elutasítja – Követői királlyá teszik őt – Az amliciták háborúznak a nefiták ellen és vereséget szenvednek – A lámániták és az amliciták egyesítik erőiket és vereséget szenvednek – Alma megöli Amlicit. Mintegy Kr.e. 87.\n\nAlma 3\n\nAz amliciták a prófécia szava szerint megjelölték magukat – A lámániták lázadásukért lettek megátkozva – Az emberek önmaguk hozzák magukra az átkot – A nefiták legyőznek egy másik lámánita hadsereget. Mintegy Kr.e. 87–86.\n\nAlma 4\n\nAlma megtértek ezreit kereszteli meg – Gonoszság férkőzik az egyházba és akadályozza az egyház fejlődését – Nefihát nevezik ki főbírónak – Alma, főpapként, a szolgálatnak szenteli magát. Mintegy Kr.e. 86–83.\n\nAlma 5\n\nA szabadulás elnyeréséhez az embereknek bűnbánatot kell tartaniuk és be kell tartaniuk a parancsolatokat, újjá kell születniük, és Krisztus vére által meg kell tisztítaniuk a ruházatukat, alázatosnak kell lenniük, és le kell vetniük magukról a kevélységet és az irigységet, és igazlelkű cselekedeteket kell tenniük – A jó pásztor hívja a népét – Akik gonosz cselekedeteket tesznek, azok az ördög gyermekei – Alma bizonyságot tesz tanainak igaz voltáról, és megparancsolja az embereknek, hogy tartsanak bűnbánatot – Az igazlelkűek nevei az élet könyvében lesznek felírva. Mintegy Kr.e. 83.\n\nAlma 6\n\nZarahemlában megtisztítják és rendbe hozzák az egyházat – Alma Gedeonba megy prédikálni. Mintegy Kr.e. 83.\n\nAlma 7\n\nKrisztus Máriától fog megszületni – Megoldja a halál kötelékét, és magára veszi népének bűneit – Akik bűnbánatot tartanak, megkeresztelkednek, és betartják a parancsolatokat, azoknak örök életük lesz – Tisztátalanság nem örökölheti Isten királyságát – Az alázatosság, a hit, a remény és a jószívűség a követelmény. Mintegy Kr.e. 83.\n\nAlma 8\n\nAlma Melekben prédikál és keresztel – Ammonihában elutasítják és elmegy onnan – Egy angyal megparancsolja neki, hogy térjen vissza és hirdesse a népnek, hogy tartsanak bűnbánatot – Amulek befogadja, és ők ketten Ammonihában prédikálnak. Mintegy Kr.e. 82.\n\nAlma 9\n\nAlma megparancsolja Ammoniha népének, hogy tartsanak bűnbánatot – Az Úr az utolsó napokban irgalmas lesz a lámánitákhoz – Ha a nefiták elhagyják a világosságot, a lámániták el fogják pusztítani őket – Isten Fia hamarosan el fog jönni – Meg fogja váltani azokat, akik bűnbánatot tartanak, megkeresztelkednek és akiknek hitük van az ő nevében. Mintegy Kr.e. 82.\n\nAlma 10\n\nLehi Manassétól származott – Amulek felidézi az angyal parancsát, hogy gondoskodjék Almáról – Az igazlelkűek imái okozzák, hogy megkímélik a népet – A hamislelkű törvénytudók és bírák fektetik le a nép pusztulásának alapjait. Mintegy Kr.e. 82.\n\nAlma 11\n\nA nefita pénzrendszer leírása – Amulek Zézrommal vitatkozik – Krisztus nem fogja megszabadítani bűneikben az embereket – Csak azok szabadulnak meg, akik öröklik a mennyek királyságát – Minden ember fel fog támadni halhatatlanságban – Nincs halál a feltámadás után. Mintegy Kr.e. 82.\n\nAlma 12\n\nAlma Zézrommal vitatkozik – Isten rejtelmei csak a hűségeseknek adhatók meg – Az emberek gondolataik, hitük, szavaik és cselekedeteik alapján lesznek megítélve – A gonoszok lelki halált fognak szenvedni – Ez a halandó élet próbatételi állapot – A megváltás terve véghezviszi a feltámadást, és hit által a bűnök bocsánatát – A bűnbánók az Egyszülött Fiú által jogot formálnak az irgalomra. Mintegy Kr.e. 82.\n\nAlma 13\n\nRendkívüli hitük és jó cselekedeteik miatt hívnak el férfiakat főpapoknak – A parancsolatokat kell tanítaniuk – Igazlelkűség által szenteltetnek meg és mennek be az Úr nyugalmába – Melkisédek ezek egyike volt – Angyalok örvendetes híreket jelentenek ki szerte az országban – Ki fogják nyilatkoztatni Krisztus valóságos eljövetelét. Mintegy Kr.e. 82.\n\nAlma 14\n\nAlmát és Amuleket bebörtönzik és megverik – A hívőket és szentírásaikat tűz által égetik el – Ezeket a vértanúkat az Úr fogadja dicsőségben – A börtönfalak meghasadnak és leomlanak – Alma és Amulek kiszabadulnak, üldözőik pedig meghalnak. Mintegy Kr.e. 82–81.\n\nAlma 15\n\nAlma és Amulek Szidómba mennek és megalapítanak egy gyülekezetet – Alma meggyógyítja Zézromot, aki csatlakozik az egyházhoz – Sokakat megkeresztelnek, és az egyház virágzik – Alma és Amulek Zarahemlába mennek. Mintegy Kr.e. 81.\n\nAlma 16\n\nA lámániták elpusztítják Ammoniha népét – Zorám győzelemre vezeti a nefitákat a lámániták ellen – Alma és Amulek és még sokan mások prédikálják az igét – Azt tanítják, hogy feltámadása után Krisztus meg fog jelenni a nefitáknak. Mintegy Kr.e. 81–77.\n\nAlma 17\n\nMóziás fiai rendelkeznek a prófétálás és a kinyilatkoztatás lelkével – Különböző utakra mennek, hogy a lámánitáknak az igét hirdessék – Ammon Ismáel földjére megy és Lamóni király szolgája lesz – Ammon megmenti a király nyájait és megöli ellenségeit Szébus vizénél. 1–3. vers mintegy Kr.e. 77; 4. vers mintegy Kr.e. 91–77; és az 5–39. vers mintegy Kr.e. 91.\n\nAlma 18\n\nLamóni király azt feltételezi, hogy Ammon a Nagy Lélek – Ammon a királynak a teremtésről, Istennek az emberekkel való cselekedeteiről és a megváltásról tanít, mely Krisztuson keresztül jön el – Lamóni hisz és a földre rogy, mintha halott lenne. Mintegy Kr.e. 90.\n\nAlma 19\n\nLamóni elnyeri az örökké tartó élet fényét és látja a Megváltót – Háza népe révületbe esik és sokan angyalokat látnak – Ammon csodálatosképpen megőriztetik – Sokakat megkeresztel és megalapít közöttük egy gyülekezetet. Mintegy Kr.e. 90.\n\nAlma 20\n\nAz Úr Ammont Middóniba küldi, hogy kiszabadítsa bebörtönzött testvéreit – Ammon és Lamóni találkoznak Lamóni atyjával, aki király az egész ország felett – Ammon arra kényszeríti az öreg királyt, hogy hagyja jóvá testvérei szabadon bocsátását. Mintegy Kr.e. 90.\n\nAlma 21\n\nÁron az amalekitáknak Krisztusról és az ő engeszteléséről tanít – Áront és testvéreit Middóniban bebörtönzik – Szabadulásuk után a zsinagógákban tanítanak és sokakat megtérítenek – Lamóni vallásszabadságot biztosít a népnek Ismáel földjén. Mintegy Kr.e. 90–77.\n\nAlma 22\n\nÁron Lamóni atyját a teremtésről, Ádám bukásáról és a Krisztus általi megváltás tervéről tanítja – A király és egész háza népe megtér – Az ország felosztásának magyarázata a nefiták és a lámániták között. Mintegy Kr.e. 90–77.\n\nAlma 23\n\nKihirdetik a vallásszabadságot – Hét ország és város lámánitái megtérnek – Anti-nefi-lehitáknak nevezik magukat és megszabadulnak az átoktól – Az amalekiták és az amuloniták elutasítják az igazságot. Mintegy Kr.e. 90–77.\n\nAlma 24\n\nA lámániták Isten népe ellen jönnek – Az anti-nefi-lehiták örvendeznek Krisztusban és angyalok látogatják meg őket – Inkább a halál elszenvedését választják, semhogy megvédjék magukat – Még több lámánita megtér. Mintegy Kr.e. 90–77.\n\nAlma 25\n\nTerjed a lámánita erőszak – Amint Abinádi megjövendölte, Noé király papjainak magja elveszik – Sok lámánita megtér és Anti-Nefi-Lehi népéhez csatlakozik – Hisznek Krisztusban és betartják Mózes törvényét. Mintegy Kr.e. 90–77.\n\nAlma 26\n\nAmmon örvendezik az Úrban – A hűségeseket megerősíti az Úr, és tudás adatik nekik – Hit által lelkek ezreit vezetheti bűnbánatra az ember – Istennél van minden hatalom és ő minden dolgot felfog. Mintegy Kr.e. 90–77.\n\nAlma 27\n\nAz Úr megparancsolja Ammonnak, hogy vezesse biztonságba Anti-Nefi-Lehi népét – Almával találkozván Ammon öröme kimeríti az erejét – A nefiták az anti-nefi-lehitáknak adják Jerson földjét – Ammon népének nevezvén őket. Mintegy Kr.e. 90–77.\n\nAlma 28\n\nEgy óriási csatában legyőzik a lámánitákat – Tízezreket ölnek meg – A gonoszok a végtelen jaj állapotának kiszolgáltatottjai lesznek; az igazlelkűek pedig soha véget nem érő boldogságot nyernek el. Mintegy Kr.e. 77–76.\n\nAlma 29\n\nAlma angyali buzgósággal szeretne bűnbánatot hirdetni – Az Úr minden nemzetnek ad tanítókat – Alma örvendezik az Úr munkájában, valamint Ammon és testvérei sikerében. Mintegy Kr.e. 76.\n\nAlma 30\n\nKorihór, az antikrisztus, nevetség tárgyává teszi Krisztust, az engesztelést és a prófétálás lelkét – Azt tanítja, hogy nincs Isten, nincs az ember bukása, nincs büntetés a bűnért, és nincs Krisztus – Alma bizonyságot tesz róla, hogy Krisztus el fog jönni, és hogy minden dolog azt mutatja, hogy van Isten – Korihór jelt követel és erre megnémul – Az ördög angyalként jelent meg Korihórnak, és betanította neki, hogy mit kell mondania – Korihórt letapossák és meghal. Mintegy Kr.e. 76–74.\n\nAlma 31\n\nAlma missziót vezet a hitehagyott zorámiták visszatérítésére – A zorámiták tagadják Krisztust, hamis elképzelésben hisznek a kiválasztottságot illetően, és megadott imákkal hódolnak – A misszionáriusok eltelnek a Szent Lélekkel – Megpróbáltatásaik feloldódnak Krisztus örömében. Mintegy Kr.e. 74.\n\nAlma 32\n\nAlma a szegényeket tanítja, akiket megpróbáltatásaik alázatossá tettek – A hit reménység abban, ami nem látható, de igaz – Alma bizonyságot tesz arról, hogy angyalok szolgálnak férfiaknak, nőknek és gyermekeknek – Alma az igét egy maghoz hasonlítja – Azt el kell ültetni és táplálni – Akkor fává növekszik, melyről az örök élet gyümölcsét szedi az ember. Mintegy Kr.e. 74.\n\nAlma 33\n\nZénos azt tanította, hogy az emberek mindenhol imádkozzanak és hódoljanak, és hogy az ítéletek a Fiú miatt fordíttatnak el – Zénok azt tanította, hogy a Fiú miatt adatik az irgalom – Mózes a vadonban Isten Fiának egy mintaképét emelte fel. Mintegy Kr.e. 74.\n\nAlma 34\n\nAmulek bizonyságot tesz arról, hogy Krisztusban van a szabadulást hozó ige – Ha nem történik engesztelés, akkor az egész emberiségnek el kell vesznie – Mózes törvényének egésze Isten Fiának áldozatára mutat – A megváltás örök terve a hiten és a bűnbánaton alapszik – Imádkozzatok fizikai és lelki áldásokért – Ez az élet a felkészülés ideje az embereknek az Istennel való találkozásra – Isten előtti félelemmel vigyétek véghez a szabadulásotokat. Mintegy Kr.e. 74.\n\nAlma 35\n\nAz ige prédikálása romba dönti a zorámiták mesterkedéseit – Kiűzik a megtérteket, akik azután Ammon népéhez csatlakoznak Jersonban – Alma bánkódik a nép gonoszsága miatt. Mintegy Kr.e. 74.\n\nAlma 36\n\nAlma tanúbizonyságot tesz Hélamánnak azt követő megtéréséről, hogy látott egy angyalt – Egy ítélet alá került lélek fájdalmait szenvedte; Jézus nevét szólította, és ezt követően Istentől született – Édes öröm töltötte el lelkét – Angyalok seregét látta, amint azok Istent dicsérték – Sok megtért ízlelte és látta azt, amit ő ízlelt és látott. Mintegy Kr.e. 74.\n\nAlma 37\n\nA rézlemezek és más szentírások azért őriztettek meg, hogy szabadulásra vezessenek lelkeket – A járediták gonoszságuk miatt pusztultak el – Titkos esküiket és szövetségeiket távol kell tartani a néptől – Minden dolgodban tanácskozz az Úrral – Amint a Liahóna a nefitákat vezérelte, ugyanúgy vezérli Krisztus szava örök életre az embereket. Mintegy Kr.e. 74.\n\nAlma 38\n\nSiblont a igazlelkűség miatt üldözték – A szabadulás Krisztusban van, aki a világ élete és világossága – Zabolázzátok meg minden szenvedélyeteket. Mintegy Kr.e. 74.\n\nAlma 39\n\nA szexuális bűn utálatosság – Koriánton bűnei tartották vissza a zorámitákat az ige befogadásától – A Krisztusi megváltás visszahat, megszabadítva a hithűeket, akik azelőtt éltek. Mintegy Kr.e. 74.\n\nAlma 40\n\nKrisztus véghezviszi minden ember feltámadását – Az igazlelkűek, akik meghaltak, a paradicsomba mennek, a gonoszok pedig a külső sötétségre, és ott várják meg feltámadásuk napját – A feltámadásban minden dolog visszaállíttatik annak megfelelő és tökéletes formájához. Mintegy Kr.e. 74.\n\nAlma 41\n\nA feltámadáskor az emberek előjönnek a végtelen boldogság, vagy a végtelen nyomorúság állapotába – A gonoszság sohasem volt boldogság – A testi emberek Isten nélkül vannak a világban – A visszaállításnál minden ember a halandóságban szerzett sajátosságokat és tulajdonságokat kapja vissza. Mintegy Kr.e. 74.\n\nAlma 42\n\nA halandóság egy próbatételi idő, mely lehetővé teszi az embernek, hogy bűnbánatot tartson és Istent szolgálja – A bukás időleges halált és lelki halált hozott az egész emberiségre – A megváltás a bűnbánaton keresztül jön el – Isten maga hoz engesztelést a világ bűneiért – Az irgalom azoknak van, akik bűnbánatot tartanak – Mindenki más Isten igazságosságának van kitéve – Az irgalom az engesztelés miatt jön el – Csak az igazán töredelmesek szabadulnak meg. Mintegy Kr.e. 74.\n\nAlma 43\n\nAlma és fiai prédikálják az igét – A zorámiták és más nefita szakadárok lámánitákká lesznek – A lámániták a nefiták ellen jönnek háborúba – Moróni védőfegyverzettel fegyverezi fel a nefitákat – Az Úr kinyilatkoztatja Almának a lámániták haditervét – A nefiták otthonaikat, szabadságukat, családjaikat és vallásukat védik – Moróni és Lehi seregei körülveszik a lámánitákat. Mintegy Kr.e. 74.\n\nAlma 44\n\nMoróni megparancsolja a lámánitáknak, hogy kössenek békeszövetséget, különben elpusztítják őket – Zerahemna visszautasítja az ajánlatot, és a csata újra elkezdődik – Moróni csapatai megverik a lámánitákat. Mintegy Kr.e. 74–73.\n\nAlma 45\n\nHélamán hisz Alma szavainak – Alma megjövendöli a nefiták pusztulását – Megáldja és megátkozza ezt a földet – Lehetséges, hogy Almát felragadta a Lélek, mint Mózest – Az Egyházban növekszik a széthúzás. Mintegy Kr.e. 73.\n\nAlma 46\n\nAmalikiás ármánykodással király akar lenni – Moróni felemeli a szabadság zászlaját – Összegyűjti a népet, hogy védjék meg vallásukat – Az igaz hívőket keresztényeknek hívják – József maradéka megőriztetik – Amalikiás és a szakadárok Nefi földjére menekülnek – Azokat, akik nem támogatják a szabadság ügyét, megölik. Mintegy Kr.e. 73–72.\n\nAlma 47\n\nAmalikiás árulás, gyilkosság és ármánykodás útján lesz a lámániták királya – A nefita elszakadók gonoszabbak és kegyetlenebbek, mint a lámániták. Mintegy Kr.e. 72.\n\nAlma 48\n\nAmalikiás a lámánitákat a nefiták ellen uszítja – Moróni felkészíti népét a keresztények ügyének megvédésére – Isten hatalmas embere ő, aki örül a függetlenségnek és a szabadságnak. Mintegy Kr.e. 72.\n\nAlma 49\n\nA beözönlő lámániták nem tudják bevenni Ammoniha és Noé megerősített városait – Amalikiás Istent átkozza és megesküszik, hogy iszik Moróni véréből – Hélamán és testvérei folytatják az egyház megerősítését. Mintegy Kr.e. 72.\n\nAlma 50\n\nMoróni megerősíti a nefiták földjeit – Sok új várost építenek – Háborúk és pusztítások várnak a nefitákra gonoszságuk és utálatosságaik napjaiban – Teánkum megveri Moriántont és szakadárjait – Nefiha meghal, és fia, Pahorán tölti be a bírói széket. Mintegy Kr.e. 72–67.\n\nAlma 51\n\nA királypártiak a törvény megváltoztatására törekednek, és királyt állítanak – Pahoránt és a szabadságpártiakat a nép hangja támogatja – Moróni a királypártiakat országuk védelmére kényszeríti, vagy kivégezteti őket – Amalikiás és a lámániták sok megerősített várost bevesznek – Teánkum visszaveri a lámánita megszállást, és megöli Amalikiást a sátrában. Mintegy Kr.e. 67–66.\n\nAlma 52\n\nAmmoron követi Amalikiást a lámániták királyaként – Moróni, Teánkum és Lehi vezetik a nefitákat győztes háborúban a lámániták ellen – Visszaveszik Mulek városát és megölik a zorámita Jákóbot. Mintegy Kr.e. 66–64.\n\nAlma 53\n\nA lámánita foglyokat Bőség városának a megerősítésére használják – A nefiták közötti széthúzások lámánita győzelmeket eredményeznek – Hélamán átveszi a parancsnokságot Ammon népe kétezer ifjú fia felett. Mintegy Kr.e. 64–63.\n\nAlma 54\n\nAmmoron és Moróni a foglyok kicseréléséért folytatnak tárgyalásokat – Moróni követeli, hogy a lámániták vonuljanak vissza és hagyjanak fel gyilkos támadásaikkal – Ammoron azt követeli, hogy a nefiták tegyék le a fegyvereiket és legyenek a lámániták alattvalói. Mintegy Kr.e. 63.\n\nAlma 55\n\nMoróni visszautasítja a foglyok kicserélését – A lámánita őröket arra csábítják, hogy részegedjenek le, és kiszabadítják a nefita foglyokat – Gid városát vérontás nélkül beveszik. Mintegy Kr.e. 63–62.\n\nAlma 56\n\nHélamán levelet küld Moróninak, amely beszámol a lámánitákkal folytatott háború állásáról – Antipus és Hélamán nagy győzelmet aratnak a lámániták felett – Hélamán kétezer ifjú fia csodálatos erővel harcol, és egy sem esik el közülük. 1. vers: mintegy Kr.e. 62; 2–19. versek: mintegy Kr.e. 66; 20–57. versek: mintegy Kr.e. 65–64.\n\nAlma 57\n\nHélamán felidézi Antipára bevételét, és hogy Kuméni városa megadta magát, majd később megvédték – Ammonita ifjai vitézül harcolnak; mind megsebesülnek, de egy sem esik el – Gid jelenti a lámánita foglyok legyilkolását és elmenekülését. Mintegy Kr.e. 63.\n\nAlma 58\n\nHélamán, Gid és Teomner csellel beveszik Manti városát – A lámániták visszavonulnak – Ammon népének fiai megőriztetnek, amikor megállnak szabadságuk és hitük védelmében. Mintegy Kr.e. 63–62.\n\nAlma 59\n\nMoróni kéri Pahoránt, hogy erősítse meg Hélamán hadait – A lámániták beveszik Nefiha városát – Moróni haragszik a kormányra. Mintegy Kr.e. 62.\n\nAlma 60\n\nMoróni elpanaszolja Pahoránnak, hogy a kormány nem törődik a seregekkel – Az Úr eltűri, hogy az igazlelkűeket megöljék – A nefitáknak minden erejüket és eszközüket fel kell használni, hogy megszabadítsák magukat az ellenségeiktől – Moróni azzal fenyegetőzik, hogy harcolni fog a kormány ellen, ha nem gondoskodnak segítségről seregeinek. Mintegy Kr.e. 62.\n\nAlma 61\n\nPahorán beszél Moróninak a kormány elleni felkelésről és lázadásról – A királypártiak beveszik Zarahemlát és szövetkeznek a lámánitákkal – Pahorán katonai segítséget kér a lázadók ellen. Mintegy Kr.e. 62.\n\nAlma 62\n\nMoróni Pahorán segítségére vonul Gedeon földjére – A királypártiakat, akik visszautasítják hazájuk megvédését, kivégzik – Pahorán és Moróni visszaveszik Nefihát – Sok lámánita csatlakozik Ammon népéhez – Teánkum megöli Ammoront, mire őt is megölik – A lámánitákat kiűzik az országból és békét teremtenek – Hélamán visszatér a szolgálathoz és felépíti az egyházat. Mintegy Kr.e. 62–57.\n\nAlma 63\n\nSiblon, később pedig Hélamán birtokába kerülnek a szent feljegyzések – Sok nefita az északi földre megy – Hagót hajókat épít, amelyekkel elhajóznak a nyugati tengeren – Moróniha csatában megveri a lámánitákat. Mintegy Kr.e. 56–52.\n\nHélamán\n\n\n\n\n\n\nHélamán 1\n\nMásodik Pahorán lesz a főbíró, de Kiskumen megöli – Pakuméni tölti be a bírói széket – A lámánita seregeket Koriántumr vezeti, beveszi Zarahemlát és megöli Pakuménit – Moróniha megveri a lámánitákat, visszafoglalja Zarahemlát, Koriántumr pedig elesik. Mintegy Kr.e. 52–50.\n\nHélamán 2\n\nHélamán, Hélamánnak a fia lesz a főbíró – Gadianton vezeti Kiskumen bandáját – Hélamán szolgája megöli Kiskument, és a Gadianton banda a vadonba menekül. Mintegy Kr.e. 50–49.\n\nHélamán 3\n\nSok nefita az északi földre vándorol – Cementházakat építenek és sok feljegyzést vezetnek – Tízezrek térnek meg és keresztelkednek meg – Isten szava szabaduláshoz vezeti az embert – Nefi, Hélamán fia tölti be a bírói széket. Mintegy Kr.e. 49–39.\n\nHélamán 4\n\nA nefita szakadárok és a lámániták összevonják haderőiket, és elfoglalják Zarahemla földjét – A nefiták vereségét gonoszságuk okozza – Az egyház hanyatlik és a nép olyan gyengévé válik, mint a lámániták. Mintegy Kr.e. 38–30.\n\nHélamán 5\n\nNefi és Lehi a prédikálásnak szentelik magukat – Nevük arra ösztönzi őket, hogy életüket őseik életének mintájára éljék – Krisztus megváltja azokat, akik bűnbánatot tartanak – Nefi és Lehi sok embert megtérít, bebörtönzik őket, és tűz veszi őket körül – Egy sötét felhő háromszáz embert beárnyékol – A föld megrendül és egy hang megparancsolja az embereknek, hogy tartsanak bűnbánatot – Nefi és Lehi angyalokkal társalognak és a tömeget tűz veszi körül. Mintegy Kr.e. 30.\n\nHélamán 6\n\nAz igazlelkű lámániták a gonosz nefitáknak prédikálnak – Mindkét nép boldogul a béke és a bőség időszakában – Lucifer, a bűn szerzője, gyilkosságokra és gonoszságokra bujtogatja a gonoszok és a Gadianton rablók szívét – A rablók átveszik az irányítást a nefita kormányban. Mintegy Kr.e. 29–23.\n\nHélamán 7\n\nAz északi földrészen elutasítják Nefit, és ő visszatér Zarahemlába – A kertjében levő torony tetején imádkozik, majd felszólítja a népet, hogy térjenek meg, vagy el fognak veszni. Mintegy Kr.e. 23–21.\n\nHélamán 8\n\nKorrupt bírák arra törekednek, hogy Nefi ellen uszítsák a népet – Ábrahám, Mózes, Zénos, Zénok, Éziás, Ésaiás, Jeremiás, Lehi és Nefi mind bizonyságot tettek Krisztusról – Nefi sugallat által közhírré teszi a főbíró meggyilkolását. Mintegy Kr.e. 23–21.\n\nHélamán 9\n\nA hírnökök a főbírót holtan találják a bírói székben – Bebörtönzik, de később kiengedik őket – Sugallat által Nefi megmondja, hogy Szeántum a gyilkos – Nefit néhányan elismerik prófétának. Mintegy Kr.e. 23–21.\n\nHélamán 10\n\nAz Úr Nefinek adja a pecsételés hatalmát – Hatalmat kap arra, hogy összekössön vagy feloldjon a földön és a mennyben – Megparancsolja a népnek, hogy tartsanak bűnbánatot, vagy el fognak veszni – A Lélek sokaságtól sokaságig viszi őt. Mintegy Kr.e. 21–20.\n\nHélamán 11\n\nNefi megkéri az Urat, hogy éhínséggel váltsa fel háborúikat – Sok ember elvész – Bűnbánatot tartanak és Nefi esőért könyörög az Úrhoz – Nefi és Lehi sok kinyilatkoztatást kapnak – A Gadianton rablók gyökeret vernek az országban. Mintegy Kr.e. 20–6.\n\nHélamán 12\n\nAz ember álhatatlan, balga és gyorsan tesz gonoszságot – Az Úr megfenyíti népét – Az ember semmisége, Isten hatalmához hasonlítva – Az ítélet napján az ember vagy örökké tartó életet, vagy örökké tartó elítéltséget nyer. Mintegy Kr.e. 6.\n\nHélamán 13\n\nA lámánita Sámuel megjövendöli a nefiták pusztulását, ha nem tartanak bűnbánatot – Átkozottak ők és a kincseik – Elutasítják és megkövezik a prófétákat, démonok kerítik be őket, és gonosz cselekedetekben keresik a boldogságot. Mintegy Kr.e. 6.\n\nHélamán 14\n\nSámuel megjövendöli, hogy Krisztus születésekor világos lesz éjszaka, és egy új csillag lesz az égen – Krisztus megváltja az embereket az időleges és a lelki haláltól – Halálának jelei közé tartozik a három napi sötétség, a sziklák meghasadása és a nagy természeti katasztrófák. Mintegy Kr.e. 6.\n\nHélamán 15\n\nAz Úr megfenyítette a nefitákat, mert szerette őket – A megtért lámániták szilárdak és állhatatosak a hitben – Az Úr az utolsó napokban irgalmas lesz a lámánitákhoz. Mintegy Kr.e. 6.\n\nHélamán 16\n\nNefi megkereszteli azokat a nefitákat, akik hisznek Sámuelnek – Sámuelt nem lehet megölni a bűnbánatot nem tartó nefiták nyilaival és köveivel – Egyesek megkeményítik szívüket, mások meg angyalokat látnak – A hitetlenek azt mondják, hogy értelmetlen hinni Krisztusban és Jeruzsálembeli eljövetelében. Mintegy Kr.e. 6–1.\n\n3 Nefi\n\n\n\n\n\n\n3 Nefi 1\n\nHélamán fia, Nefi elhagyja az országot, és fia, Nefi vezeti a feljegyzéseket – Annak ellenére, hogy bőven van jel és csoda, a gonoszok azt tervezik, hogy megölik az igazlelkűeket – Elérkezik Krisztus születésének éjszakája – Megadatik a jel, és egy új csillag születik – A hazudozások és a megtévesztések növekednek, és a Gadianton rablók sok embert megölnek. Mintegy Kr.u. 1–4.\n\n3 Nefi 2\n\nA nép között növekszik a gonoszság és az utálatosságok – A nefiták és a lámániták egyesülnek, hogy megvédjék magukat a Gadianton rablók ellen – A megtért lámániták fehérré lesznek, és nefitáknak hívják őket. Mintegy Kr.u. 5–16.\n\n3 Nefi 3\n\nGiddiánhi, a Gadianton vezér követeli, hogy Lakoneusz és a nefiták adják meg magukat, és adják át a földjeiket – Lakoneusz Gidgiddónit nevezi ki a seregek főkapitányának – A nefiták Zarahemla és Bőség földjére gyülekeznek, hogy megvédjék magukat. Mintegy Kr.u. 16–18.\n\n3 Nefi 4\n\nA nefita csapatok legyőzik a Gadianton rablókat – Giddiánhi elesik, és utódját, Zemnarihát felakasztják – A nefiták az Urat dicsérik a győzelmeikért. Mintegy Kr.u. 19–22.\n\n3 Nefi 5\n\nA nefiták bűnbánatot tartanak és felhagynak a bűneikkel – Mormon népének történetét írja és az örökkévaló igét hirdeti nekik – Izráelt össze fogják gyűjteni hosszú szétszórtságából. Mintegy Kr.u. 22–26.\n\n3 Nefi 6\n\nA nefiták boldogulnak – Kevélység, gazdagság és osztálykülönbségek támadnak – Az egyházat széthúzások osztják meg – Sátán nyílt lázadásba vezeti a népet – Sok próféta bűnbánatot hirdet a népnek, és megölik őket – Gyilkosaik a kormány megdöntésére szövetkeznek. Mintegy Kr.u. 26–30.\n\n3 Nefi 7\n\nA főbírót megölik, a kormányt megdöntik és a nép törzsekre szakad – Jákób, egy antikrisztus, királya lesz egy titkos összesküvésnek – Nefi bűnbánatot és Krisztusba vetett hitet prédikál – Angyalok szolgálnak neki naponta, fivérét pedig feltámasztja a halálból – Sokan bűnbánatot tartanak és megkeresztelkednek. Mintegy Kr.u. 30–33.\n\n3 Nefi 8\n\nViharok, földrengések, tüzek, forgószelek és természeti katasztrófák bizonyítják Krisztus keresztre feszítését – Sok ember elpusztul – Három napig sötétség borítja a földet – Az életben maradtak sorsuk felett siránkoznak. Mintegy Kr.u. 33–34.\n\n3 Nefi 9\n\nA sötétben Krisztus hangja kijelenti, hogy gonoszságuk miatt sok ember és város elpusztult – Továbbá kijelenti istenségét, bejelenti, hogy Mózes törvénye betöltetett, és felszólítja az embereket, hogy jöjjenek hozzá és legyenek megszabadítva. Mintegy Kr.u. 34.\n\n3 Nefi 10\n\nTöbb órán keresztül csend honol az országban – Krisztus hangja megígéri, hogy összegyűjti népét, mint tyúk a csibéit – A nép igazlelkűbb része maradt életben. Mintegy Kr.u. 34–35.\n\n3 Nefi 11\n\nAz Atya bizonyságot tesz Szeretett Fiáról – Krisztus megjelenik és kihirdeti engesztelését – Az emberek megtapintják kezein, lábain és oldalán a sebhelyeket – Hozsánnát kiáltanak – Ismerteti a keresztelés módját és menetét – A viszálykodás lelke az ördögtől való – A krisztusi tan az, hogy az emberek higgyenek, keresztelkedjenek meg és fogadják be a Szentlelket. Mintegy Kr.u. 34.\n\n3 Nefi 12\n\nJézus elhívja és megbízza a Tizenkettőt – A Hegyi beszédhez hasonló beszédet mond a nefitáknak – Az áldottakról beszél – Tanításai túlmutatnak Mózes törvényén, és előbbre valóak azoknál – Az emberek azt a parancsot kapják, hogy legyenek tökéletesek, ahogyan ő és Atyja is tökéletes – Vö. Máté 5. Mintegy Kr.u. 34.\n\n3 Nefi 13\n\nJézus a nefitákat az Úr imájára tanítja – Az a dolguk, hogy a mennyben gyűjtsenek kincseket – A Tizenkettőnek szolgálatuk idejére megparancsoltatik, hogy ne aggódjanak a világi dolgokért – Vö. Máté 6. Mintegy Kr.u. 34.\n\n3 Nefi 14\n\nJézus ezt parancsolja: Ne ítélkezzetek; Istentől kérjetek; óvakodjatok a hamis prófétáktól – Szabadulást ígér azoknak, akik az Atya akaratát teszik – Vö. Máté 7. Mintegy Kr.u. 34.\n\n3 Nefi 15\n\nJézus kijelenti, hogy Mózes törvénye őbenne betöltetett – A nefiták azok a másik juhok, akikről Jeruzsálemben beszélt – Gonoszságuk miatt az Úr népe Jeruzsálemben nem tudott Izráel szétszéledt juhairól. Mintegy Kr.u. 34.\n\n3 Nefi 16\n\nJézus másokat is meg fog látogatni Izráel elveszett juhai közül – Az utolsó napokban az evangélium eljut a nemzsidókhoz, majd Izráel házához – Az Úr népe majd szemtől szembe látja, amikor ismét elhozza Siont. Mintegy Kr.u. 34.\n\n3 Nefi 17\n\nJézus azt tanácsolja a népnek, hogy gondolkozzanak el szavain és imádkozzanak, hogy megértsék azokat – Meggyógyítja betegeiket – Imádkozik az emberekért, oly csodálatos beszédet használva, hogy azt nem lehet leírni – Angyalok szolgálnak kicsinyeiknek és tűz veszi őket körül. Mintegy Kr.u. 34.\n\n3 Nefi 18\n\nJézus bevezeti az úrvacsorát a nefiták között – Megparancsolja nekik, hogy mindig imádkozzanak a nevében – Akik érdemtelenül esznek testéből és isznak véréből, ítélet alatt vannak – A tanítványok hatalmat kapnak a Szentlélek adományozására. Mintegy Kr.u. 34.\n\n3 Nefi 19\n\nA tizenkét tanítvány szolgál a népnek, és a Szentlélekért imádkozik – A tanítványok megkeresztelkednek, és elnyerik a Szentlelket, valamint az angyalok szolgálattételét – Jézus olyan szavakat használva imádkozik, amelyeket nem lehet leírni – Bizonyságot tesz ezeknek a nefitáknak rendkívül nagy hitéről. Mintegy Kr.u. 34.\n\n3 Nefi 20\n\nJézus csodálatos módon gondoskodik kenyérről és borról, és ismét úrvacsorával szolgál a népnek – Jákób maradéka el fog jutni az Úr, Istenük megismeréséhez, és örökölni fogja az amerikai földrészt – Jézus az a bizonyos Mózeshoz hasonló próféta, a nefiták pedig a próféták gyermekei – Az Úr többi népe Jeruzsálembe lesz összegyűjtve. Mintegy Kr.u. 34.\n\n3 Nefi 21\n\nIzráel akkor lesz összegyűjtve, amikor a Mormon könyve előkerül – A nemzsidók szabad emberekként telepednek meg Amerikában – Megszabadulnak, ha hisznek és engedelmeskednek; különben kivágják és elpusztítják őket – Izráel fel fogja építeni az Új Jeruzsálemet és az elveszett törzsek visszatérnek. Mintegy Kr.u. 34.\n\n3 Nefi 22\n\nAz utolsó napokban megalapíttatik Sion és cövekjei, Izráel pedig irgalommal és gyengédséggel gyűjtetik össze – Győzedelmeskedni fognak – Vö. Ésaiás 54. Mintegy Kr.u. 34.\n\n3 Nefi 23\n\nJézus helyesli Ésaiás szavait – Megparancsolja az embereknek, hogy kutassák a próféták írásait – A lámánita Sámuelnek a feltámadással kapcsolatos szavait feljegyzéseikhez adják. Mintegy Kr.u. 34.\n\n3 Nefi 24\n\nAz Úr követe fogja előkészíteni az utat a második eljövetelhez – Krisztus lesz az ítélőbíró – Izráelnek megparancsoltatik, hogy fizessen tizedet és felajánlásokat – Vezettetik egy emlékezet könyv – Vö. Malakiás 3. Mintegy Kr.u. 34.\n\n3 Nefi 25\n\nA második eljövetelekor a kevélyeket és a gonoszokat felégetik, mint a tarlót – Illés visszatér e nagy és félelmetes nap előtt – Vö. Malakiás 4. Mintegy Kr.u. 34.\n\n3 Nefi 26\n\nJézus a kezdettől a végig mindent megmagyaráz – Csecsemők és kisgyermekek csodálatos dolgokat mondanak, amiket nem lehet leírni – Akik Krisztus egyházába tartoznak, azok között minden közös. Mintegy Kr.u. 34.\n\n3 Nefi 27\n\nJézus megparancsolja nekik, hogy az ő nevén nevezzék az egyházat – Missziója és engesztelő áldozata képezik evangéliumát – Az embereknek megparancsolja, hogy tartsanak bűnbánatot és keresztelkedjenek meg, hogy megszentelhesse őket a Szentlélek – Legyenek olyanokká, amilyen Jézus. Mintegy Kr.u. 34–35.\n\n3 Nefi 28\n\nA Tizenkettő közül kilenc örökséget szeretne, és meg is kapja annak ígéretét Krisztus királyságában, amikor meghalnak – A három nefita hatalmat szeretne, és kap a halál felett, hogy a földön maradhassanak, amíg ismét el nem jön Jézus – Átváltoznak és olyan dolgokat látnak, amelyeket nem szabad elmondani, és így most az emberek között szolgálnak. Mintegy Kr.u. 34–35.\n\n3 Nefi 29\n\nMormon könyvének előkerülése annak a jele, hogy az Úr megkezdte Izráel összegyűjtését és szövetségeinek teljesítését – Átkozottak lesznek azok, akik elutasítják az ő utolsó napi kinyilatkoztatásait és ajándékait. Mintegy Kr.u. 34–35.\n\n3 Nefi 30\n\nAz utolsó napi nemzsidóknak megparancsolják, hogy tartsanak bűnbánatot, jöjjenek Krisztushoz és számláltassanak Izráel házához. Mintegy Kr.u. 34–35.\n\n4 Nefi\n\nA nefiták és a lámániták mind megtérnek az Úrhoz – Mindenük közös, csodákat művelnek és boldogulnak ezen a földön – Két évszázad elmúltával megosztottság, gonosz dolgok, hamis egyházak és üldöztetések támadnak – Háromszáz év elmúltával már a nefiták és a lámániták is gonoszok – Ammáron elrejti a szent feljegyzéseket. Mintegy Kr.u. 35–321.\n\nMormon\n\n\n\n\n\n\nMormon 1\n\nAmmáron utasításokat ad Mormonnak a szent feljegyzésekre vonatkozóan – Háború kezdődik a nefiták és a lámániták között – A három nefita elvitetik – Gonoszság, hitetlenség, szemfényvesztés és boszorkányság uralkodik. Mintegy Kr.u. 321–326.\n\nMormon 2\n\nMormon vezeti a nefita seregeket – Vérontás és öldöklés söpör végig az országon – A nefiták az ítélet alatt lévők keserűségével siránkoznak és gyászolnak – Elmúlt kegyelmük napja – Mormon magához veszi Nefi lemezeit – Folytatódnak a háborúk. Mintegy Kr.u. 327–350.\n\nMormon 3\n\nMormon bűnbánatot hirdet a nefitáknak – Nagy győzelmet aratnak és saját erejükkel kérkednek – Mormon visszautasítja vezetésüket, és értük mondott imái hit nélküliek – A Mormon könyve felhívást intéz Izráel tizenkét törzséhez, hogy higgyenek az evangéliumban. Mintegy Kr.u. 360–362.\n\nMormon 4\n\nFolytatódik a háború és az öldöklés – Gonoszok büntetik a gonoszokat – Nagyobb gonoszság uralkodik, mint valaha is egész Izráelben – Nőket és gyermekeket áldoznak bálványoknak – A lámániták kezdik elsöpörni maguk előtt a nefitákat. Mintegy Kr.u. 363–375.\n\nMormon 5\n\nIsmét Mormon vezeti a nefita seregeket a véres és öldöklő csatákban – A Mormon könyve elő fog kerülni, hogy egész Izráelt meggyőzze arról, hogy Jézus a Krisztus – Hitetlenségük miatt a lámániták szétszóratnak, és a Lélek megszűnik irányítani őket – Az utolsó napokban a nemzsidóktól kapják majd meg az evangéliumot. Mintegy Kr.u. 375–384.\n\nMormon 6\n\nA nefiták Kumóra földjére gyülekeznek a végső csatákra – Mormon elrejti a szent feljegyzéseket a Kumóra dombban – A lámániták győzedelmeskednek, a nefita nemzet pedig elpusztul – Százezrek halnak meg kard által. Mintegy Kr.u. 385.\n\nMormon 7\n\nMormon felszólítja az utolsó napok lámánitáit, hogy higgyenek Krisztusban, fogadják el evangéliumát és legyenek megszabadítva – Mindazok, akik hisznek a Bibliában, a Mormon könyvében is hinni fognak. Mintegy Kr.u. 385.\n\nMormon 8\n\nA lámániták felkutatják és elpusztítják a nefitákat – A Mormon könyve Isten hatalma által kerül majd elő – Átok mondatik mindazokra, akik haraggal és viszállyal lihegnek az Úr munkájára – A nefita feljegyzés a gonoszság, az elkorcsosulás és a hithagyás napján kerül majd elő. Mintegy Kr.u. 400–421.\n\nMormon 9\n\nMoróni azokat szólítja fel, akik nem hisznek Krisztusban, hogy tartsanak bűnbánatot – A csodák Istenéről beszél, aki kinyilatkoztatásokat ad, és ajándékokkal, valamint jelekkel árasztja el a hithűeket – A csodák a hitetlenség miatt szűnnek meg – Jelek követik azokat, akik hisznek – Az embereket arra biztatják, hogy legyenek bölcsek és tartsák be a parancsolatokat. Mintegy Kr.u. 401–421.\n\nEther\n\n\n\n\n\n\nEther 1\n\nMoróni kivonatolja Ether írásait – Ether nemzedékrendje sorra vétetik – A járediták nyelve Bábel tornyánál nem zavarodott össze – Az Úr megígéri, hogy egy választott földre vezeti és nagy nemzetté teszi őket.\n\nEther 2\n\nA járediták felkészülnek utazásukra a megígért földre – Az egy választott föld, melyen az embereknek Krisztust kell szolgálniuk, vagy elsodorják őket – Az Úr három órán keresztül beszélget Járed fivérével – A járediták bárkákat építenek – Az Úr arra kéri Járed fivérét, javalljon valamit, a bárkák mi módon legyenek megvilágítva.\n\nEther 3\n\nJáred fivére látja az Úr ujját, amint az Úr megérinti a tizenhat követ – Krisztus megmutatja lélektestét Járed fivérének – Akik tökéletes tudással rendelkeznek, azokat nem lehet kívül tartani a fátyolon – Fordító eszközök biztosíttatnak a járedita feljegyzés napvilágra hozatalához.\n\nEther 4\n\nAz Úr megparancsolja Moróninak, hogy pecsételje le Járed fivérének írásait – Addig nem lesznek kinyilatkoztatva, míg olyan hitük nem lesz az embereknek, mint Járed fivérének – Krisztus megparancsolja az embereknek, hogy higgyenek az ő és tanítványai szavaiban – Megparancsolja az embereknek, hogy tartsanak bűnbánatot, higgyenek az evangéliumban és legyenek megszabadítva.\n\nEther 5\n\nHárom tanú és maga a mű áll majd tanúbizonyságként a Mormon könyve igazáról.\n\nEther 6\n\nA járedita bárkákat a megígért föld felé hajtják a szelek – A nép dicsőíti az Urat jóságáért – Orihát nevezik ki királynak maguk felett – Járed és fivére meghalnak.\n\nEther 7\n\nOriha igazlelkűségben uralkodik – Jogbitorlás és viszálykodás közepette állítják fel Súle és Kohór egymással vetekedő királyságát – A próféták elítélik az emberek gonoszságát és bálványimádását, akik ezt követően bűnbánatot tartanak.\n\nEther 8\n\nVersengés és viszálykodás van a királyságot illetően – Ákis titkos összeesküvést szervez, ahol esküvel fogadják, hogy megölik a királyt – A titkos összeesküvések az ördögtől valók, és nemzetek pusztulását eredményezik – A mai nemzsidókat óvják a titkos összeesküvésektől, melyek minden föld, nemzet és ország szabadságának megdöntésére törekednek.\n\nEther 9\n\nA királyság öröklés útján vagy ármánykodás és gyilkosság miatt egyik oldalról a másikra kerül – Émer látta az Igazlelkűség Fiát – Sok próféta hirdet bűnbánatot – Éhínség és mérges kígyók sanyargatják a népet.\n\nEther 10\n\nEgyik király a másikat követi – Egyes királyok igazlelkűek; mások gonoszak – Amikor az igazlelkűség uralkodik, akkor az Úr megáldja és felvirágoztatja a népet.\n\nEther 11\n\nHáborúk, széthúzások és gonosztettek uralják a járediták életét – Prófétáik megjövendölik a járediták teljes pusztulását, ha nem tartanak bűnbánatot – A nép elutasítja a próféták szavait.\n\nEther 12\n\nEther próféta arra buzdítja a népet, hogy higgyenek Istenben – Moróni felidézi a hit által történt csodákat és bámulatos dolgokat – A hit tette lehetővé Járed fivére számára, hogy lássa Krisztust – Az Úr gyengeséget ad az embereknek, hogy alázatosak legyenek – Járed fivére hit által mozdította meg a Zerin hegyet – A hit, a remény és a jószívűség elengedhetetlen a szabaduláshoz – Moróni szemtől szembe látta Jézust.\n\nEther 13\n\nEther az Új Jeruzsálemről beszél, melyet József magja fog felépíteni Amerikában – Prófétál, kiűzik, írja a járediták történetét és előre megmondja a járediták pusztulását – Az egész ország területén háború dúl.\n\nEther 14\n\nAz emberek gonoszsága átkot hoz az országra – Koriántumr csatározásba kezd Gileád, majd Lib, és azt követően Siz ellen – Vér és öldöklés borítja el az országot.\n\nEther 15\n\nJárediták milliói halnak meg a csatákban – Siz és Koriántumr végső ütközetre gyűjti össze az egész népet – Az Úr Lelke nem irányítja többé őket – A járedita nemzet teljesen kipusztul – Csak Koriántumr marad meg.\n\nMoróni\n\n\n\n\n\n\nMoróni 1\n\nMoróni a lámániták érdekében ír – Kivégzik azokat a nefitákat, akik Krisztust nem akarják megtagadni. Mintegy Kr.u. 401–421.\n\nMoróni 2\n\nJézus hatalmat adott a tizenkét nefita tanítványnak, hogy adományozhassák a Szentlélek ajándékát. Mintegy Kr.u. 401–421.\n\nMoróni 3\n\nAz elderek kézrátétellel papokat és tanítókat rendelnek el. Mintegy Kr.u. 401–421\n\nMoróni 4\n\nElmagyaráztatik, hogy mi módon szolgáljanak az úrvacsorai kenyérrel az elderek és a papok. Mintegy Kr.u. 401–421.\n\nMoróni 5\n\nElmagyaráztatik az úrvacsorai bor szolgálásának módja. Mintegy Kr.u. 401–421.\n\nMoróni 6\n\nA bűnbánó egyéneket megkeresztelik és közösségbe fogadják – Az egyház azon tagjainak, akik bűnbánatot tartanak, megbocsátanak – A gyűléseket a Szentlélek hatalma által vezetik. Mintegy Kr.u. 401–421.\n\nMoróni 7\n\nMeghívást kapunk, hogy menjünk be az Úr nyugalmába – Igaz szándékkal imádkozzunk – Krisztus Lelke lehetővé teszi az emberek számára, hogy különbséget tegyenek jó és gonosz között – Sátán Krisztus megtagadására és gonosztettekre veszi rá az embereket – A próféták kijelentik Krisztus eljövetelét – Hit által csodák történnek és angyalok szolgálnak – Az emberek reméljék az örök életet és ragaszkodjanak a jószívűséghez. Mintegy Kr.u. 401–421.\n\nMoróni 8\n\nA kisgyermekek megkeresztelése utálatos gonosztett – A kisgyermekek az engesztelés folytán élnek Krisztusban – Hit, bűnbánat, szelídség és szívbéli alázatosság, valamint a Szentlélek befogadása és a mindvégig kitartás vezetnek el a szabaduláshoz. Mintegy Kr.u. 401–421.\n\nMoróni 9\n\nA nefiták és a lámániták is megromlottak és elfajultak – Egymást kínozzák és gyilkolják – Mormon azért imádkozik, hogy kegyelem és jóság pihenjen meg Morónin mindörökké. Mintegy Kr.u. 401–421.\n\nMoróni 10\n\nTanúbizonyság Mormon könyvéről a Szentlélek hatalma által érkezik – A hithűeknek adatnak meg a Lélek ajándékai – A lelki ajándékok mindig a hitet kísérik – Moróni szavai a porból szólnak – Jöjjetek Krisztushoz, legyetek benne tökéletessé, és szenteljétek meg lelketeket. Mintegy Kr.u. 421.\n\n", "explanation 0": "[center][font_size=26]Rövid magyarázat a Mormon könyvéről[/font_size][/center]\n\nA Mormon könyve ősi amerikai népek szent feljegyzése, amelyet fémlemezekre véstek. Magában a könyvben négyféle fémlemezről van szó:\n\nNefi lemezei, amelyek kétfélék voltak: a kis lemezek és a nagy lemezek. Az előbbieket főleg a lelki dolgoknak, valamint a próféták elrendelt szolgálatának és tanításainak szentelték, míg az utóbbiakat leginkább az érintett népek világi története foglalta el (1 Ne. 9:2–4). Móziás idejétől kezdve azonban a nagy lemezek is tartalmaztak lelki tekintetben fontos dolgokat.\n\nMormon lemezei, melyek Nefi nagy lemezeiből vett és Mormon által kivonatolt írásokból állnak, sok kiegészítő magyarázattal. Ezek a lemezek tartalmazták a Mormon által írt történelem folytatását is, valamint fia, Moróni által írt kiegészítéseket.\n\nEther lemezei, melyek a járediták történetét mutatják be. Ezt a feljegyzést Moróni kivonatolta, aki beleillesztette saját magyarázatait, és a feljegyzést az általános történethez illesztette, „Ether könyve” címmel.\n\nA Rézlemezek, melyeket Lehi népe hozott Jeruzsálemből, Kr.e. 600-ban. Ezek tartalmazták „Mózes öt könyvét, … és a zsidók egy feljegyzését is, a kezdettől egészen Sédékiás, Júda királya uralkodásának kezdetéig; és a szent próféták jövendöléseit is” (1 Ne. 5:11–13). A Mormon könyvében sok idézet jelenik meg ezekről a lemezekről, melyek Ésaiást és más bibliai és nem bibliai prófétákat idéznek.\n\nA Mormon könyve tizenöt fő részt vagy szakaszt foglal magában, melyek egy kivételével mind könyvként ismertek, és mindegyiket fő szerzőjének neve jelöli meg. Az első egység (az első hat könyv, Omnival bezárólag), fordítás Nefi kis lemezeiről. Omni és Móziás könyve között van egy beillesztés, melyet Mormon szavainak neveznek. Ez a beillesztés köti össze a kis lemezekre vésett feljegyzést Mormon kivonatával, a nagy lemezekről.\n\nA leghosszabb egység, Móziástól Mormon 7. fejezetéig bezárólag, Mormon kivonatának fordítása, Nefi nagy lemezeiről. Az utolsó egységet, Mormon 8. fejezetétől a kötet végéig, Mormon fia, Moróni véste be, aki miután befejezte apja életének feljegyzését, kivonatot készített a járedita feljegyzésről (Ether könyveként), és később hozzáadta a Moróni könyveként ismert részeket.\n\nKörülbelül Kr.u. 421-ben Moróni, az utolsó nefita próféta-történetíró, a szent feljegyzést lepecsételte és az Úr számára elrejtette, hogy azok az utolsó napokban előkerüljenek, amint azt Isten szava ősi prófétái által megjövendölte. Kr.u. 1823-ban ugyanez a Moróni, akkor már mint egy feltámadt lény, meglátogatta Joseph Smith prófétát, és később a bevéséses lemezeket átadta neki.\n\nErről a kiadásról: A Mormon könyve régebbi, angolul megjelent kiadásaiban állandósult néhány kisebb hiba. Ez a kiadás tartalmaz javításokat, melyek helyénvalónak tűnnek, hogy az anyag összhangban legyen a kiadást megelőző kéziratokkal, valamint a korai kiadásokkal, melyeket Joseph Smith próféta szerkesztett.\n\n", "1-ne 1": "[center][font_size=26]Nefi első könyve[/font_size][/center]\n\nUralkodása és elrendelt szolgálata\n\nBeszámoló Lehiről és feleségéről, Sáriáról, valamint négy fiáról, neveztetvén őket (kezdve a legidősebbel) Lámánnak, Lemuelnek, Samnak és Nefinek. Az Úr figyelmezteti Lehit, hogy menjen ki Jeruzsálem földjéről, mivel gonoszságukra vonatkozólag prófétál az embereknek, és ők arra törekednek, hogy kioltsák az életét. Három napos utat tesz meg a vadonban családjával. Nefi veszi fivéreit, és visszatér Jeruzsálem földjére a zsidók feljegyzéseiért. Beszámoló a szenvedéseikről. Feleségül veszik Ismáel leányait. Veszik a családjaikat, és elmennek a vadonba. Szenvedéseik és megpróbáltatásaik a vadonban. Utazásaik menete. Elérkeznek a nagy vizekhez. Nefi fivérei fellázadnak ellene. Elhallgattatja őket és épít egy hajót. A helyet Bőség földjének nevezik. Átkelnek a nagy vizeken a megígért földre, és így tovább. Ez Nefi beszámolója szerint való; vagy más szavakkal, én Nefi írtam ezt a feljegyzést.\n\n[center][font_size=26]1. Fejezet[/font_size][/center]\n\n[i]Nefi megkezdi a feljegyzést népéről – Lehi lát látomásban egy tűzoszlopot, és olvas egy próféciákat tartalmazó könyvből – Istent dicséri, megjövendöli a Messiás eljövetelét, és prófétál Jeruzsálem pusztulásáról – A zsidók üldözik. Mintegy Kr.e. 600.[/i]\n\n1 Én, Nefi, jó szülőktől születtem, ezért némileg kitaníttattam atyám minden tudományában; és sok megpróbáltatást látván napjaim során, mindazonáltal életem minden napján tapasztalván az Úr nagy jóindulatát; igen, nagy tudással rendelkezvén Isten jóságát és rejtelmeit illetően, ezért feljegyzést készítek napjaim cselekedeteiről.\n\n2 Igen, atyám nyelvén készítek feljegyzést, amely a zsidók tudásából és az egyiptomiak nyelvéből áll.\n\n3 És tudom, hogy a feljegyzés, amit készítek, igaz, és saját kezemmel készítem azt, és az én tudomásom szerint készítem azt.\n\n4 Mert lőn, hogy Sédékiás, Júda királya uralkodása első évének kezdetén (atyám, Lehi, Jeruzsálemben lakott élete minden napján); és ugyanabban az évben sok próféta jött, prófétálván a népnek, hogy bűnbánatot kell tartaniuk, vagy Jeruzsálem nagy városának el kell pusztulnia.\n\n5 Lőn tehát, hogy atyám, Lehi, félrevonulván imádkozott az Úrhoz, igen, méghozzá teljes szívével, népe érdekében.\n\n6 És lőn, amint az Úrhoz imádkozott, megjelent egy tűzoszlop, és megállapodott előtte egy kősziklán; és ő sokat látott és hallott, és azon dolgok miatt, amiket látott és hallott, rendkívül remegett és reszketett.\n\n7 És lőn, hogy visszatért a saját házába Jeruzsálemben, és leroskadt ágyára, legyőzetvén a Lélek és azon dolgok által, amiket látott.\n\n8 És a Lélektől így legyőzetvén elragadtatott egy látomásban, olyannyira, hogy látta megnyílni a mennyeket, és felismerte: Istent látja trónusán ülve, angyalok számtalan seregétől körülvéve, akik éppen énekelnek és dicsőítik Istenüket.\n\n9 És lőn, hogy Egyet látott a mennynek közepéből alászállni, és látta, hogy fényessége felülmúlja a déli napét.\n\n10 És őt követve tizenkét másikat is látott, és ragyogásuk meghaladta a csillagokét az égbolton.\n\n11 És lejöttek, és elindultak a föld színén; és az első jött és megállt atyám előtt, és adott neki egy könyvet, és felszólította, hogy olvassa.\n\n12 És lőn, hogy amint olvasott, eltelt az Úr Lelkével.\n\n13 És olvasott, mondván: Jaj, jaj Jeruzsálemnek, mert láttam utálatosságaidat! Igen, és sok dolgot olvasott atyám Jeruzsálemre vonatkozóan – hogy el fogják pusztítani, és annak lakosságát is; sokan kard által vesznek el, és sokat fogolyként hurcolnak el Babilóniába.\n\n14 És lőn, hogy miután atyám sok nagy és csodálatos dolgot olvasott és látott, az Úrhoz kiáltott sok dolgot, ehhez hasonlókat: Nagyok és csodálatosak a te tetteid, Ó Úr, Mindenható Isten! Trónusod magasan a mennyekben van; és hatalmad, és jóságod és irgalmad a föld minden lakójára kiterjed; és mivel irgalmas vagy, nem engeded, hogy elvesszenek azok, akik hozzád jönnek.\n\n15 És ilyenféleképpen volt atyám beszéde, mikor Istenét dicsérte, mert örvendezett a lelke, és egész szíve megtelt mindazon dolgok következtében, amiket látott, igen, amiket az Úr megmutatott neki.\n\n16 És most én, Nefi nem készítek teljes beszámolót azokról a dolgokról, amiket atyám már leírt. Ugyanis ő sok dolgot leírt, amit látomásokban és álmokban látott; és sok olyan dolgot is leírt, amit gyermekeinek prófétált és elmondott, melyről nem készítek teljes beszámolót.\n\n17 De készítek egy beszámolót napjaim cselekedeteiről. Íme, készítek egy kivonatot atyám feljegyzéséből, lemezeken, melyeket saját kezeimmel készítettem; tehát miután kivonatoltam atyám feljegyzését, akkor készítek egy beszámolót a saját életemről.\n\n18 Ezért szeretném, ha tudnátok, hogy miután az Úr oly sok csodálatos dolgot mutatott atyámnak, Lehinek, igen, Jeruzsálem pusztulására vonatkozóan; íme, a nép közé ment, és kezdett prófétálni és kijelentéseket tenni nekik mindazon dolgokra vonatkozóan, amiket látott is és hallott is.\n\n19 És lőn, hogy a zsidók csúfot űztek belőle, azon dolgok miatt, amikről bizonyságot tett nekik, mert valóban bizonyságot tett nekik gonoszságukról és utálatosságaikról; és bizonyságot tett, hogy azon dolgok, amiket látott és hallott, és azon dolgok is, amiket a könyvben olvasott, világosan kijelentették egy Messiás eljövetelét, és a világ megváltását is.\n\n20 És amikor a zsidók ezen dolgokat meghallották, megharagudtak rá, igen, ugyanúgy, mint a régi prófétákra, akiket kiűztek, és megköveztek és megöltek; és neki is az életére törtek, hogy elvehessék azt. De íme, én, Nefi meg fogom mutatni nektek, hogy az Úr gyengéd irgalmassága mindazokra kiterjed, akiket hitük miatt kiválasztott, hogy hatalmassá tegye őket; végül hatalmat adván nekik a szabadulásra.\n\n", "1-ne 2": "[center][font_size=26]2. Fejezet[/font_size][/center]\n\n[i]Lehi a Vörös-tenger melletti vadonba viszi családját – Hátrahagyják vagyonukat – Lehi áldozatot ajánl fel az Úrnak és fiait a parancsolatok betartására tanítja – Lámán és Lemuel atyjuk ellen zúgolódnak – Nefi engedelmes és hittel imádkozik; az Úr szól hozzá, és őt választja, hogy uralkodjék a fivérei felett. Mintegy Kr.e. 600.[/i]\n\n1 Mert íme lőn, hogy az Úr szólt atyámhoz, igen, méghozzá egy álomban, és ezt mondta neki: Áldott vagy te, Lehi, azon dolgok miatt, amiket tettél; és mert hű voltál és kijelentetted ennek a népnek azon dolgokat, amiket megparancsoltam neked, íme arra törekednek, hogy elvegyék az életedet.\n\n2 És lőn, hogy az Úr megparancsolta atyámnak, méghozzá egy álomban, hogy vegye a családját, és menjen el a vadonba.\n\n3 És lőn, hogy ő engedelmes volt az Úr szava iránt, tehát úgy tett, ahogy az Úr azt megparancsolta neki.\n\n4 És lőn, hogy elment a vadonba. És otthagyta házát, és öröksége földjét, és aranyát, és ezüstjét, és értékes dolgait, és semmit nem vitt magával, kivéve a családját, és élelmiszert, és sátrakat, és elment a vadonba.\n\n5 És a határ mentén a Vörös-tenger partja közelében jött le; és a vadon határában ott ment, ahol közelebb volt a Vörös-tengerhez; és ment a vadonban a családjával, mely anyámból, Sáriából, és idősebb fivéreimből állt, akik Lámán, Lemuel és Sam voltak.\n\n6 És lőn, hogy amikor három napot ment a vadonban, felverte sátrát egy vízzel telt folyó mentén lévő völgyben.\n\n7 És lőn, hogy épített egy kövekből készült oltárt, és felajánlást készített az Úrnak, és hálát adott az Úrnak, Istenünknek.\n\n8 És lőn, hogy a folyó nevét Lámánnak nevezte, és az a Vörös-tengerbe ömlött; és a völgy a határban volt, közel annak torkolatához.\n\n9 És amikor atyám látta, hogy a folyó vize a Vörös-tenger forrásába ömlik, Lámánhoz szólt, mondván: Ó, bárcsak hasonló lennél e folyóhoz, szüntelenül minden igazlelkűség forrása felé sietvén!\n\n10 És Lemuelhez is szólt: Ó, bárcsak hasonló lennél e völgyhöz, szilárd és állhatatos, és rendíthetetlen az Úr parancsolatainak megtartásában!\n\n11 Most, ezeket Lámán és Lemuel merevnyakúsága miatt mondta; mert íme sok dologban zúgolódtak atyjuk ellen amiatt, hogy látomásokat látó ember, és kivezette őket Jeruzsálem földjéről, hogy otthagyják örökségük földjét, és aranyukat, és ezüstjüket, és értékes dolgaikat, hogy elvesszenek a vadonban. És azt mondták, hogy ezt szíve balga képzelgései miatt tette.\n\n12 És így Lámán és Lemuel, lévén a legidősebbek, zúgolódtak atyjuk ellen. És zúgolódtak, mert nem ismerték annak az Istennek a cselekedeteit, aki teremtette őket.\n\n13 Azt sem hitték el, hogy Jeruzsálem, az a nagy város, elpusztulhat a próféták szavai szerint. És olyanok voltak, mint a zsidók, akik Jeruzsálemben voltak, akik arra törekedtek, hogy elvegyék atyám életét.\n\n14 És lőn, hogy atyám beszélt hozzájuk Lemuel völgyében, hatalommal, eltelvén a Lélekkel, míg testük reszketett előtte. És elhallgattatta őket, hogy többet nem mertek ellene szólni; úgy tettek tehát, ahogy ő parancsolta nekik.\n\n15 És atyám sátorban lakott.\n\n16 És lőn, hogy én, Nefi, lévén rendkívül fiatal, mégis jó nagy termetű, és hatalmas vággyal is rendelkezvén az iránt, hogy Isten rejtelmeit megismerjem, fohászkodtam tehát az Úrhoz; és íme, ő meglátogatott engem, és meglágyította a szívemet, úgyhogy én mindazokat a szavakat elhittem, amit atyám mondott; nem lázadoztam tehát ellene, mint a fivéreim.\n\n17 És szóltam Samhoz, tudatván vele azokat a dolgokat, amiket az Úr, Szent Lelke által kijelentett nekem. És lőn, hogy ő hitt szavaimnak.\n\n18 De íme, Lámán és Lemuel nem akartak hallgatni a szavaimra; és gyötrődvén szívük keménysége miatt, az Úrhoz fohászkodtam értük.\n\n19 És lőn, hogy az Úr szólt hozzám, mondván: Áldott vagy te, Nefi, hited miatt, mert szorgalmasan, alázatos szívvel kerestél engem.\n\n20 És amennyiben megtartjátok parancsolataimat, boldogulni fogtok, és elvezettettek egy megígért földre; igen, mégpedig egy földre, melyet nektek készítettem; igen, egy földre, mely kiválóbb minden más földnél.\n\n21 És amennyiben fivéreid fellázadnak ellened, kivágatnak az Úr színe elől.\n\n22 És amennyiben megtartod parancsolataimat, uralkodóvá és tanítóvá tétetsz fivéreid felett.\n\n23 Mert íme, azon a napon, amikor fellázadnak ellenem, megátkozom őket, méghozzá keserves átokkal, és nem lesz hatalmuk magod felett, kivéve ha ők is fellázadnak ellenem.\n\n24 És ha úgy lészen, hogy fellázadnak ellenem, ostorai lesznek magodnak, hogy felserkentsék őket az emlékezés útjain.\n\n", "1-ne 3": "[center][font_size=26]3. Fejezet[/font_size][/center]\n\n[i]Lehi fiai visszatérnek Jeruzsálembe, hogy megszerezzék a rézlemezeket – Lábán megtagadja a lemezek átadását – Nefi buzdítja és bátorítja fivéreit – Lábán ellopja vagyonukat és megkísérli, hogy megölje őket – Lámán és Lemuel megütik Nefit és Samot, és egy angyal megfeddi őket. Mintegy Kr.e. 600–592.[/i]\n\n1 És lőn, hogy én, Nefi, visszatértem az Úrral folytatott beszélgetésből, atyám sátrához.\n\n2 És lőn, hogy szólt hozzám, mondván: Íme álmodtam egy álmot, amelyben az Úr megparancsolta nekem, hogy te és fivéreid térjetek vissza Jeruzsálembe.\n\n3 Mert íme, Lábánnál van a zsidók feljegyzése, valamint őseim nemzedékrendje, és ezek rézlemezekre vannak vésve.\n\n4 Az Úr tehát megparancsolta nekem, hogy te és fivéreid menjetek el Lábán házához, és keressétek meg a feljegyzéseket, és hozzátok le ide a vadonba.\n\n5 És most, íme fivéreid zúgolódnak, mondván, hogy nehéz dolog az, amit kívánok tőlük; de lám ezt nem én kívánom tőlük, hanem ez az Úr parancsolata.\n\n6 Ezért menj, fiam, és jóindulattal lesz irántad az Úr, mert te nem zúgolódtál.\n\n7 És lőn, hogy én, Nefi ezt mondtam atyámnak: Megyek és megteszem azon dolgokat, amelyeket az Úr megparancsolt, mert tudom, hogy az Úr nem ad parancsolatokat az emberek gyermekeinek, csak akkor, ha utat készít számukra, hogy végrehajthassák azt a dolgot, amit megparancsol nekik.\n\n8 És lőn, hogy amikor atyám e szavakat meghallotta, rendkívül örült, mert tudta, hogy engem megáldott az Úr.\n\n9 És én, Nefi, és fivéreim útnak indultunk a vadonban sátrainkkal, hogy felmenjünk Jeruzsálem földjére.\n\n10 És lőn, hogy amikor felmentünk Jeruzsálem földjére, én és fivéreim tanácskoztunk egymással.\n\n11 És sorsot vetettünk – ki menjen be közülünk Lábán házába. És lőn, hogy a sors Lámánra esett; és Lámán bement Lábán házába, és beszélt vele, amint a házában ült.\n\n12 És kérte Lábántól a feljegyzéseket, melyek a rézlemezekre voltak vésve, amelyek atyám nemzedékrendjét tartalmazták.\n\n13 És íme, lőn, hogy Lábán dühös volt, és kiűzte a színe elől; és nem hagyta, hogy birtokába kerüljenek a feljegyzések. Ezt mondta tehát neki: Íme, rabló vagy, és meg foglak ölni!\n\n14 De Lámán elmenekült a színe elől, és elmondta nekünk azokat a dolgokat, amiket Lábán tett. És mi rendkívül elszomorodtunk, és fivéreim már azon voltak, hogy visszatérnek atyámhoz a vadonba.\n\n15 De íme, én ezt mondtam nekik: Ahogy él az Úr, és ahogy élünk mi, addig nem megyünk le atyánkhoz a vadonba, amíg végre nem hajtottuk azt a dolgot, amit az Úr megparancsolt nekünk.\n\n16 Legyünk tehát hűek az Úr parancsolatainak megtartásában; menjünk hát le atyánk örökségének földjére, mert íme, hagyott ott aranyat és ezüstöt, és mindenféle kincset. És mindezt az Úr parancsolatai miatt tette.\n\n17 Mert tudta, hogy Jeruzsálemnek el kell pusztulnia, a nép gonoszsága miatt.\n\n18 Mert íme, elutasították a próféták szavait. Ha tehát atyám ott lakna azon a földön, miután megparancsolták neki, hogy meneküljön el a földről, íme, ő is elveszne. Szükségképpen el kell tehát menekülnie arról földről.\n\n19 És íme, Isten bölcsessége szerint való, hogy megszerezzük ezeket a feljegyzéseket, hogy atyáink nyelvét megőrizhessük gyermekeink számára;\n\n20 És azért is, hogy megőrizhessük nekik a szavakat, melyek minden szent próféta szájából elhangzottak, melyek Isten Lelke és hatalma által adattak nekik, mióta a világ elkezdődött, méghozzá egészen mostanáig.\n\n21 És lőn, hogy ilyenféle beszéddel győztem meg fivéreimet, hogy legyenek hűek Isten parancsolatainak megtartásában.\n\n22 És lőn, hogy lementünk örökségünk földjére, és összegyűjtöttük aranyunkat, és ezüstünket és értékes dolgainkat.\n\n23 És miután mindezen dolgokat összegyűjtöttük, ismét felmentünk Lábán házához.\n\n24 És lőn, hogy bementünk Lábánhoz és kértük, hogy adja oda nekünk a feljegyzéseket, melyek a rézlemezekre vannak vésve, amelyekért odaadnánk neki aranyunkat, és ezüstünket és mind az értékes dolgainkat.\n\n25 És lőn, hogy amikor Lábán meglátta vagyonunkat, és hogy az rendkívül nagy, olyannyira vágyott rá, hogy kiűzött minket, és küldte a szolgáit, hogy öljenek meg minket, hogy megszerezhesse a vagyonunkat.\n\n26 És lőn, hogy mi elmenekültünk Lábán szolgái elől, és kénytelenek voltunk magunk mögött hagyni a vagyonunkat, és az Lábán kezébe került.\n\n27 És lőn, hogy a vadonba menekültünk, és Lábán szolgái nem értek minket utol, és elrejtőztünk egy sziklaüregben.\n\n28 És lőn, hogy Lámán dühös volt rám, és atyámra is; és Lemuel is, mert ő Lámán szavára hallgatott. Lámán és Lemuel tehát sok kemény szót szólt hozzánk, fiatalabb testvéreikhez, és megütöttek minket, méghozzá rúddal.\n\n29 És lőn, hogy amint rúddal megütöttek minket, íme, az Úrnak egy angyala jött és állt meg előttük, és szólt hozzájuk, mondván: Miért ütitek rúddal fiatalabb fivéreteket? Nem tudjátok, hogy az Úr őt választotta uralkodónak felettetek, és ezt gonoszságaitok miatt tette? Íme, ismét felmentek Jeruzsálembe, és az Úr kezetekbe fogja adni Lábánt.\n\n30 És miután az angyal szólt hozzánk, eltávozott.\n\n31 És miután az angyal eltávozott, Lámán és Lemuel ismét zúgolódni kezdett, mondván: Hogyan lehetséges az, hogy az Úr kezünkbe adja Lábánt? Íme, hatalmas ember ő, ötvennek is parancsolhat, igen, ötvenet még meg is ölhet; akkor hát miért ne minket?\n\n", "1-ne 4": "[center][font_size=26]4. Fejezet[/font_size][/center]\n\n[i]Nefi az Úr parancsára megöli Lábánt és aztán csellel megszerzi a rézlemezeket – Zorám úgy dönt, hogy csatlakozik Lehi családjához a vadonban. Mintegy Kr.e. 600–592.[/i]\n\n1 És lőn, hogy szóltam fivéreimhez, mondván: Menjünk fel ismét Jeruzsálembe, és legyünk hűek az Úr parancsolatainak megtartásában; mert íme, hatalmasabb ő az egész földnél, akkor miért ne lenne hatalmasabb Lábánnál és az ő ötvenénél, igen, vagy akár tízezreinél?\n\n2 Ezért menjük fel; legyünk erősek, Mózeshez hasonlóan; mert ő valóban szólt a Vörös-tenger vizeinek, és azok kétfelé váltak, és atyáink általjöttek, ki a fogságból, száraz talajon, és a fáraó seregei követték őket, és megfulladtak a Vörös-tenger vizeiben.\n\n3 Most íme, tudjátok, hogy ez igaz; és azt is tudjátok, hogy egy angyal szólt hozzátok; hogyan kételkedhettek tehát? Menjünk fel; az Úr képes kiszabadítani bennünket, úgy mint atyáinkat, és elpusztítani Lábánt, úgy mint az egyiptomiakat.\n\n4 Most, mikor ezeket a szavakat elmondtam, ők még haragosak voltak, és tovább folytatták a zúgolódást; de azért követtek engem addig, míg el nem értünk Jeruzsálem falain kívülre.\n\n5 És ez éjszaka volt; és elrejtőztettem őket a falakon kívül. És miután ők elrejtőztek, én, Nefi beosontam a városba és mentem előre, Lábán háza felé.\n\n6 És engem akkor a Lélek vezetett, nem tudván előre a dolgokat, amiket tennem kell.\n\n7 Mindazonáltal mentem előre, és amint Lábán házának a közelébe értem, megláttam egy embert, és az a földre volt esve előttem, mert bortól volt részeg.\n\n8 És amikor odaértem hozzá, ráismertem, hogy Lábán az.\n\n9 És megláttam a kardját és kihúztam azt annak hüvelyéből; és annak markolata színaranyból volt, és annak kidolgozása rendkívül finom, és láttam, hogy annak pengéje a legértékesebb acélból van.\n\n10 És lőn, hogy a Lélek arra kényszerített, hogy öljem meg Lábánt; de ezt mondtam a szívemben: Soha, semmikor nem ontottam embernek vérét! És visszariadtam és azt akartam, hogy ne öljem meg.\n\n11 És a Lélek ezt mondta nekem ismét: Íme, az Úr a kezedbe adta. Igen, és azt is tudtam, hogy ő arra törekedett, hogy elvegye az én saját életemet; igen, és nem volt hajlandó hallgatni az Úr parancsolataira, és a vagyonunkat is elvette.\n\n12 És lőn, hogy a Lélek ismét ezt mondta nekem: Öld meg, mert az Úr a kezedbe adta!\n\n13 Íme, az Úr megöli a gonoszt, hogy igazlelkű céljait megvalósítsa. Jobb, ha egy ember vész el, minthogy egy nemzet süllyedjen és vesszen el a hitetlenségben.\n\n14 És most, amikor én, Nefi ezeket a szavakat hallottam, visszaemlékeztem az Úr szavaira, melyeket a vadonban szólott hozzám, mondván: Amennyiben magod megtartja a parancsolataimat, boldogulni fog a megígért földön.\n\n15 Igen, és azt is gondoltam, hogy nem tudnák betartani az Úr parancsolatait Mózes törvénye szerint, ha a törvény nincsen a birtokukban.\n\n16 És azt is tudtam, hogy a törvény a rézlemezekre volt vésve.\n\n17 Továbbá tudtam, hogy az Úr ennek okáért adta kezembe Lábánt – hogy megszerezzem a feljegyzéseket, parancsolatai szerint.\n\n18 Ezért engedelmeskedtem a Lélek hangjának, és fogtam Lábánt fejének hajánál fogva, és levágtam fejét a saját kardjával.\n\n19 És miután levágtam fejét a saját kardjával, vettem Lábán ruháit és felöltöttem azokat az én testemre; igen, minden darabot, és fegyverzetét is a derekamra csatoltam.\n\n20 És miután ezt megtettem, elindultam Lábán kincstárához. És amint Lábán kincstára felé haladtam, íme, láttam Lábán szolgáját, akinél a kincstár kulcsai voltak. És megparancsoltam neki Lábán hangján, hogy jöjjön velem a kincstárba.\n\n21 Ő pedig úgy gondolta, hogy én mestere, Lábán vagyok, mert látta a ruhákat, és a kardot is a derekam köré kötve.\n\n22 És beszélt nekem a zsidók véneit illetően, tudván, hogy mestere, Lábán, éjjel kint volt közöttük.\n\n23 És én úgy beszéltem hozzá, mintha Lábán lettem volna.\n\n24 És azt is mondtam neki, hogy el kell vinnem a bevéséseket, melyek a rézlemezeken vannak, idősebb fivéreimnek, akik a falakon kívül vannak.\n\n25 És arra is felszólítottam, hogy kövessen.\n\n26 És ő, úgy gondolván, hogy én az egyházi testvérekről beszélek, és hogy én valóban az a Lábán vagyok, akit megöltem, követett tehát engem.\n\n27 És sokszor beszélt nekem a zsidók véneit illetően, amint elindultam fivéreimhez, akik a falakon kívül voltak.\n\n28 És lőn, hogy amikor Lámán meglátott engem, rendkívül megrémült, és Lemuel és Sam is. És elmenekültek színem elől; mert azt gondolták, hogy Lábán az, és hogy ő megölt engem és arra törekszik, hogy az ő életüket is elvegye.\n\n29 És lőn, hogy én utánuk kiáltottam, és hallottak engem; megszűntek tehát menekülni a színem elől.\n\n30 És lőn, hogy amikor Lábán szolgája meglátta fivéreimet, reszketni kezdett, és azon volt, hogy elmenekül előlem, és visszatér Jeruzsálem városába.\n\n31 És most én, Nefi, nagy termetű ember lévén, és sok erőt kapván az Úrtól, megragadtam tehát Lábán szolgáját, és tartottam, hogy ne meneküljön el.\n\n32 És lőn, hogy beszéltem vele, hogy ha hallgat a szavaimra, ahogy él az Úr, és ahogy élek én, éppen úgy, ha hallgat a szavainkra, megkíméljük életét.\n\n33 És szóltam hozzá, méghozzá esküvel, hogy nem kell félnie; hogy szabad ember lesz, hozzánk hasonlóan, ha lejön velünk a vadonba.\n\n34 És szóltam még hozzá, mondván: Bizonnyal az Úr parancsolta nekünk, hogy ezt a dolgot megtegyük; és nem kell-e szorgalmasaknak lennünk az Úr parancsolatainak megtartásában? Ezért, ha lejössz atyámhoz a vadonba, helyed lesz közöttünk.\n\n35 És lőn, hogy Zorám felbátorodott a szavakon, amelyeket szóltam. Most, Zorám volt a szolga neve; és ő megígérte, hogy lejön velünk atyánkhoz a vadonba. Igen, és esküt is tett nekünk, hogy velünk marad attól az időtől fogva.\n\n36 Most mi arra vágytunk, hogy velünk maradjon azon oknál fogva, hogy a zsidók ne tudjanak menekülésünkről a vadonba, különben üldözőbe vesznek és elpusztítanak bennünket.\n\n37 És lőn, hogy amikor Zorám esküt tett nekünk, félelmeink megszűntek vele kapcsolatban.\n\n38 És lőn, hogy vettük a rézlemezeket és Lábán szolgáját, és elindultunk a vadonba, és atyánk sátrához mentünk.\n\n", "1-ne 5": "[center][font_size=26]5. Fejezet[/font_size][/center]\n\n[i]Sária panaszkodik Lehire – Mindketten örülnek fiaik visszatértén – Áldozatokat ajánlanak fel – A rézlemezek Mózes és a próféták írásait tartalmazzák – A lemezek Lehit József leszármazottjaként azonosítják – Lehi prófétál magjára és a lemezek megőrzésére vonatkozóan. Mintegy Kr.e. 600–592.[/i]\n\n1 És lőn, hogy miután lejöttünk a vadonba atyánkhoz, íme, öröm töltötte el, és anyám, Sária is rendkívül örvendezett, mert már igazán gyászolt miattunk.\n\n2 Mert azt gondolta, hogy elvesztünk a vadonban; és atyámra is panaszkodott, azt mondogatván neki, hogy látomásokat látó ember, mondván: Íme, elvezettél minket örökségünk földjéről, és már nincsenek a fiaim, és elveszünk a vadonban.\n\n3 És anyám ilyenféle beszéddel panaszkodott atyámra.\n\n4 És lőn, hogy atyám szólt hozzá, mondván: Tudom, hogy látomásokat látó ember vagyok; mert ha egy látomásban nem láttam volna meg Isten dolgait, akkor nem ismertem volna meg Isten jóságát, hanem Jeruzsálemben maradtam volna, és elvesztem volna a testvéreimmel.\n\n5 De íme, elnyertem egy megígért földet, mely dolgokban örvendezem; igen, és tudom, hogy az Úr ki fogja szabadítani fiaimat Lábán kezéből, és ismét lehozza majd őket hozzánk a vadonba.\n\n6 És ilyenféle beszéddel vigasztalta atyám, Lehi anyámat, Sáriát velünk kapcsolatban, míg mi a vadonban Jeruzsálem földje felé mentünk, hogy megszerezzük a zsidók feljegyzését.\n\n7 És amikor visszatértünk atyám sátrához, íme, örömük teljes volt, és anyám megvigasztalódott.\n\n8 És szólt, mondván: Most bizonyossággal tudom, hogy az Úr parancsolta férjemnek, hogy a vadonba meneküljön; igen, és azt is bizonyossággal tudom, hogy az Úr védte meg a fiaimat, és szabadította ki őket Lábán kezéből, és adott nekik hatalmat, amely által végrehajthatták azt a dolgot, amit az Úr megparancsolt nekik. És ilyenféle beszéddel szólt.\n\n9 És lőn, hogy rendkívül örvendeztek, és áldozatokat, és égő felajánlásokat ajánlottak fel az Úrnak; és hálát adtak Izráel Istenének.\n\n10 És miután hálát adtak Izráel Istenének, atyám, Lehi vette a feljegyzéseket, melyek a rézlemezekre voltak vésve, és elejétől kezdve tanulmányozta azokat.\n\n11 És látta, hogy azok Mózes öt könyvét tartalmazzák, amelyek beszámolót adnak a világ teremtéséről, és Ádámról és Éváról is, akik első szüleink voltak.\n\n12 És a zsidók feljegyzését is a kezdettől, méghozzá egészen Sédékiás, Júda királya uralkodásának kezdetéig;\n\n13 És a szent próféták próféciáit is, a kezdettől, méghozzá egészen Sédékiás uralkodásának kezdetéig; és sok próféciát is, amelyet Jeremiás szája szólott.\n\n14 És lőn, hogy atyám, Lehi a rézlemezeken megtalálta atyáinak egy nemzedékrendjét is; tudta tehát, hogy József leszármazottja; igen, mégpedig azé a Józsefé, aki Jákób fia volt, akit eladtak Egyiptomba, és akit megőrzött az Úr keze, hogy megőrizhesse atyját, Jákóbot, és egész háza népét attól, hogy éhen vesszenek.\n\n15 És őket is ugyanaz az Isten vezette ki a fogságból és Egyiptom földjéről, aki megőrizte őket.\n\n16 És így atyám, Lehi felfedezte atyái nemzedékrendjét. És Lábán is József leszármazottja volt, ő és atyái őrizték tehát a feljegyzéseket.\n\n17 És most, amikor atyám mindezen dolgokat látta, eltelt a Lélekkel, és prófétálni kezdett az ő magjára vonatkozóan –\n\n18 Hogy ezek a rézlemezek majd eljutnak minden nemzethez, nemzetséghez, nyelvhez és néphez, akik az ő magjából valók.\n\n19 Tehát azt mondta, hogy ezek a rézlemezek soha nem fognak elveszni; és az idő sem fogja többé elhomályosítani őket. És sok dolgot prófétált a magjára vonatkozóan.\n\n20 És lőn, hogy mindezidáig én és atyám megtartottuk a parancsolatokat, melyeket az Úr megparancsolt nekünk.\n\n21 És megszereztük a feljegyzéseket, melyekre az Úr parancsot adott nekünk, és tanulmányoztuk őket, és azt találtuk, hogy kívánatosak; igen, méghozzá nagy értékkel bírnak számunkra, olyannyira, hogy általuk megőrizhetjük az Úr parancsolatait gyermekeink számára.\n\n22 Tehát az Úr bölcsessége szerint volt, hogy magunkkal vigyük azokat, amint a vadonban a megígért föld felé megyünk.\n\n", "1-ne 6": "[center][font_size=26]6. Fejezet[/font_size][/center]\n\n[i]Nefi Isten dolgairól ír – Nefi célja az, hogy meggyőzze az embereket, jöjjenek Ábrahám Istenéhez és legyenek megszabadítva. Mintegy Kr.e. 600–592.[/i]\n\n1 És most én, Nefi, nem adom meg atyáim nemzedékrendjét feljegyzéseimnek ebben a részében; és más alkalommal sem adom meg azt ezeken a lemezeken, amelyeket írok; mert az meg van adva abban a feljegyzésben, melyet atyám őrzött; tehát ebben a munkában nem írom le azt.\n\n2 Mert nekem elegendő, ha annyit mondok, hogy József leszármazottjai vagyunk.\n\n3 És az nekem mit sem jelent, hogy pontos legyek és teljes beszámolót adjak atyám minden dolgáról, mert azokat nem lehet leírni ezekre a lemezekre, mivel arra kívánom a helyet, hogy Isten dolgairól írhassak.\n\n4 Mert szándékom teljessége az, hogy az embereket meggyőzhessem, hogy jöjjenek Ábrahám Istenéhez, és Izsák Istenéhez és Jákób Istenéhez, és legyenek megszabadítva.\n\n5 Tehát azon dolgokat, melyek a világnak tetszenek, nem írom le, hanem azokat a dolgokat, amelyek Istennek tetszenek és azoknak, akik nem a világból vannak.\n\n6 Parancsolatot adok tehát magomnak, hogy ne foglalják el ezeket a lemezeket olyan dolgokkal, melyek nem bírnak értékkel az emberek gyermekei számára.\n\n", "1-ne 7": "[center][font_size=26]7. Fejezet[/font_size][/center]\n\n[i]Lehi fiai visszatérnek Jeruzsálembe, és meghívják Ismáelt és háza népét, hogy csatlakozzanak hozzájuk utazásuk során – Lámán és mások fellázadnak – Nefi arra buzdítja fivéreit, hogy higgyenek az Úrban – Kötelekkel megkötözik és az elpusztítását tervezik – A hit hatalma által megszabadul – Fivérei bocsánatot kérnek – Lehi és társai áldozatot és égő áldozatokat ajánlanak fel. Mintegy Kr.e. 600–592.[/i]\n\n1 És most szeretném, ha tudnátok, hogy miután atyám, Lehi bevégezte a magjára vonatkozó prófétálást, lőn, hogy az Úr ismét szólt hozzá, mondván, hogy nincs rendjén, hogy ő, Lehi egyedül a családját vigye magával a vadonba; hanem hogy a fiai vegyenek feleségül leányokat, hogy magot nevelhessenek az Úrnak a megígért földön.\n\n2 És lőn, hogy az Úr megparancsolta neki, hogy én, Nefi, és fivéreim ismét térjünk vissza Jeruzsálem földjére, és hozzuk le Ismáelt és családját a vadonba.\n\n3 És lőn, hogy én, Nefi, fivéreimmel együtt ismét elmentem a vadonba, hogy felmenjek Jeruzsálembe.\n\n4 És lőn, hogy felmentünk Ismáel házához, és kegyet találtunk Ismáel szemei előtt, olyannyira, hogy elmondtuk neki az Úr szavait.\n\n5 És lőn, hogy az Úr meglágyította Ismáelnek szívét, és háza népének is, olyannyira, hogy útnak indultak velünk, le a vadonba, atyánk sátrához.\n\n6 És lőn, hogy amint a vadonban mentünk, íme Lámán és Lemuel, és Ismáel két leánya, és Ismáel két fia és családjaik fellázadtak ellenünk; igen, ellenem, Nefi ellen, és Sam ellen, valamint atyjuk, Ismáel, és felesége és másik három leánya ellen.\n\n7 És lőn, hogy ebben a lázadásban arra vágytak, hogy visszatérjenek Jeruzsálem földjére.\n\n8 És most én, Nefi gyötrődtem szívük keménysége miatt, ezért beszélni kezdtem hozzájuk, mondván, igen, méghozzá Lámánnak és Lemuelnek: Íme, ti az én idősebb fivéreim vagytok, és hogyan van az, hogy olyan kemény a szívetek, és olyan vak az elmétek, hogy arra van szükségetek, hogy én, a fiatalabb fivéretek beszéljek hozzátok, igen, és állítsak példát elétek?\n\n9 Hogyan van az, hogy nem hallgattatok az Úr szavára?\n\n10 Hogyan van az, hogy elfelejtettétek, hogy láttátok az Úrnak egy angyalát?\n\n11 Igen, és hogyan van az, hogy elfelejtettétek, milyen nagy dolgokat tett értünk az Úr, kiszabadítva minket Lábán kezéből, azért is, hogy megszerezzük a feljegyzést?\n\n12 Igen, és hogyan van az, hogy elfelejtettétek, hogy az Úr képes minden dolgot megtenni, akarata szerint az emberek gyermekeiért, ha úgy lészen, hogy hitet gyakorolnak benne? Legyünk tehát hűségesek hozzá!\n\n13 És ha úgy lészen, hogy hűségesek vagyunk hozzá, akkor megszerezzük a megígért földet; és majd egyszer megtudjátok, hogy az Úr szava Jeruzsálem pusztulásával kapcsolatban beteljesedik; mert minden dolognak, amit az Úr Jeruzsálem pusztulásával kapcsolatban mondott, be kell teljesednie.\n\n14 Mert íme, az Úr Lelke hamarosan megszűnik bajlódni velük; mert íme, elutasították a prófétákat és Jeremiást börtönbe vetették. És arra törekedtek, hogy elvegyék atyám életét, olyannyira, hogy kiűzték őt arról a földről.\n\n15 Most íme, azt mondom nektek, hogy ha visszatértek Jeruzsálembe, akkor ti is velük együtt fogtok elveszni. És most, ha van választásotok, menjetek fel arra a földre, és emlékezzetek a szavakra, melyeket mondottam nektek, hogy ha mentek, akkor ti is el fogtok veszni; mert erre kényszerít engem az Úr Lelke, hogy ezt mondjam.\n\n16 És lőn, hogy amikor én, Nefi ezeket a szavakat elmondtam fivéreimnek, megharagudtak rám. És lőn, hogy kezeikkel megragadtak, mert íme, nagyon fel voltak háborodva, és megkötöztek kötelekkel, mert arra törekedtek, hogy elvegyék az életemet, hogy a vadonban hagyhassanak engem, hogy a vadállatok felfaljanak.\n\n17 De lőn, hogy az Úrhoz imádkoztam, mondván: Ó Uram, hitem szerint, mely benned van, szabadíts ki fivéreim kezei közül; igen, méghozzá adj erőt, hogy széttéphessem ezeket a köteleket, amelyekkel megkötöztek!\n\n18 És lőn, hogy amint e szavakat kimondtam, íme, kezeimről és lábaimról lehullottak a kötelek, és én ott álltam fivéreim előtt, és újra szóltam hozzájuk.\n\n19 És lőn, hogy ők újra megharagudtak rám, és arra törekedtek, hogy megragadjanak a kezeikkel; de íme, Ismáel egyik leánya, igen, és az anyja is, valamint Ismáel egyik fia könyörögtek a fivéreimnek, olyannyira, hogy meglágyították szívüket; és megszűntek arra törekedni, hogy elvegyék az életemet.\n\n20 És lőn, hogy elkeseredtek gonoszságuk miatt, olyannyira, hogy leborultak előttem és úgy könyörögtek, hogy bocsássam meg nekik azt a dolgot, amit ellenem elkövettek.\n\n21 És lőn, hogy én fenntartás nélkül meg is bocsátottam nekik mindazt, amit tettek, és arra buzdítottam őket, hogy az Úrhoz, Istenükhöz imádkozzanak bocsánatért. És lőn, hogy ők így tettek. És miután az Úrhoz intézett imájukat elvégezték, újra tovább mentünk az atyánk sátra felé vezető utunkon.\n\n22 És lőn, hogy lejöttünk atyánk sátrához. És miután én és fivéreim, és Ismáel egész háza lejött atyánk sátrához, hálát adtak az Úrnak, Istenüknek; és áldozatot és égő felajánlásokat ajánlottak fel neki.\n\n", "1-ne 8": "[center][font_size=26]8. Fejezet[/font_size][/center]\n\n[i]Lehi látomást lát az élet fájáról – Eszik gyümölcséből és azt kívánja, hogy családja is hasonlóan cselekedjen – Lát egy vasrudat, egy szoros és keskeny ösvényt, és a sötét ködöt, mely elborítja az embereket – Sária, Nefi és Sam vesznek a gyümölcsből, Lámán és Lemuel azonban elutasítják. Mintegy Kr.e. 600–592.[/i]\n\n1 És lőn, hogy mindenféle magvakat, minden fajtából összegyűjtöttünk, mindenfajta vetőmagból és mindenfajta gyümölcsmagból is.\n\n2 És lőn, hogy míg atyám a vadonban időzött, szólt hozzánk, mondván: Íme, álmodtam egy álmot, vagy más szavakkal, látomást láttam.\n\n3 És íme, azon dolog miatt, amit láttam, van okom örvendezni az Úrban, Nefi miatt és Sam miatt is; mert van okom azt gondolni, hogy ők, és magjaik közül is sokan meg lesznek szabadítva.\n\n4 De íme, Lámán és Lemuel, rendkívül aggódok miattatok; mert íme, gondoltam, hogy álmomban láttam egy sötét és kietlen vadont.\n\n5 És lőn, hogy láttam egy férfit, és fehér köntösbe volt öltözve; és jött és megállt előttem.\n\n6 És lőn, hogy szólt hozzám, és utasított, hogy kövessem.\n\n7 És lőn, hogy amint követtem, azon vettem észre magam, hogy egy sötét és kietlen pusztaságban vagyok.\n\n8 És miután sok órán keresztül mentem a sötétségben, imádkozni kezdtem az Úrhoz, hogy irgalmazzon nekem, gyengéd irgalmasságának sokasága szerint.\n\n9 És lőn, hogy miután az Úrhoz imádkoztam, egy nagy és tágas mezőt láttam.\n\n10 És lőn, hogy egy fát láttam, amelynek gyümölcse kívánatos volt, hogy boldoggá tegye az embert.\n\n11 És lőn, hogy odamentem és ettem annak gyümölcséből, és láttam, hogy az a legédesebb, felülmúlva mindazt, amit addig valaha is megízleltem. Igen, és láttam, hogy annak gyümölcse fehér, meghaladva mindazt a fehérséget, amit azelőtt valaha is láttam.\n\n12 És ahogy annak gyümölcséből ettem, az lelkemet rendkívül nagy örömmel töltötte el, kezdtem tehát azt kívánni, hogy a családom is vegyen belőle; mert tudtam, hogy az kívánatos, felülmúlva minden más gyümölcsöt.\n\n13 És amint körbejárattam a szemeimet, hogy hátha felfedezem a családomat is, egy vízzel telt folyót láttam meg; és az tovahaladt, és annak a fának a közelében volt, amelyről a gyümölcsöt vettem.\n\n14 És néztem, hogy meglássam, honnan ered; és láttam annak forrását egy kicsit odébb, és a forrásnál megláttam anyátokat, Sáriát, és Samot és Nefit; és úgy álltak, mintha nem tudnák, hogy merre menjenek.\n\n15 És lőn, hogy intettem nekik; és azt is mondtam nekik, hangos szóval, hogy jöjjenek hozzám és egyenek a gyümölcsből, mely kívánatos, felülmúlva minden más gyümölcsöt.\n\n16 És lőn, hogy odajöttek hozzám és ők is ettek a gyümölcsből.\n\n17 És lőn, hogy azt kívántam, hogy Lámán és Lemuel is jöjjön és egyen a gyümölcsből; a folyó forrása felé vetettem tehát szemeimet, hogy hátha meglátom őket.\n\n18 És lőn, hogy meg is láttam őket, de ők nem akartak hozzám jönni és a gyümölcsből enni.\n\n19 És egy vasrudat láttam, és az a folyó partja mentén húzódott, és a fához vezetett, amelynél álltam.\n\n20 És egy szoros és keskeny ösvényt is láttam, mely a vasrúd mentén haladt, méghozzá a fához, amelynél álltam; és a folyó forrása mellett egy nagy és tágas mezőhöz is vezetett, mintha az egy világ lett volna.\n\n21 És emberek számtalan seregét láttam, akik közül sokan előrenyomultak, hogy elérhessék az ösvényt, amely a fához vezetett, amelynél álltam.\n\n22 És lőn, hogy előrejöttek és elindultak azon az ösvényen, amely a fához vezetett.\n\n23 És lőn, hogy sötét köd támadt, igen, méghozzá egy rendkívül sötét köd, olyannyira, hogy akik az ösvényen elindultak, útjukat vesztették, így elkóboroltak és elvesztek.\n\n24 És lőn, hogy láttam másokat előre törekedni, és ezek előrejöttek és megragadták a vasrúd végét; és előrenyomultak a sötét ködön keresztül, a vasrúdba kapaszkodva, mindaddig, amíg előre nem jöttek, és nem ettek a fa gyümölcséből.\n\n25 És miután ettek a fa gyümölcséből, körbejártatták a szemeiket, mintha elszégyellték volna magukat.\n\n26 És én is körbejártattam a szemeimet, és a vízzel telt folyó másik oldalán egy nagy és tágas épületet láttam meg; és az úgy állt, mintha a levegőben lenne, magasan a föld felett.\n\n27 És tele volt emberekkel, öregekkel és fiatalokkal is, férfiakkal és nőkkel is; és azok öltözködése rendkívül cifra volt; és éppen gúnyolódtak és ujjukkal mutogattak azokra, akik odajöttek és vettek a gyümölcsből.\n\n28 És miután a gyümölcsöt megízlelték, elszégyellték magukat, azok miatt, akik csúfolták őket; és letértek tiltott ösvényekre, és elvesztek.\n\n29 És most én, Nefi, nem beszélem el atyám minden szavát.\n\n30 De hogy rövid legyek az írásban, íme, látott más tömegeket előre törekedni, és jöttek és megragadták a vasrúd végét; és előrenyomultak útjukon, folyamatosan szilárdan kapaszkodva a vasrúdba, amíg előre nem jöttek, és lerogytak a földre és ettek a fa gyümölcséből.\n\n31 És látott más tömegeket is, akik a nagy és tágas épület felé tapogatóztak.\n\n32 És lőn, hogy sokan a forrás mélyébe fulladtak; és sokan elvesztek szeme elől, idegen utakon kóborolva.\n\n33 És nagy volt az a tömeg, amely bement abba a furcsa épületbe. És miután bementek abba az épületbe, gúnyolódó ujjal mutogattak énrám és azokra, akik szintén vettek a gyümölcsből; mi azonban nem törődtünk velük.\n\n34 Ezek atyám szavai: Mert mindazok, akik törődtek velük, elbuktak.\n\n35 És Lámán és Lemuel nem vettek a gyümölcsből, mondta atyám.\n\n36 És lőn, hogy miután atyám álmának, vagyis látomásának minden szavát elbeszélte, mely sok volt, azt mondta nekünk, hogy azon dolgok miatt, amiket látomásban látott, rendkívül aggódik Lámán és Lemuel miatt; igen, aggódott, hogy kitaszíttatnak az Úr színe elől.\n\n37 És buzdította őket, egy gondoskodó szülő minden érzelmével, hogy hallgassanak szavára, hogy az Úr talán irgalmas legyen hozzájuk, és ne taszítsa el őket; igen, atyám prédikált nekik.\n\n38 És miután prédikált nekik, és sok dologról prófétált is nekik, felszólította őket, hogy tartsák be az Úr parancsolatait; és megszűnt beszélni hozzájuk.\n\n", "1-ne 9": "[center][font_size=26]9. Fejezet[/font_size][/center]\n\n[i]Nefi két sorozat feljegyzést készít – Mindkettőt Nefi lemezeinek hívják – A nagyobb lemezek világi történelmet tartalmaznak; a kisebbek elsősorban szent dolgokkal foglalkoznak. Mintegy Kr.e. 600–592.[/i]\n\n1 És mindezen dolgokat látta, és hallotta, és mondta atyám, amikor sátorban lakott, Lemuel völgyében, és még sok minden mást is, amit ezekre a lemezekre nem lehet leírni.\n\n2 És most, ahogy már mondtam ezekkel a lemezekkel kapcsolatban, íme, ezek nem azok a lemezek, amelyeken teljes beszámolót adok népem történetéről; mert azoknak a lemezeknek, amelyeken teljes beszámolót készítek népemről, a Nefi nevet adtam, tehát Nefi lemezeinek hívják őket, a saját nevem után; és ezeket a lemezeket is Nefi lemezeinek hívják.\n\n3 Mindazonáltal parancsot kaptam az Úrtól, hogy készítsem el ezeket a lemezeket, azzal a különleges céllal, hogy legyen egy beszámoló bevésve népem elrendelt szolgálatáról.\n\n4 A többi lemezen pedig legyen bevésve egy beszámoló a királyok uralkodásáról, valamint népem háborúiról és viszálykodásairól; ezek a lemezek tehát legnagyobb részben az elrendelt szolgálatról, és a többi lemez legnagyobb részben a királyok uralkodásáról, valamint népem háborúiról és viszálykodásairól szól.\n\n5 Az Úr tehát megparancsolta nekem, hogy készítsem el ezeket a lemezeket egy általa ismert bölcs célból, mely célt én nem ismerem.\n\n6 De az Úr mindent tud a kezdettől fogva; elkészít tehát egy utat, hogy minden munkáját végrehajtsa az emberek gyermekei között; mert íme, minden hatalma megvan rá, hogy minden szavát betöltse. És ez így van. Ámen.\n\n", "1-ne 10": "[center][font_size=26]10. Fejezet[/font_size][/center]\n\n[i]Lehi megjövendöli, hogy a zsidókat foglyul ejtik a babilóniaiak – Szól egy Messiás, vagyis egy Szabadító és Megváltó eljöveteléről a zsidók közé – Lehi annak az eljöveteléről is szól, aki Isten Bárányát meg fogja keresztelni – Lehi szól a Messiás haláláról és feltámadásáról – Izráel szétszóratását és összegyűjtését egy olajfához hasonlítja – Nefi az Isten Fiáról, a Szentlélek ajándékáról, és az igazlelkűség szükségességéről beszél. Mintegy Kr.e. 600–592.[/i]\n\n1 És most én, Nefi, tovább folytatom a beszámolót ezeken a lemezeken cselekedeteimről, valamint uralkodásomról és elrendelt szolgálatomról; tehát ahhoz, hogy tovább folytassam beszámolómat, atyám és fivéreim dolgairól is kell valamit szólnom.\n\n2 Mert íme lőn, hogy miután atyám bevégezte álmai szavainak elmondását, valamint azt, hogy teljes szorgalomra intse őket, a zsidókkal kapcsolatban is szólt hozzájuk –\n\n3 Hogy miután elpusztítják őket, még Jeruzsálem nagy városát is, és sokakat fogolyként Babilóniába visznek el, az Úr szerint megfelelő időben majd ismét visszatérnek, igen, méghozzá visszaviszik őket a fogságból; és miután visszaviszik őket a fogságból, újból birtokolni fogják örökségük földjét.\n\n4 Igen, méghozzá hatszáz évvel azután, hogy atyám elhagyta Jeruzsálemet, egy prófétát támaszt az Úristen a zsidók között – méghozzá egy Messiást, vagy más szavakkal, a világ egy Szabadítóját.\n\n5 És beszélt a prófétákat illetően is, hogy milyen nagy számban tettek tanúságot ezekről a dolgokról, ezt a Messiást, akiről szólt, vagyis a világ ezen Megváltóját illetően.\n\n6 Az egész emberiség tehát egy elveszett és bukott állapotban lenne és maradna is mindig, hacsak nem támaszkodik erre a Megváltóra.\n\n7 És szólt még egy prófétát illetően, aki a Messiás előtt jön el, hogy előkészítse az Úr útját –\n\n8 Igen, méghozzá előre megy, és így kiált a vadonban: Készítsétek az Úrnak útját, tegyétek egyenessé ösvényeit; mert ott áll köztetek egy, akit nem ismertek; és ő hatalmasabb nálam, akinek saruja szíját nem vagyok méltó, hogy megoldjam. És sokat beszélt atyám ezen dolgot illetően.\n\n9 És atyám azt mondta, hogy Béthabarában, a Jordánon túl fog keresztelni; és azt is mondta, hogy vízzel fog keresztelni; méghozzá hogy ő fogja a Messiást vízzel megkeresztelni.\n\n10 És miután a Messiást vízzel megkeresztelte, látni fogja és bizonyságot fog tenni arról, hogy Isten Bárányát keresztelte meg, aki el fogja venni a világ bűneit.\n\n11 És lőn, miután atyám ezeket a szavakat elmondta, beszélt fivéreimnek az evangéliumot illetően, amelyet a zsidók között fognak prédikálni, és a zsidók hitetlenségbe süllyedését illetően is. És miután megölték a Messiást, aki el fog jönni, és miután megöletett, feltámad a halálból, és a Szentlélek által kinyilvánítja magát a nemzsidóknak.\n\n12 Igen, atyám pedig sokat beszélt a nemzsidókat illetően, és Izráel házát illetően is, hogy egy olajfához fogják hasonlítani őket, amelynek ágai letöretnek és szétszóratnak az egész föld színén.\n\n13 Tehát azt mondta, szükségképpen úgy kell lennie, hogy mindannyian a megígért földre vezettessünk, hogy az Úr szava beteljesedjék, mely szerint szétszórnak minket az egész föld színén.\n\n14 És miután Izráel háza szétszóratik, ismét egybegyűjtetik; vagyis egyszóval, miután a nemzsidók megkapták az evangélium teljességét, az olajfa természetes ágai, vagyis Izráel házának maradékai akkor oltatnak be, vagyis akkor jutnak el az igazi Messiás, Uruk és Megváltójuk megismeréséhez.\n\n15 És ilyenféle beszéddel prófétált atyám, és szólt a fivéreimhez, és még sok más dolgot is, amit nem írok le ebben a könyvben; mert a másik könyvemben már leírtam közülük annyit, amennyi nekem megfelelő volt.\n\n16 És mindezen dolgok, amikről beszéltem, akkor történtek, amikor atyám sátorban lakott, Lemuel völgyében.\n\n17 És lőn, hogy miután én, Nefi, atyámnak minden szavát hallván azokat a dolgokat illetően, amiket látomásban látott, és azokat a dolgokat is, amiket a Szentlélek hatalma által mondott, mely hatalmat az Isten Fiába vetett hit által nyert – és Isten Fia az a Messiás, aki eljön – én, Nefi is azt kívántam, hogy láthassam, és hallhassam, és tudhassam ezeket a dolgokat, a Szentlélek hatalma által, mely Isten ajándéka mindazoknak, akik szorgalmasan keresik őt, éppen úgy a régi időkben, mint abban az időben, amikor kinyilvánítja magát az emberek gyermekeinek.\n\n18 Mert ő ugyanaz tegnap, ma és mindörökké; és az út a világ megalapítása óta minden ember számára el van készítve, ha úgy lészen, hogy bűnbánatot tartanak, és hozzá jönnek.\n\n19 Mert aki szorgalmasan keres, az talál; és a Szentlélek hatalma által Isten rejtelmei feltárulnak neki, ezekben az időkben éppúgy, mint a régi időkben, és a régi időkben éppúgy, mint az eljövendő időkben, az Úrnak pályája tehát egy örök körforgás.\n\n20 Ezért emlékezz, Ó ember, mert minden cselekedeted miatt ítélet elé állíttatsz.\n\n21 Tehát ha próbatételed napjaiban arra törekedtél, hogy gonoszul cselekedj, akkor tisztátalannak találtatsz Isten ítélőszéke előtt; és semmi tisztátalan dolog nem lakhat Istennel; annak okáért ki kell hogy taszítsanak mindörökre.\n\n22 És a Szentlélek ad felhatalmazást, hogy ezeket elmondjam és meg ne tagadjam.\n\n", "1-ne 11": "[center][font_size=26]11. Fejezet[/font_size][/center]\n\n[i]Nefi látja az Úr Lelkét és látomásban megmutatják neki az élet fáját – Látja Isten Fiának anyját és tudomására jut Isten leereszkedése – Látja Isten Bárányának a megkeresztelését, szolgálatát és keresztre feszítését – Látja a Bárány tizenkét apostolának elhívását és szolgálatát is. Mintegy Kr.e. 600–592.[/i]\n\n1 Mert lőn, miután szerettem volna megtudni azokat a dolgokat, amiket atyám látott, és hittem, hogy az Úr velem is tudathatja azokat, amint szívemben elgondolkozva ültem, elragadott az Úr Lelke, igen, egy rendkívül magas hegyre, amelyet azelőtt még sohasem láttam és amelyre azelőtt még sohasem helyeztem lábam.\n\n2 És a Lélek ezt kérdezte tőlem: Íme, mit kívánsz?\n\n3 És ezt mondtam: Szeretném meglátni azokat a dolgokat, amiket atyám látott.\n\n4 És a Lélek ezt kérdezte tőlem: Elhiszed-e, hogy atyád látta a fát, amelyről beszélt?\n\n5 És azt mondtam: Igen, tudod, hogy én atyámnak minden szavát elhiszem.\n\n6 És amikor ezeket a szavakat kimondtam, a Lélek hangos szóval felkiáltott, mondván: Hozsánna az Úrnak, a Magasságos Istennek; mert ő Isten az egész föld, igen, méghozzá minden felett. És áldott vagy te, Nefi, mert hiszel a Magasságos Isten Fiában; meg fogod tehát látni azon dolgokat, amiket kívántál.\n\n7 És íme ez a dolog adatik neked jelként, hogy miután meglátod a fát, melyen az a gyümölcs termett, melyet atyád megízlelt, egy férfit is meglátsz majd a mennyből alászállni, és tanúja leszel neki; és miután tanúja voltál neki, bizonyságot fogsz tenni arról, hogy ő az Isten Fia.\n\n8 És lőn, hogy a Lélek így szólt hozzám: Nézd! És odanéztem és egy fát láttam; és az olyan volt, mint az a fa, amit atyám látott; és annak szépsége messze meghaladt mindent, igen, felülmúlva minden szépséget; és annak fehérsége felülmúlta a szélfútta hó fehérségét.\n\n9 És lőn, miután láttam a fát, így szóltam a Lélekhez: Látom, megmutattad nekem a fát, mely mindennél értékesebb.\n\n10 És ezt kérdezte tőlem: Mit kívánsz?\n\n11 És én ezt mondtam neki: Azt, hogy tudjam annak jelentését – ugyanis úgy beszéltem vele, ahogy egy ember beszél; mert láttam, hogy emberi formája van; habár tudtam, hogy az Úr Lelke ő; és úgy beszélt hozzám, ahogy egyik ember beszél a másikkal.\n\n12 És lőn, hogy ezt mondta nekem: Nézd! És odanéztem, mintha ránéznék, és nem láttam; mert eltűnt a színem elől.\n\n13 És lőn, hogy amint néztem, Jeruzsálem nagy városát láttam, és még más városokat is. És láttam Názáret városát; és Názáret városában egy szűzet láttam, és ő rendkívül tetszetős és fehér volt.\n\n14 És lőn, hogy megnyílni láttam a mennyeket; és egy angyal jött le és állt meg előttem; és ezt kérdezte tőlem: Nefi, mit látsz?\n\n15 És azt mondtam neki: Egy szűzet, aki minden más szűznél szépségesebb és tetszetősebb.\n\n16 És ezt kérdezte tőlem: Ismered Isten leereszkedését?\n\n17 És azt mondtam neki: Tudom, hogy szereti gyermekeit; de nem ismerem minden dolognak a jelentését.\n\n18 És azt mondta nekem: Íme, a szűz, akit látsz, Isten Fiának az anyja a test szerint.\n\n19 És lőn, hogy azt láttam, hogy a Lélek elragadta; és azután, hogy a Lélek egy időre elragadta, az angyal szólt hozzám, mondván: Nézd!\n\n20 És odanéztem, és ismét láttam a szűzet, egy gyermeket tartva a karjaiban.\n\n21 És az angyal ezt mondta nekem: Lásd Isten Bárányát, igen, méghozzá az Örökkévaló Atya Fiát! Ismered a jelentését a fának, amelyet atyád látott?\n\n22 És én feleltem neki, mondván: Igen, Isten szeretete az, amely áthatja az emberek gyermekeinek szívét; tehát ez minden dolognál kívánatosabb.\n\n23 És szólt hozzám, mondván: Igen, és a legörömtelibb a lélek számára.\n\n24 És miután ezeket a szavakat elmondta, ezt mondta nekem: Nézd! Én odanéztem és láttam Isten Fiát elmenni az emberek gyermekei közé; és láttam, amint sokan a lába elé borulnak és hódolnak neki.\n\n25 És lőn, hogy láttam, hogy a vasrúd, amelyet atyám látott, Isten szava, amely az élő vizek forrásához, vagyis az élet fájához vezet; mely vizek Isten szeretetét jelképezik; és azt is láttam, hogy az élet fája Isten szeretetét jelképezi.\n\n26 És az angyal ismét azt mondta nekem: Nézz és lásd Isten leereszkedését!\n\n27 És néztem és láttam a világ Megváltóját, akiről atyám beszélt; és azt a prófétát is láttam, aki majd az ő útját előkészíti. És Isten Báránya elment, és megkeresztelkedett általa; és miután megkeresztelkedett, megnyílni láttam a mennyeket, és a Szentlélek a mennyből galamb formájában lejött és megpihent rajta.\n\n28 És láttam, hogy elment, tanítva az embereket, hatalommal és nagy dicsőséggel; és a tömegek összegyűltek, hogy hallgassák; és láttam, hogy kiűzték maguk közül.\n\n29 És láttam tizenkét másikat is, követvén őt. És lőn, hogy a Lélek elragadta őket orcám elől, és nem láttam őket.\n\n30 És lőn, hogy az angyal újra szólt hozzám, mondván: Nézd! És odanéztem és ismét megnyílni láttam a mennyeket, és angyalokat láttam alászállni az emberek gyermekeire; és szolgáltak nekik.\n\n31 És ismét szólt hozzám, mondván: Nézd! És odanéztem és láttam Isten Bárányát elmenni az emberek gyermekei közé. És emberek sokaságait láttam, akik betegek voltak, és akiket mindenféle nyavalyák sanyargattak, és ördögök és tisztátalan lelkek; és az angyal mondta és mutatta meg nekem mindezen dolgokat. És meggyógyultak, Isten Bárányának hatalma által; és az ördögök és a tisztátalan lelkek kiűzettek.\n\n32 És lőn, hogy az angyal ismét szólt hozzám, mondván: Nézd! És odanéztem és láttam Isten Bárányát, hogy az emberek elfogják őt; igen, a világ ítélkezett az Örökkévaló Isten Fia felett; és én láttam és bizonyságot teszek.\n\n33 És én, Nefi, láttam, hogy felemelik a keresztre és megölik a világ bűneiért.\n\n34 És miután megölték, a föld sokaságait gyülekezni láttam, hogy összegyűljenek harcolni a Bárány apostolai ellen; mert az Úr angyala így nevezte a tizenkettőt.\n\n35 És a föld sokaságát összegyűjtötték; és láttam, hogy egy nagy és tágas épületben voltak, mely hasonlított ahhoz az épülethez, amelyet atyám látott. És az Úr angyala ismét szólt hozzám, mondván: Lásd a világot és annak bölcsességét; igen, lám összegyűlt Izráel háza, hogy a Bárány tizenkét apostola ellen harcoljon.\n\n36 És lőn, hogy láttam, és bizonyságot teszek, hogy a nagy és tágas épület a világ gőgje volt; és összedőlt, és annak bukása rendkívül nagy volt. És az Úr angyala ismét szólt hozzám, mondván: Ilyen lesz a pusztulása minden nemzetnek, nemzetségnek, nyelvnek és népnek, amely a Bárány tizenkét apostola ellen harcol.\n\n", "1-ne 12": "[center][font_size=26]12. Fejezet[/font_size][/center]\n\n[i]Nefi látomásban látja a megígért földet; lakóinak igazlelkűségét, gonoszságát és bukását; Isten Bárányának eljövetelét közéjük; hogyan ítélkezik a tizenkét tanítvány és a tizenkét apostol Izráel felett; valamint a hitetlenségbe süllyedtek undorító és szennyes állapotát. Mintegy Kr.e. 600–592.[/i]\n\n1 És lőn, hogy az angyal ezt mondta nekem: Nézz, és lásd magodat, és fivéreid magját is! És én néztem és láttam a megígért földet; és emberek sokaságát láttam, igen, mintha számuk annyi lett volna, mint a tenger homokja.\n\n2 És lőn, hogy láttam sokaságokat harcra gyülekezni, egyik a másik ellen; és láttam háborúkat, és háborúk híreit, és nagy mészárlásokat kard által a népem között.\n\n3 És lőn, hogy sok nemzedéket láttam elmúlni, háborúk és viszálykodások folyamán ezen a földön; és láttam sok várost is, igen, olyannyira, hogy meg sem számoltam őket.\n\n4 És lőn, hogy sötét ködöt láttam a megígért föld színén; és láttam villámlásokat, és hallottam mennydörgéseket, és földrengéseket, és mindenféle lármás hangot; és láttam a földet és a köveket, hogy meghasadnak; és láttam hegyeket darabokra omlani, és láttam a föld síkságait, hogy feltöredeztek; és láttam sok várost, hogy elsüllyedtek, és láttam sokat, hogy tűzben égtek el; és láttam sokat, melyek a földre omlottak, annak rengése miatt.\n\n5 És lőn, hogy miután láttam ezeket a dolgokat, láttam a sötét párát, hogy felszállt a föld színéről; és íme, láttam sokaságokat, akik nem estek el az Úr nagy és borzalmas ítéletei miatt.\n\n6 És láttam megnyílni a mennyeket, és Isten Bárányát alászállni a mennyből; és ő lejött és megmutatta magát nekik.\n\n7 És azt is láttam és bizonyságot teszek róla, hogy a Szentlélek tizenkét másikra szállott; és őket Isten rendelte el és választotta ki.\n\n8 És az angyal szólt hozzám, mondván: Íme, a Bárány tizenkét tanítványa, akiket kiválasztottak a te magod szolgálatára.\n\n9 És ezt mondta nekem: Emlékszel a Bárány tizenkét apostolára? Íme, ők azok, akik ítélkezni fognak Izráel tizenkét törzse felett; tehát magod tizenkét szolgája is általuk lesz megítélve; mert ti Izráel házából valók vagytok.\n\n10 És ez a tizenkét szolga, akiket látsz, fog magod felett ítélkezni. És íme, ők örökre igazlelkűek; mivel Isten Bárányába vetett hitük miatt ruházatuk fehérré tétetik az ő vérében.\n\n11 És az angyal azt mondta nekem: Nézd! És én néztem, és három nemzedéket láttam igazlelkűségben elmúlni; s az ő ruházatuk fehér volt, méghozzá hasonlóan Isten Bárányához. És az angyal azt mondta nekem: Ezek a Bárány vérében tétetnek fehérré, a belé vetett hitük miatt.\n\n12 És én, Nefi, a negyedik nemzedékből is sokat láttam, akik szintén igazlelkűségben múltak el.\n\n13 És lőn, hogy összegyűlve láttam a föld sokaságait.\n\n14 És az angyal ezt mondta nekem: Lásd magodat, és fivéreid magját is.\n\n15 És lőn, hogy néztem és láttam magom népét összegyűlve sokaságokban fivéreim magja ellen; és azért gyűltek össze, hogy harcoljanak.\n\n16 És az angyal szólt hozzám, mondván: Íme, a szennyes vizű forrás, amelyet atyád látott; igen, méghozzá az a folyó, amelyről beszélt; és annak mélységei a pokol mélységei.\n\n17 És a sötét ködök az ördög kísértései, melyek elvakítják az emberek gyermekeinek szemeit, és megkeményítik szívüket, és elvezetik őket széles utakra, hogy aztán elvesznek és eltévednek.\n\n18 És a nagy és tágas épület, amelyet atyád látott, az emberek gyermekeinek hiú képzelgései és kevélysége. És egy nagy és szörnyű szakadék választja el őket; igen, méghozzá az Örök Isten igazságosságának szava, valamint a Messiásnak, aki Isten Báránya, akiről a Szentlélek bizonyságot tesz, a világ kezdetétől fogva mostanáig, és mostantól fogva mindörökre.\n\n19 És míg az angyal ezeket a szavakat elmondta, én néztem és láttam, hogy fivéreim magja az én magom ellen hadakozik, az angyal szava szerint; és láttam, hogy magom gőgje és az ördög kísértései miatt fivéreim magja legyőzi magom népét.\n\n20 És lőn, hogy odanéztem, és láttam fivéreim magjának népét, hogy legyőzték magomat; és sokaságokban mentek ezen föld színén.\n\n21 És láttam őket sokaságokban összegyűlve; és láttam háborúkat és háborúk híreit közöttük; és sok nemzedéket láttam elmúlni háborúk és háborúk hírei közepette.\n\n22 És az angyal ezt mondta nekem: Nézd, ezek hitetlenségbe süllyednek.\n\n23 És lőn, hogy láttam, miután hitetlenségbe süllyedtek, hogy sötét, undorító és tisztátalan néppé váltak, telve lustasággal és mindenféle utálatossággal.\n\n", "1-ne 13": "[center][font_size=26]13. Fejezet[/font_size][/center]\n\n[i]Nefi látomásban látja az ördög egyházát a nemzsidók között felállítva, Amerika felfedezését és gyarmatosítását, a Biblia sok világos és értékes részének az elvesztését, a nemzsidóknak ebből eredő hitehagyott állapotát, az evangélium visszaállítását, utolsó napi szentírás előjövetelét, és Sion felépítését. Mintegy Kr.e. 600–592.[/i]\n\n1 És lőn, hogy az angyal szólt hozzám, mondván: Nézd! És én néztem és sok nemzetet és királyságot láttam.\n\n2 És az angyal ezt kérdezte tőlem: Mit látsz? És én mondtam: Sok nemzetet és királyságot látok.\n\n3 És ő azt mondta nekem: Ezek a nemzsidó nemzetek és királyságok.\n\n4 És lőn, hogy egy hatalmas egyháznak a kialakulását láttam a nemzsidó nemzetek között.\n\n5 És az angyal ezt mondta nekem: Lásd annak az egyháznak a kialakulását, amely a legutálatosabb, felülmúlva minden más egyházat; amely megöli Isten szentjeit, igen, és megkínozza őket, és lekötözi őket, és vasigával igába fogja őket, és fogságba dönti őket.\n\n6 És lőn, hogy láttam ezt a hatalmas és utálatos egyházat; és láttam az ördögöt, hogy ő volt annak alapítója.\n\n7 És láttam még aranyat, és ezüstöt, és selymeket, és bíborpiros anyagokat, és finom szövésű vásznakat és mindenféle drága ruhaneműt; és láttam sok paráznát.\n\n8 És az angyal szólt hozzám, mondván: Íme, az arany, és az ezüst, és a selymek, és a bíborpiros anyagok, és a finom szövésű vászon, és a drága ruhanemű és a paráznák, ezek ennek a hatalmas és utálatos egyháznak a vágyai.\n\n9 Emellett a világ dicséretéért elpusztítják Isten szentjeit, és fogságba döntik őket.\n\n10 És lőn, hogy néztem, és sok vizet láttam; és az elválasztotta a nemzsidókat fivéreim magjától.\n\n11 És lőn, hogy az angyal ezt mondta nekem: Íme, Isten haragja fivéreid magján van.\n\n12 És néztem, és egy férfit láttam a nemzsidók között, akit a sok víz választott el fivéreim magjától; és láttam Isten Lelkét, hogy lejött, és munkálkodott a férfin; és ő elindult a sok vízen, méghozzá fivéreim magjához, akik a megígért földön voltak.\n\n13 És lőn, hogy láttam Isten Lelkét, hogy más nemzsidókon is munkálkodott; és azok elindultak a sok vízen, ki a fogságból.\n\n14 És lőn, hogy láttam a nemzsidók rengeteg sokaságát a megígért földön; és láttam Isten haragját, hogy az fivéreim magján volt; és szétszórattak a nemzsidók előtt, és azok lesújtottak rájuk.\n\n15 És láttam az Úr Lelkét, hogy az a nemzsidókon van, és ők boldogultak és örökségül elnyerték a földet; és láttam, hogy fehérek voltak, és rendkívül tetszetősek és gyönyörűek, hasonlóak népemhez, még mielőtt megölték volna őket.\n\n16 És lőn, hogy én, Nefi láttam, hogy a nemzsidók, akik elindultak, ki a fogságból, megalázkodtak az Úr előtt; és velük volt az Úr hatalma.\n\n17 És láttam, hogy az anyaországbeli nemzsidók összegyűltek a vizeken, és a földön is, hogy ellenük harcoljanak.\n\n18 És láttam, hogy Isten hatalma ővelük volt, és azt is, hogy Isten haragja volt mindazokon, akik harcra sereglettek ellenük.\n\n19 És én, Nefi láttam, hogy a nemzsidók, akik kimentek a fogságból, Isten hatalma által minden más nemzet kezéből kiszabadultak.\n\n20 És lőn, hogy én, Nefi láttam, hogy boldogultak ezen a földön; és láttam egy könyvet, és azt elvitték közéjük.\n\n21 És az angyal ezt kérdezte tőlem: Ismered a könyv jelentését?\n\n22 És én azt mondtam neki: Nem ismerem.\n\n23 És ezt mondta: Íme, az egy zsidó szájából ered. És én, Nefi láttam azt; és ő ezt mondta nekem: A könyv, amit látsz, a zsidók feljegyzése, mely az Úr szövetségeit tartalmazza, melyeket Izráel házával kötött; és sokat tartalmaz a szent próféták jövendöléseiből is; és ez egy olyan feljegyzés, mely hasonlít a rézlemezeken levő bevésésekre, ezekből azonban nincs annyi; mégis, tartalmazzák az Úr szövetségeit, melyeket Izráel házával kötött; nagy értékkel bírnak tehát a nemzsidók számára.\n\n24 És az Úr angyala azt mondta nekem: Láttad, hogy a könyv egy zsidó szájából eredt; és amikor egy zsidó szájából eredt, tartalmazta az Úr evangéliumának teljességét, akiről a tizenkét apostol bizonyságot tesz, az igazságnak megfelelően, mely Isten Bárányában van.\n\n25 Ezek a dolgok tehát tisztán kerülnek a zsidóktól a nemzsidókhoz, az igazságnak megfelelően, mely Istenben van.\n\n26 És miután a Bárány tizenkét apostolának keze által azok a zsidóktól a nemzsidókhoz kerülnek, látod annak a hatalmas és utálatos egyháznak a kialakulását, mely a legutálatosabb, felülmúlva minden más egyházat; mert íme, elvettek a Bárány evangéliumából sok részt, amely világos és igen értékes, és sok szövetséget is, mely az Úré, elvettek.\n\n27 És mindezt azért tették, hogy elferdíthessék az Úr helyes útjait, hogy elvakíthassák az emberek gyermekeinek szemét, szívüket pedig megkeményítsék.\n\n28 Látod tehát, hogy miután a könyv a hatalmas és utálatos egyház kezein keresztülment, hogy sok világos és értékes rész van, melyet elvettek a könyvből, amely Isten Bárányának a könyve.\n\n29 És miután elvették ezeket a világos és értékes dolgokat, az eljut minden nemzsidó nemzethez; és miután eljutott minden nemzsidó nemzethez, igen, még a sok vízen túl is, amelyet láttál, a nemzsidókkal, akik kimentek a fogságból, látod – a sok világos és értékes dolog miatt, amelyet elvettek a könyvből, melyet világosan megértettek az emberek gyermekei, azon világosságnak megfelelően, mely Isten Bárányában van – hogy azon dolgok miatt, melyeket elvettek a Bárány evangéliumából, rendkívül sokan megbotlanak, igen, olyannyira, hogy a Sátán nagy hatalommal bír felettük.\n\n30 De azért mégis azt látod, hogy a nemzsidók, akik kimentek a fogságból, és akiket Isten hatalma minden más nemzet fölé emelt azon föld színén, amely kiválóbb minden más földnél, mely az a föld, melyre az Úristen szövetséget kötött atyáddal, hogy az magjáé lesz, örökségük földjéül; látod tehát, hogy az Úristen nem engedi meg, hogy a nemzsidók teljesen elpusztítsák testvéreid közé vegyült magodat.\n\n31 És azt sem fogja megengedni, hogy a nemzsidók elpusztítsák fivéreid magját.\n\n32 És azt sem fogja az Úristen megengedni, hogy a nemzsidók örökre a vakságnak abban a szörnyű állapotában maradjanak, amelyben most látod őket, azért, mivel a Bárány evangéliumának világos és igen értékes részeit visszatartotta az utálatos egyház, melynek láttad a kialakulását.\n\n33 Azt mondja tehát Isten Báránya: Irgalmas leszek a nemzsidókhoz, oly módon, hogy nagy büntetéssel látogatom meg Izráel házának maradékát.\n\n34 És lőn, hogy az Úr angyala szólt hozzám, mondván: Íme, mondja Isten Báránya, miután meglátogattam Izráel házának maradékát – és ez a maradék, melyről beszélek, atyád magja – tehát miután büntetéssel látogattam meg őket, és a nemzsidók kezével mértem rájuk csapást, és miután a nemzsidók rendkívül megbotlanak, mivel a Bárány evangéliumának igen világos és értékes részeit visszatartotta az utálatos egyház, mely a paráznák anyja, mondja a Bárány – irgalmas leszek a nemzsidókhoz azon a napon, olyannyira, hogy hatalmam által sokat előhozok nekik evangéliumomból, mely világos és értékes lesz, mondja a Bárány.\n\n35 Mert íme, ezt mondja a Bárány: Kinyilvánítom magam magodnak, hogy ők sok dolgot leírjanak, amit majd tanítok nekik, ami világos és értékes lesz; és miután magod, valamint fivéreid magja is elpusztul és hitetlenségbe süllyed, íme, ezek a dolgok elrejtetnek, hogy majd a Bárány ajándéka és hatalma által jussanak el a nemzsidókhoz.\n\n36 És ezekben lesz leírva evangéliumom, mondja a Bárány, és kősziklám és szabadításom.\n\n37 És áldottak azok, akik azon a napon Sionom felépítésére törekednek, mert meglesz nekik a Szentlélek ajándéka és hatalma; és ha mindvégig kitartanak, az utolsó napon felemeltetnek és megszabadulnak a Bárány örökkévaló királyságában; és akik békét hirdetnek, igen, nagy öröm híreit, mily szépek is lesznek akkor a hegyeken!\n\n38 És lőn, hogy láttam fivéreim magjának maradékát és Isten Bárányának könyvét is, amely a zsidó szájából eredt, hogy az a nemzsidóktól eljutott fivéreim magjának maradékához.\n\n39 És miután az eljutott hozzájuk, láttam más könyveket, amelyek a Bárány hatalma által jutottak el hozzájuk a nemzsidóktól, hogy meggyőzzék a nemzsidókat, és fivéreim magjának maradékát, és a zsidókat is, akiket az egész föld színén szétszórtak, arról, hogy a próféták és a Bárány tizenkét apostolának feljegyzései igazak.\n\n40 És az angyal szólt hozzám, mondván: Ezek az utolsó feljegyzések, amelyeket a nemzsidók között láttál, erősítik meg az elsőnek az igazságát, mely a Bárány tizenkét apostolától származik, és ismertetik a világos és értékes dolgokat, melyeket azokból elvettek; és tudatják minden nemzetséggel, nyelvvel és néppel, hogy Isten Báránya az Örökkévaló Atya Fia és a világ Szabadítója; és hogy minden embernek hozzá kell jönnie, különben nem szabadítható meg.\n\n41 És ezeknek azon szavak szerint kell jönniük, amiket a Bárány szája határoz meg; a Bárány szavait pedig magod feljegyzéseiben, valamint a Bárány tizenkét apostolának feljegyzéseiben ismertetik majd; a kettő tehát egyet alkot; mert egy Isten és egy Pásztor van az egész föld felett.\n\n42 És eljön az idő, amikor kinyilvánítja magát minden nemzetnek, a zsidóknak is és a nemzsidóknak is; és miután kinyilvánította magát a zsidóknak és a nemzsidóknak is, akkor kinyilvánítja magát a nemzsidóknak és a zsidóknak is, és az utolsók elsők lesznek, és az elsők utolsók.\n\n", "1-ne 14": "[center][font_size=26]14. Fejezet[/font_size][/center]\n\n[i]Egy angyal beszél Nefinek a nemzsidókat érő áldásokról és átkokról – Csak két egyház létezik: Isten Bárányának egyháza és az ördög egyháza – A hatalmas és utálatos egyház minden nemzetben üldözi Isten szentjeit – János apostol írni fog a világ végét illetően. Mintegy Kr.e. 600–592.[/i]\n\n1 És lészen, hogy ha a nemzsidók hallgatnak Isten Bárányára, azon a napon, amikor kinyilvánítja magát nekik szóban és hatalommal is, valóságos tettekben, hogy elveszi a botlást okozó köveket –\n\n2 És nem keményítik meg szívüket Isten Bárányával szemben, akkor atyád magja közé számláltatnak; igen, Izráel háza közé számláltatnak; és örökre áldott nép lesznek a megígért földön; többé nem fogják őket fogságba hurcolni, és Izráel háza nem fog többé keveredni.\n\n3 És az a nagy verem, amelyet az a hatalmas és utálatos egyház ásott nekik, az, amelyiket az ördög és az ő gyermekei alapítottak, hogy elvezethesse az emberek lelkét, le a pokolba – igen, az a nagy verem, amelyet az emberek elpusztítására ástak, azokkal fog megtelni, akik azt ásták, hogy teljesen elpusztuljanak, mondja Isten Báránya; nem a lélek pusztulása ez, hacsak nem annak arra a pokolra való vetése, melynek nincs vége.\n\n4 Mert íme, ez az ördög fogsága szerint való, és Isten igazságossága szerint is mindazokon, akik gonoszságot és utálatosságot cselekednek őelőtte.\n\n5 És lőn, hogy az angyal szólt hozzám, Nefihez, mondván: Láttad, hogy ha a nemzsidók bűnbánatot tartanak, akkor jó dolguk lesz; és tudsz az Úrnak Izráel házával kötött szövetségeiről is; és azt is hallottad, hogy aki nem bánja meg bűneit, annak el kell vesznie.\n\n6 Azért jaj a nemzsidóknak, ha úgy lészen, hogy megkeményítik szívüket Isten Bárányával szemben!\n\n7 Mert eljön az idő, mondja Isten Báránya, amikor nagyszerű és csodálatos munkát munkálkodom az emberek gyermekei között; egy olyan munkát, amely örökké tartó lesz, egyik oldalról is, és a másik oldalról is – vagy meggyőzve őket, békességre és örök életre, vagy kiszolgáltatásukra szívük keménységének és elméjük vakságának, hogy fogságba hurcolják őket, és pusztulásba is, mind testileg mind lelkileg, az ördög fogsága szerint, amelyről beszéltem.\n\n8 És lőn, hogy amikor az angyal ezeket a szavakat elmondta, azt kérdezte tőlem: Emlékszel az Atya Izráel házával kötött szövetségeire? Azt mondtam neki: Igen.\n\n9 És lőn, hogy ezt mondta nekem: Nézd és lásd azt a hatalmas és utálatos egyházat, mely az utálatosságok anyja, amelynek az ördög az alapítója.\n\n10 És azt mondta nekem: Íme, csak két egyház van; az egyik Isten Bárányának az egyháza, a másik pedig az ördög egyháza; aki tehát nem tartozik Isten Bárányának egyházához, az ahhoz a hatalmas egyházhoz tartozik, amely az utálatosságok anyja, és ő az egész föld paráznája.\n\n11 És lőn, hogy néztem és láttam az egész föld paráznáját, és a sok vízen ült; és uralma volt az egész föld felett, minden nemzet, nemzetség, nyelv és nép között.\n\n12 És lőn, hogy láttam Isten Bárányának az egyházát, és kevés tagja volt, a sok vízen ülő parázna gonoszsága és utálatosságai miatt; mindazonáltal láttam, hogy a Bárány egyháza, akik Isten szentjei voltak, szintén ott voltak az egész föld színén; de birodalmaik a föld színén kicsik voltak, annak a hatalmas paráznának a gonoszsága miatt, akit láttam.\n\n13 És lőn, hogy láttam, hogy az utálatosságok hatalmas anyja sokaságokat gyűjtött össze az egész a föld színén, az összes nemzsidó nemzet között, hogy Isten Báránya ellen harcoljanak.\n\n14 És lőn hogy én, Nefi, láttam Isten Bárányának hatalmát, hogy leereszkedett a Bárány egyházának szentjeire és az Úr szövetséges népére, akik az egész föld színén szét voltak szóródva; és igazlelkűséggel és Isten hatalmával voltak felfegyverezve, nagy dicsőségben.\n\n15 És lőn, hogy láttam amint Isten haragja kiömlött arra a hatalmas és utálatos egyházra, olyannyira, hogy háborúk és háborúk hírei voltak a föld minden nemzete és nemzetsége között.\n\n16 És amint háborúk és háborúk hírei keletkeztek mindazon nemzetek között, mely az utálatosságok anyjához tartozott, az angyal szólt hozzám, mondván: Íme, Isten haragja a paráznák anyján van; és íme, te látod mindezen dolgokat –\n\n17 És amikor eljön a nap, hogy Isten haragja kiömlik a paráznák anyjára, mely az egész földnek hatalmas és utálatos egyháza, amelynek az ördög az alapítója, akkor, azon a napon veszi kezdetét az Atya műve, előkészítve az utat szövetségeinek betöltéséhez, amelyet Izráel házából való népével kötött.\n\n18 És lőn, hogy az angyal szólt hozzám, mondván: Nézd!\n\n19 És én néztem és egy férfit láttam, aki fehér köntösbe volt öltözve.\n\n20 És az angyal ezt mondta nekem: Íme, egy a Bárány tizenkét apostola közül.\n\n21 Íme, ő látni fogja és leírja majd ezeknek a dolgoknak a hátralevő részét; igen, és sok más dolgot is, ami eddig volt.\n\n22 És írni fog a világ végét illetően is.\n\n23 A dolgok tehát, amiket ő ír, helyesek és igazak; és íme, azok abban a könyvben vannak megírva, ami a zsidó szájából ered, amint láttad; és abban az időben, amikor azok a zsidó szájából eredtek, vagyis amikor a könyv a zsidó szájából eredt, a dolgok, melyek le voltak írva, világosak, tiszták, igen értékesek és minden ember számára könnyen érthetőek voltak.\n\n24 És íme, a dolgok, amiket a Báránynak ezen apostola le fog írni, sok olyan dolog, melyet láttál; és íme, a hátralévő részt is látni fogod.\n\n25 De a dolgokat, amiket ezután látsz, ne írd le, mert az Úristen Isten Bárányának apostolát rendelte el arra, hogy leírja azokat.\n\n26 És másoknak is, akik ezelőtt voltak, nekik is megmutatott minden dolgot, és leírták azokat; és ezek le vannak pecsételve, hogy a maguk tisztaságában jöjjenek elő, az igazságnak megfelelően, mely a Bárányban van, az Úr szerint megfelelő időben, Izráel házához.\n\n27 És én, Nefi hallottam és bizonyságot teszek róla, hogy a Bárány apostolának neve János, az angyal szava szerint.\n\n28 És íme nekem, Nefinek megtiltották azon dolgok hátralevő részének leírását, amiket láttam és hallottam; tehát azon dolgok, amiket már leírtam, elegendőek számomra; és csak egy kis részét írtam le azon dolgoknak, amiket láttam.\n\n29 És bizonyságot teszek róla, hogy láttam azon dolgokat, amiket atyám látott, és az Úr angyala tudatta azokat velem.\n\n30 És most bevégzem beszédem azon dolgokat illetően, amiket akkor láttam, amíg a lélekben elragadtattam; és ha nincs is leírva minden dolog, amit láttam, azon dolgok, amiket leírtam, igazak. És ez így van. Ámen.\n\n", "1-ne 15": "[center][font_size=26]15. Fejezet[/font_size][/center]\n\n[i]Lehi magjának az utolsó napokban a nemzsidóktól kell megkapnia az evangéliumot – Izráel összegyűjtését egy olajfához hasonlítják, amelynek természetes ágait újra be fogják oltani – Nefi megmagyarázza az élet fájának látomását, és Isten igazságosságáról beszél, mely elválasztja a gonoszokat az igazaktól. Mintegy Kr.e. 600–592.[/i]\n\n1 És lőn, hogy miután én, Nefi, a lélekben elragadtattam, és mindezen dolgokat láttam, visszatértem atyám sátrához.\n\n2 És lőn, hogy láttam fivéreimet, és ők egymással azon dolgok felől vitatkoztak, amiket atyám beszélt nekik.\n\n3 Mert ő valóban sok nagyszerű dologról beszélt nekik, amiket nehéz megérteni, ha az ember nem kérdezi meg az Urat; és mivel ők keményszívűek voltak, azért nem úgy tekintettek az Úrra, ahogy kellett volna.\n\n4 És most én, Nefi gyötrődtem szívük keménysége miatt, és azon dolgok miatt is, amiket láttam, és tudtam, hogy azoknak elkerülhetetlenül be kell következni, az emberek gyermekeinek nagy gonoszsága miatt.\n\n5 És lőn, hogy legyőzettem, megpróbáltatásaim miatt, mert azt hittem, hogy megpróbáltatásaim mindennél nagyobbak voltak népem pusztulása miatt, mert láttam vala bukásukat.\n\n6 És lőn, hogy miután erőre kaptam, beszéltem fivéreimhez, és szerettem volna megtudni tőlük vitatkozásuk okát.\n\n7 És azt mondták: Íme, nem tudjuk megérteni a szavakat, amelyeket atyánk az olajfa természetes ágaival kapcsolatban és a nemzsidókkal kapcsolatban mondott.\n\n8 És én azt kérdeztem tőlük: Megkérdeztétek az Urat?\n\n9 És azt mondták nekem: Nem, mert az Úr ilyesmit nem tudat velünk.\n\n10 Íme, azt kérdeztem tőlük: Hogyan van az, hogy nem tartjátok be az Úr parancsolatait? Hogyan van az, hogy elvesztek szívetek keménysége miatt?\n\n11 Nem emlékeztek azokra a dolgokra, amiket az Úr mondott? – Ha nem keményítitek meg szíveteket, és hittel kértek engem, híve abban, hogy kaptok, szorgalmasan betartva a parancsolataimat, akkor biztosan tudomásotokra jutnak ezek a dolgok.\n\n12 Íme, azt mondom nektek, hogy az Úr Lelke, mely atyánkban volt, Izráel házát egy olajfához hasonlította; és íme, nem törettünk-e le Izráel házáról, nem vagyunk-e Izráel házának egy ága?\n\n13 És most, a dolog, amit atyánk a természetes ágaknak a nemzsidók teljessége által való beoltásán ért, az, hogy az utolsó napokban, amikorra utódaink hitetlenségbe süllyedtek, igen, sok év múlva és sok nemzedékkel azután, hogy a Messiás testben kinyilváníttatik az emberek gyermekeinek, akkor érkezik majd el a Messiás evangéliumának teljessége a nemzsidókhoz, a nemzsidóktól pedig magunk maradékához –\n\n14 És azon a napon fogja magunk maradéka tudni, hogy Izráel házából valók és hogy az Úr szövetséges népe; és akkor fogják tudni, és őseik megismerésére jutni, és Megváltójuk evangéliumának megismerésére is, mellyel őáltala szolgáltak atyáinknak; Megváltójuk és tana minden egyes pontjának megismerésére jutnak tehát, hogy tudhassák, miként jöjjenek hozzá és legyenek megszabadítva.\n\n15 És nem fognak-e akkor, azon a napon örvendezni és örökkévaló Istenüknek, kősziklájuknak és szabadításuknak dicséretet adni? Igen, azon a napon nem az igazi szőlőtőkéből nyernek-e majd erőt és táplálékot? Igen, nem Isten igazi nyájához térnek-e meg akkor?\n\n16 Íme, azt mondom neked, igen, újra Izráel háza között emlékeznek meg róluk; beoltatnak, lévén az olajfának egyik természetes ága, az igazi olajfába.\n\n17 És ez az, amit atyánk ezalatt ért; és úgy érti, hogy ez mindaddig nem fog megtörténni, amíg a nemzsidók szét nem szórják őket; és úgy érti, hogy az a nemzsidók által fog megérkezni, hogy az Úr megmutathassa hatalmát a nemzsidóknak, pontosan annak okáért, mert a zsidók, vagyis Izráel háza elutasítja őt.\n\n18 Atyánk tehát nemcsak a mi magunkról beszélt, hanem Izráel egész házáról is, rámutatva az utolsó napokban betöltendő szövetségre; mely szövetséget Ábrahám atyánkkal kötött az Úr, mondván: A te magodban áldatik meg a föld minden nemzetsége.\n\n19 És lőn, hogy én, Nefi sokat beszéltem nekik ezen dolgokat illetően; igen, beszéltem nekik a zsidók számára történő visszaállítást illetően az utolsó napokban.\n\n20 És elismételtem nekik Ésaiás szavait, aki a zsidók, vagyis Izráel háza számára történő visszaállításáról beszélt; és arról, hogy miután ez a visszaállítás megtörténik, azután már nem keverednek és nem is szóratnak szét többé. És lőn, hogy még sok szót beszéltem fivéreimnek, úgyhogy megbékéltek és megalázkodtak az Úr előtt.\n\n21 És lőn, hogy ismét szóltak hozzám, mondván: Mit jelent ez a dolog, amit atyánk álomban látott? Mit jelent a fa, amit látott?\n\n22 És azt mondtam nekik: Az élet fájának jelképe volt.\n\n23 És azt kérdezték tőlem: Mit jelent a vasrúd, amelyet atyánk látott, mely a fához vezetett?\n\n24 És azt mondtam nekik, hogy az Isten szava volt; és akik Isten szavára hallgatnak és ahhoz ragaszkodnak, azok soha el nem vesznek; és az ellenség kísértései és tüzes nyilai sem tudják őket a vakságig legyőzni, hogy pusztulásba vezessék őket.\n\n25 Tehát én, Nefi arra buzdítottam őket, hogy szívleljék meg az Úr szavát; igen, lelkem minden energiájával, minden képességgel, amivel rendelkeztem, arra buzdítottam őket, hogy szívleljék meg Isten szavát és mindig mindenben emlékezzenek parancsolatainak megtartására.\n\n26 És azt kérdezték tőlem: Mit jelent a vízzel telt folyó, amelyet atyánk látott?\n\n27 És azt mondtam nekik, hogy a víz, amit atyánk látott, szennyesség volt; és elméje annyira el volt merülve más dolgokban, hogy nem látta a víz szennyességét.\n\n28 És azt mondtam nekik, hogy egy rettenetes szakadék volt az, mely a gonoszokat elválasztotta az élet fájától, és Isten szentjeitől is.\n\n29 És azt mondtam nekik, hogy az annak a rettenetes pokolnak a jelképe volt, amelyről az angyal azt mondta nekem, hogy a gonoszok számára volt elkészítve.\n\n30 És azt mondtam nekik, hogy atyánk azt is látta, hogy Isten igazságossága még elválasztotta a gonoszokat az igazlelkűektől; és annak fényessége a lángoló tűz fényességéhez volt hasonló, amely Istenhez száll fel örökkön-örökké és nincs vége.\n\n31 És azt kérdezték tőlem: Vajon ez a dolog a test gyötrelmét jelenti a próbatétel napjaiban, avagy a lélek végleges állapotát jelenti a halandó test halála után, vagy pedig olyan dolgokról szól, melyek földiek?\n\n32 És lőn, hogy azt mondtam nekik, hogy ez mind földi, mind lelki dolgok jelképe volt; mert el fog jönni az a nap, amikor tetteik szerint meg kell, hogy ítéltessenek, igen, méghozzá azon tettek szerint, melyeket a halandó test cselekedett próbatételük napjaiban.\n\n33 Ha tehát gonoszságukban halnak meg, őket is ki kell hogy taszítsák, ami a lelki dolgokat illeti, melyek az igazlelkűséggel vannak kapcsolatban; Isten elé kell tehát állítani őket, hogy cselekedeteik alapján megítéltessenek; és ha cselekedeteik tisztátalanok voltak, akkor nekik is szükségképpen tisztátalannak kell lenniük; és ha ők tisztátalanok, akkor szükségképpen nem lakhatnak Isten királyságában; mert ha úgy lenne, akkor Isten királyságának is tisztátalannak kellene lennie.\n\n34 De íme, mondom nektek, hogy Isten királysága nem tisztátalan, és semmi tisztátalan dolog nem léphet be Isten királyságába; tehát szükségképpen lennie kell egy tisztátalan helynek, annak részére elkészítve, ami tisztátalan.\n\n35 És van egy elkészített hely, igen, méghozzá az a rettenetes pokol, amelyről beszéltem, és annak elkészítője az ördög; az emberek lelkének végső állapota tehát az, hogy Isten királyságában lakjon, vagy kiűzzék, azon igazságosság miatt, amelyről beszéltem.\n\n36 A gonoszokat tehát elutasítják az igazlelkűektől, és az élet fájától is, melynek gyümölcse igen értékes és igen kívánatos, felülmúlva minden más gyümölcsöt; igen, és ez a legnagyszerűbb Istennek minden ajándéka között. És így beszéltem fivéreimhez. Ámen.\n\n", "1-ne 16": "[center][font_size=26]16. Fejezet[/font_size][/center]\n\n[i]A gonoszok keménynek találják az igazságot – Lehi fiai összeházasodnak Ismáel leányaival – A Liahóna irányítja útjukat a vadonban – Időről időre üzenetek vannak írva a Liahónára az Úrtól – Ismáel meghal; családja zúgolódik a megpróbáltatások miatt. Mintegy Kr.e.600–592.[/i]\n\n1 És most lőn, hogy miután én, Nefi bevégeztem fivéreimhez intézett beszédemet, íme, azt mondták nekem: Kemény dolgokat jelentettél ki nekünk, keményebbeket, mint amit el tudunk viselni.\n\n2 És lőn, hogy azt mondtam nekik, tudom, hogy kemény dolgokat mondtam a gonosz ellen, az igazság szerint; és az igazlelkűeket igazoltam, és bizonyságot tettem arról, hogy felemeltetnek az utolsó napon; a bűnösök pedig azért találják keménynek az igazságot, mert az elevenükbe vág.\n\n3 És most, fivéreim, ha igazlelkűek lennétek, és hajlandóak lennétek hallgatni az igazságra, és megszívlelni azt, hogy Isten előtt egyenes derékkal járhassatok, akkor nem zúgolódnátok az igazság miatt és nem mondanátok: Kemény dolgokat beszélsz ellenünk.\n\n4 És lőn, hogy én, Nefi buzdítottam fivéreimet, teljes igyekezettel, az Úr parancsolatainak betartására.\n\n5 És lőn, hogy megalázkodtak az Úr előtt, olyannyira, hogy örömöm és nagy reményeim voltak velük kapcsolatban, hogy az igazlelkűség ösvényein fognak járni.\n\n6 Most pedig, mindezen dolgok akkor hangzottak el és történtek, amikor atyám sátorban lakott a völgyben, melyet Lemuelnek nevezett.\n\n7 És lőn, hogy én, Nefi feleségül vettem Ismáel egyik leányát, és fivéreim is feleséget vettek Ismáel leányai közül; és Zorám is elvette feleségül Ismáel legidősebb leányát.\n\n8 És így atyám teljesítette az Úr minden számára adott parancsolatát. És az Úr engem, Nefit is rendkívül megáldott.\n\n9 És lőn, hogy az Úr hangja éjjel szólt atyámhoz, és megparancsolta neki, hogy másnap induljon útra a vadonba.\n\n10 És lőn, hogy amikor reggel atyám felkelt és a sátor ajtajához ment, nagy csodálkozására a földön egy míves kivitelű kerek gömböt látott; és az finom rézből volt. És a gömbön belül két mutató volt; és egyik az utat mutatta, hogy merre menjünk a vadonban.\n\n11 És lőn, hogy minden olyan dolgot összegyűjtöttünk, amit csak magunkkal kellett vinni a vadonba, és minden megmaradt élelmünket, amit az Úr adott nekünk; és vettünk mindenféle magot is, hogy elvihessük a vadonba.\n\n12 És lőn, hogy vettük sátrainkat, és elindultunk a vadonba, a Lámán folyón keresztül.\n\n13 És lőn, hogy négy napon át mentünk, megközelítőleg dél-délkeleti irányban, és ismét felvertük sátrainkat; és a hely nevét Sázernek neveztük el.\n\n14 És lőn, hogy vettük nyilainkat és íjainkat, és elmentünk a vadonba, hogy tápláléknak valót öljünk a családjainknak; és miután tápláléknak valót öltünk a családjainknak, ismét visszatértünk családjainkhoz a vadonba, Sázer helyére. És ismét elindultunk a vadonban, ugyanazt az irányt követve, a vadon legtermékenyebb részein maradva, mely a határvidéken volt, a Vörös-tenger közelében.\n\n15 És lőn, hogy sok napon át mentünk, útközben tápláléknak valót ölve íjainkkal és nyilainkkal, és köveinkkel és parittyáinkkal.\n\n16 És a gömb útmutatásait követtük, mely a vadon legtermékenyebb részein vezetett minket.\n\n17 És miután sok napon át mentünk, egy időre felvertük sátrainkat, hogy ismét kipihenjük magunkat és táplálékot szerezzünk a családjainknak.\n\n18 És lőn, hogy amint én, Nefi elmentem, hogy tápláléknak valót öljek, íme, eltörtem íjamat, mely finom acélból készült; és miután íjamat eltörtem, íme, fivéreim dühösek voltak rám íjam elvesztése miatt, mert nem szereztünk táplálékot.\n\n19 És lőn, hogy táplálék nélkül tértünk vissza családjainkhoz, és nagyon kimerültek lévén utazásaiktól, sokat szenvedtek a táplálék hiánya miatt.\n\n20 És lőn, hogy Lámán, és Lemuel és Ismáel fiai rendkívül zúgolódni kezdtek, szenvedéseik és megpróbáltatásaik miatt a vadonban; és atyám is zúgolódni kezdett az Úr, Istene ellen; igen, és mindannyian olyan rendkívül el voltak keseredve, hogy még Uruk ellen is zúgolódtak.\n\n21 Nos lőn, hogy én, Nefi, sanyargattatván fivéreimmel íjam elvesztése miatt, és mivel az ő íjaik meg elvesztették rugalmasságukat, kezdett rendkívül nehéz lenni a helyzet, igen, olyannyira, hogy nem tudtunk táplálékot szerezni.\n\n22 És lőn, hogy én, Nefi sokat beszéltem fivéreimhez, mert ismét megkeményítették szívüket, méghozzá a zúgolódásig az Úr, Istenük ellen.\n\n23 És lőn, hogy én, Nefi fából íjat, és egy egyenes vesszőből nyilat készítettem; felfegyvereztem tehát magam íjjal és nyíllal, és parittyával és kövekkel. És azt kérdeztem atyámtól: Merre menjek táplálékot szerezni?\n\n24 És lőn, hogy megkérdezte az Urat, mert szavaim miatt megalázkodtak vala; mert én sok dolgot mondtam nekik lelkem erejével.\n\n25 És lőn, hogy az Úr hangja szólt atyámhoz, és igazán meg lett feddve zúgolódása miatt az Úr ellen, olyannyira, hogy mély szomorúságba esett.\n\n26 És lőn, hogy az Úr hangja azt mondta neki: Nézz a gömbre és lásd a dolgokat, amik le vannak írva!\n\n27 És lőn, hogy amikor atyám meglátta azokat a dolgokat, amik a gömbre voltak írva, rendkívül félt és reszketett, és fivéreim, és Ismáel fiai és feleségeink is.\n\n28 És lőn, hogy én, Nefi láttam a mutatókat, melyek a gömbben voltak, hogy azon hit, és szorgalom és megszívlelés szerint működtek, melyet irántuk tanúsítottunk.\n\n29 És egy új írás is rájuk volt írva, amit világosan el lehetett olvasni, mely az Úr útjait illetően oktatott minket; és le volt írva, és időről időre az iránta tanúsított hitünk és szorgalmunk szerint változott. És így látjuk, hogy finom módszerekkel az Úr nagyszerű dolgokat tud előidézni.\n\n30 És lőn, hogy én, Nefi elmentem, fel a hegy tetejére, az útmutatások szerint, melyek a gömbön adattak.\n\n31 És lőn, hogy vadállatokat öltem le, méghozzá annyit, hogy táplálékot szereztem családjainknak.\n\n32 És lőn, hogy visszatértem sátrainkhoz, hozván a vadakat, melyeket megöltem; és most, amikor meglátták, hogy táplálékot szereztem, mily nagy volt az örömük! És lőn, hogy megalázkodtak az Úr előtt és hálát adtak neki.\n\n33 És lőn, hogy ismét útra keltünk, megközelítőleg ugyanazt az útirányt követve, mint a kezdetben; és miután sok napon át mentünk, ismét felvertük sátrainkat, hogy maradjunk egy ideig.\n\n34 És lőn, hogy Ismáel meghalt, és a Náhomnak nevezett helyen lett eltemetve.\n\n35 És lőn, hogy Ismáel leányai rendkívül gyászoltak, atyjuk elvesztése miatt, és megpróbáltatásaik miatt a vadonban; és zúgolódtak atyám ellen, amiért kihozta őket Jeruzsálem földjéről, mondván: Atyánk halott; igen, és mi sokat vándoroltunk a vadonban, és elszenvedtünk sok megpróbáltatást, éhséget, szomjúságot és fáradtságot; és mindezen szenvedések után éhen kell vesznünk a vadonban.\n\n36 És így zúgolódtak atyám ellen és ellenem is; és arra vágytak, hogy ismét visszatérjenek Jeruzsálembe.\n\n37 És Lámán ezt mondta Lemuelnek és Ismáel fiainak: Íme, öljük meg atyánkat, és fivérünket, Nefit is, aki magára vállalta, hogy uralkodónk és tanítónk legyen nekünk, akik idősebb fivérei vagyunk!\n\n38 Most, azt mondja, hogy az Úr beszélt vele és angyalok is szolgáltak neki. De íme, tudjuk, hogy hazudik nekünk; és azért mondja nekünk ezeket a dolgokat, és azért cselekszik sok dolgot ravasz mesterkedései által, hogy megtévessze a szemünket, azt gondolva talán, hogy elvezethet minket valami furcsa vadonba, és miután elvezetett minket, kigondolta, hogy királlyá és uralkodóvá teszi magát felettünk, hogy akarata és tetszése szerint rendelkezzen velünk. És ily módon serkentette szívüket haragra bátyám, Lámán.\n\n39 És lőn, hogy az Úr velünk volt, igen, még az Úr hangja is jött és sok szót szólt hozzájuk, és rendkívül megfeddte őket; és miután az Úr szava megfeddte őket, elfordították haragjukat és megbánták bűneiket, olyannyira, hogy az Úr ismét megáldott minket táplálékkal, hogy nem vesztünk el.\n\n", "1-ne 17": "[center][font_size=26]17. Fejezet[/font_size][/center]\n\n[i]Nefi parancsot kap, hogy építsen egy hajót – Fivérei ellene szegülnek – Azzal buzdítja őket, hogy felidézi Isten cselekedeteit Izráellel – Nefi eltelik Isten hatalmával – Fivéreinek megtiltatik, hogy megérintsék őt, különben elsorvadnak, mint a száraz nád. Mintegy Kr.e.592–591.[/i]\n\n1 És lőn, hogy ismét útra keltünk a vadonban; és attól kezdve megközelítőleg kelet felé mentünk. És mentünk és sok megpróbáltatáson vergődtünk át a vadonban; és asszonyaink gyermekeket szültek a vadonban.\n\n2 És oly nagyok voltak rajtunk az Úr áldásai, hogy míg nyers húson éltünk a vadonban, asszonyaink bőségesen szoptatták gyermekeiket, és erősek voltak, igen, méghozzá olyanok, mint a férfiak; és már az utazásaikat is kezdték zúgolódás nélkül viselni.\n\n3 És így látjuk, hogy Isten parancsolatainak be kell teljesedni. És ha úgy lészen, hogy az emberek gyermekei betartják Isten parancsolatait, ő táplálja őket, és megerősíti őket, és eszközöket biztosít, melyek által végrehajthatják azt a dolgot, amit megparancsolt nekik; nekünk is biztosított tehát eszközöket, míg a vadonban időztünk.\n\n4 És sok évig időztünk a vadonban, igen, méghozzá nyolc évig.\n\n5 És elérkeztünk arra a földre, melyet sok gyümölcse és vadméze miatt is Bőség földjének neveztünk; és mindezen dolgokat az Úr készítette el, hogy el ne vesszünk. És megláttuk a tengert, melyet Irreántumnak neveztünk el, amely lefordítván sok víz.\n\n6 És lőn, hogy a tengerpartnál felütöttük sátrainkat; és annak ellenére, hogy sok megpróbáltatást és sok nehézséget szenvedtünk vala el, igen, méghozzá olyan sokat, hogy mindet le sem tudjuk írni, rendkívül örvendeztünk amikor a tengerparthoz értünk; és a helyet Bőség földjének neveztük el, sok gyümölcse miatt.\n\n7 És lőn, hogy miután én, Nefi sok napon keresztül ott voltam a Bőség földjén, szólt hozzám az Úr hangja, mondván: Kelj fel, és eredj fel a hegyre! És lőn, hogy felkeltem és felmentem a hegyre, és az Úrhoz fohászkodtam.\n\n8 És lőn, hogy az Úr szólt hozzám, mondván: Állíts össze egy hajót, oly módon, ahogy azt majd megmutatom neked, hogy keresztülvihessem népedet ezeken a vizeken!\n\n9 És ezt kérdeztem: Uram, merre menjek, hogy olvasztani való ércet találjak, hogy szerszámokat készíthessek a hajó oly módon történő összeállításához, ahogy azt megmutattad nekem?\n\n10 És lőn, hogy az Úr megmondta, merre menjek ércet találni, hogy szerszámokat készíthessek.\n\n11 És lőn, hogy én, Nefi készítettem egy fújtatót, mellyel tüzet fújnak, barmok bőréből; és miután készítettem egy fújtatót, hogy legyen mivel fújni a tüzet, két követ összepattintottam, hogy tüzet rakhassak.\n\n12 Mert az Úr mindezidáig nem engedte, hogy nagy tüzet rakjunk, amint a vadonban mentünk; mert azt mondta: Édessé teszem táplálékotokat, nem kell megfőznetek;\n\n13 És világosságotok is leszek a vadonban, és elkészítem előttetek az utat, ha úgy lészen, hogy betartjátok a parancsolataimat; tehát amennyiben betartjátok parancsolataimat, a megígért föld felé vezetlek benneteket; és tudni fogjátok, hogy én vezetlek benneteket.\n\n14 Igen, és az Úr azt is mondta, hogy: Miután megérkeztek a megígért földre, tudni fogjátok, hogy én, az Úr, Isten vagyok; és hogy én, az Úr, szabadítottalak meg titeket a pusztulástól; igen, hogy én hoztalak ki benneteket Jeruzsálem földjéről.\n\n15 Tehát én, Nefi igyekeztem betartani az Úr parancsolatait, fivéreimet pedig hűségre és szorgalomra buzdítottam.\n\n16 És lőn, hogy szerszámokat készítettem az ércből, melyet a sziklából olvasztottam ki.\n\n17 És amikor fivéreim látták, hogy hajót készülök építeni, zúgolódni kezdtek ellenem, mondván: Fivérünk bolond, mert azt gondolja, hogy meg tud építeni egy hajót; igen, és azt is gondolja, hogy át tudja szelni ezeket a nagy vizeket.\n\n18 És így panaszkodtak rám fivéreim és arra vágytak, hogy ne kelljen dolgozniuk, mert nem hitték el, hogy meg tudok építeni egy hajót; és azt sem akarták elhinni, hogy az Úr oktatott engem.\n\n19 És most lőn, hogy én, Nefi rendkívül el voltam keseredve szívük keménysége miatt; és most, amikor látták hogy kezdek elkeseredni, örültek a szívükben, olyannyira, hogy örvendtek rajtam, mondván: Tudtuk, hogy nem tudsz te összeállítani egy hajót, mert tudtuk, hogy hiányos az ítélőképességed; nem tudsz tehát oly nagy munkát végrehajtani.\n\n20 És olyan vagy, mint atyánk, akit szíve balga képzelgései félrevezettek; igen, kivezetett minket Jeruzsálem földjéről, és ily sok éven át vándoroltunk a vadonban; és asszonyaink vesződtek, várandósan; és gyermekeket szültek a vadonban és minden dolgot elszenvedtek, a halált kivéve; és jobb is lett volna ha meghaltak volna, mielőtt kijöttek Jeruzsálemből, mint ezeket a megpróbáltatásokat elszenvedni.\n\n21 Íme, ily sok éven át szenvedtünk a vadonban, mely időben élvezhettük volna javainkat és örökségünk földjét; igen, és boldogok lehettünk volna.\n\n22 És tudjuk, hogy a nép, mely Jeruzsálem földjén volt, igazlelkű nép volt, mert betartották az Úr rendelkezéseit és ítéleteit, és minden parancsolatát, Mózes törvénye szerint; tudjuk tehát, hogy ők egy igazlelkű nép; és atyánk elítélte őket, és elvezetett bennünket, mert hajlandóak voltunk hallgatni a szavaira; igen, és fivérünk is olyan, mint ő. És ilyenféle beszéddel zúgolódtak ellenünk és panaszkodtak ránk fivéreim.\n\n23 És lőn, hogy én, Nefi szóltam hozzájuk, mondván: Azt hiszitek, hogy atyáinkat, akik Izráel gyermekei voltak, akkor is kivezették volna az egyiptomiak kezei közül, ha nem hallgattak volna az Úr szavaira?\n\n24 Igen, azt gondoljátok, hogy kivezették volna őket a rabságból, ha az Úr nem parancsolja meg Mózesnek, hogy vezesse ki őket a rabságból?\n\n25 Most tudjátok, hogy Izráel gyermekei rabságban voltak; és tudjátok, hogy meg voltak terhelve munkákkal, melyeket gyötrelmes volt elviselni; tudjátok tehát, szükségképpen jó dolognak kell lennie számukra annak, hogy kihozzák őket a rabságból.\n\n26 Nos tudjátok, hogy Mózesnek az Úr parancsolta meg ezen nagy munka megtételét; és tudjátok, hogy szavára kétfelé vált a Vörös-tenger vize és ők száraz talajon mentek át.\n\n27 De tudjátok, hogy az egyiptomiak a Vörös-tenger vizébe fulladtak, akik a fáraó seregei voltak.\n\n28 És azt is tudjátok, hogy mannával táplálták őket a vadonban.\n\n29 Igen, és azt is tudjátok, hogy Mózes szavára, Isten benne lévő hatalma szerint, a sziklára ütött, és víz jött elő, hogy Izráel gyermekei csillapíthassák a szomjukat.\n\n30 És annak ellenére, hogy vezették őket, az Úr, az Istenük, Megváltójuk járván előttük, nappal vezetvén őket, és éjjel világosságot adván nekik, és mindent megcselekedvén értük, aminek elnyerése célszerű volt az embernek, megkeményítették szívüket és elvakították elméjüket, és szidalmazták Mózest, és az igaz és élő Istent.\n\n31 És lőn, hogy szava szerint elpusztította őket; és szava szerint vezette őket, és szava szerint tett meg értük mindent; és semmi olyan dolog nem történt, ami ne a szava által lett volna.\n\n32 És miután átkeltek a Jordán folyón, hatalmassá tette őket, hogy kiűzték ezen föld gyermekeit; igen, szétszórták őket, hogy elpusztultak.\n\n33 És most, azt gondoljátok, hogy ennek a földnek a gyermekei, akik a megígért földön voltak, és akiket atyáink kiűztek, azt gondoljátok, hogy igazlelkűek voltak? Íme, mondom nektek, hogy nem.\n\n34 Azt gondoljátok, hogy a mi atyáink kiválóbbak lettek volna náluk, ha azok igazlelkűek lettek volna? Mondom nektek, hogy nem.\n\n35 Íme, az Úr minden testet egyformán becsül meg, aki igazlelkű, azt kedveli az Úr. De íme, ez a nép Istennek minden szavát elutasította, és megértek a gonoszságban; és rajtuk volt Isten haragjának teljessége; és az Úr megátkozta ezt a földet ellenük, és megáldotta azt atyáink javára; igen, megátkozta ellenük, hogy elpusztuljanak, és megáldotta atyáink javára, hogy hatalmat nyerjenek felette.\n\n36 Íme, az Úr megteremtette a földet, hogy lakjanak azon; és megteremtette gyermekeit, hogy birtokolják azt.\n\n37 És ő felnevel egy igazlelkű nemzetet, és elpusztítja a gonoszok nemzeteit.\n\n38 És az igazlelkűeket értékes földekre vezeti, a gonoszokat pedig elpusztítja, és megátkozza nekik ezt a földet, őmiattuk.\n\n39 Magasan a mennyekben kormányoz, mert az a trónusa, ez a föld pedig a zsámolya.\n\n40 És ő azokat szereti, akiknek ő lesz az Istene. Íme, szerette atyáinkat, és szövetséget kötött velük, igen, méghozzá Ábrahámmal, Izsákkal és Jákóbbal; és emlékezett a szövetségre, melyet kötött; kihozta tehát őket Egyiptom földjéről.\n\n41 És megszorongatta őket rúdjával a vadonban, mert megkeményítették a szívüket, méghozzá úgy, ahogyan azt ti is tettétek; és az Úr gonoszságuk miatt megszorongatta őket. Tüzes repülő kígyókat küldött közéjük, és miután megmarták őket, elkészített egy utat, hogy meggyógyulhassanak; és a munka, amit teljesíteniük kellett, az volt, hogy nézzenek; és az út egyszerűsége, vagy annak könnyűsége miatt sokan voltak, akik elvesztek.\n\n42 És időről időre megkeményítették szívüket és szidalmazták Mózest, és Istent is; pedig tudjátok, hogy az ő páratlan hatalma vezette el őket a megígért földre.\n\n43 És most, mindezen dolgok után, eljött az idő, hogy gonoszok lettek, igen, majdnem megértek; és nem tudom, de ezen a napon már a pusztuláshoz közelednek; mert tudom, hogy biztosan eljön az a nap, amikor el kell pusztulniuk, néhányat kivéve, akiket majd fogságba hurcolnak.\n\n44 Az Úr tehát megparancsolta atyámnak, hogy menjen el a vadonba; és a zsidók arra is törekedtek, hogy elvegyék az életét; igen, és ti is arra törekedtetek, hogy elvegyétek az életét; tehát szívetekben gyilkosok vagytok, és olyanok vagytok, mint ők.\n\n45 Gyorsak vagytok a gonosz cselekedetekben, de lassúak abban, hogy az Úrra, Istenetekre emlékezzetek. Láttatok egy angyalt, és ő beszélt hozzátok; igen, időről időre hallottátok hangját; és ő halk és szelíd hangon szólt hozzátok, de ti már nem éreztetek, így nem érezhettétek a szavait; tehát úgy szólt hozzátok, mint a mennydörgés hangja, mely olyan rázkódását okozta a földnek, hogy az majd kettéhasadt.\n\n46 És azt is tudjátok, hogy mindenható szavának hatalma által a föld elmúlását okozhatja; igen, és tudjátok, hogy szava által okozhatja az egyenetlen helyek simává tételét, és a sima helyek feltöredezhetnek. Ó, akkor miért van az, hogy ilyen keményszívűek tudtok lenni?\n\n47 Íme, kín szaggatja a lelkemet miattatok, és fáj a szívem; félek, hogy örökre kitaszíttattok. Íme, telve vagyok Isten Lelkével, olyannyira, hogy testemnek nincs ereje.\n\n48 És most lőn, hogy amikor ezeket a szavakat elmondtam, megharagudtak rám és a tenger mélyébe kívántak dobni; és amint jöttek, hogy kezet emeljenek rám, szóltam hozzájuk, mondván: A Mindenható Isten nevében megparancsolom nektek, hogy ne érintsetek meg engem, mert Isten hatalma tölt el, annyira, hogy elemészti a testemet, és aki kezet emel rám, elsorvad, mint a száraz nád, és olyan lesz, mint a semmi Isten hatalma előtt, mert Isten lesújt rá!\n\n49 És lőn, hogy én, Nefi azt mondtam nekik, hogy ne zúgolódjanak többet atyjuk ellen, és tőlem se vonják meg munkájukat, mert Isten parancsolta meg nekem, hogy építsek egy hajót.\n\n50 És ezt mondtam nekik: Ha Isten megparancsolta volna nekem, hogy minden dolgot megtegyek, meg tudnám őket tenni. Ha megparancsolná nekem, hogy mondjam ennek a víznek, legyél föld, az föld lenne; és ha mondanám, megtörténne.\n\n51 És most, ha az Úrnak ilyen nagy hatalma van, és olyan sok csodát tett az emberek gyermekei között, hogyan van az, hogy nem tud oktatni engem, hogy egy hajót építsek?\n\n52 És lőn, hogy én, Nefi sok dolgot mondtam fivéreimnek, olyannyira, hogy megszégyenültek és nem tudtak vitatkozni velem; a kezüket sem merték rám emelni, vagy megérinteni az ujjaikkal, méghozzá sok napon keresztül. Most nem merték ezt megtenni, különben tán elsorvadnak előttem, oly erőteljes volt Isten Lelke; és így munkálkodott rajtuk.\n\n53 És lőn, hogy az Úr így szólt hozzám: Nyújtsd ki ismét kezedet fivéreid felé, és ők nem fognak elsorvadni előtted, de megrázom őket, mondja az Úr, és ezt azért teszem, hogy tudhassák, hogy én vagyok az Úr, az Istenük.\n\n54 És lőn, hogy kinyújtottam kezemet fivéreim felé, és nem sorvadtak el előttem, de az Úr megrázta őket, éppen azon szavak szerint, melyeket mondott.\n\n55 És most azt mondták: Biztosan tudjuk, hogy veled van az Úr, mert tudjuk, hogy az Úr hatalma az, ami megrázott minket. És leborultak előttem és azon voltak, hogy hódoljanak nekem, de nem hagytam nekik, mondván: Fivéretek, igen, méghozzá fiatalabb fivéretek vagyok; hódoljatok tehát az Úrnak, Isteneteknek, és tiszteljétek atyátokat és anyátokat, hogy napjaitok hosszan tartsanak majd azon a földön, amit az Úr, Istenetek ad nektek.\n\n", "1-ne 18": "[center][font_size=26]18. Fejezet[/font_size][/center]\n\n[i]A hajó elkészül – Említés Jákób és József születéséről – A csoport hajóra száll a megígért föld felé – Ismáel fiai és feleségeik összeállnak, hogy tivornyázzanak és lázadjanak – Nefit megkötözik, és a hajót egy borzalmas vihar visszafelé hajtja – Nefit szabadon engedik és imájára megszűnik a zivatar – Az emberek megérkeznek a megígért földre. Mintegy Kr.e. 591–589.[/i]\n\n1 És lőn, hogy hódoltak az Úrnak, és velem tartottak; és míves kidolgozással munkáltuk meg a gerendákat. És az Úr időről időre megmutatta nekem, mi módon munkáljam meg a hajógerendákat.\n\n2 Nos én, Nefi nem oly módon munkáltam meg a gerendákat, ahogy azt az emberek tanulták, és a hajót sem az emberek módján építettem, hanem oly módon, ahogy azt az Úr megmutatta nekem; az tehát nem emberi módon volt.\n\n3 És én, Nefi gyakran felmentem a hegyre és gyakran imádkoztam az Úrhoz; az Úr tehát nagyszerű dolgokat mutatott meg nekem.\n\n4 És lőn, hogy miután elkészítettem a hajót, az Úr szava szerint, fivéreim látták, hogy az jó és rendkívül finom a kidolgozása; tehát újra megalázkodtak az Úr előtt.\n\n5 És lőn, hogy az Úr hangja szólt atyámhoz, hogy keljünk fel és menjünk le a hajóba.\n\n6 És lőn, hogy másnap, miután mindent összekészítettünk, sok gyümölcsöt és húst a vadonból, rengeteg mézet és élelmet, ahogyan az Úr azt megparancsolta nekünk, lementünk a hajóba, minden terhünkkel, és magjainkkal és minden olyan dologgal, amit magunkkal hoztunk, mindenki a korának megfelelően; mindannyian lementünk tehát a hajóba, feleségeinkkel és gyermekeinkkel.\n\n7 És most, atyám két fiút nemzett a vadonban; az idősebbiket Jákóbnak, a fiatalabbikat pedig Józsefnek nevezték el.\n\n8 És lőn, hogy miután mindannyian lementünk a hajóba, és magunkkal vittük élelmeinket és azokat a dolgokat, amiket megparancsoltak nekünk, kifutottunk a tengerre, és a szél előre, a megígért föld felé hajtott bennünket.\n\n9 És miután a szél sok napon keresztül hajtotta előre a hajónkat, íme, fivéreim és Ismáel fiai, és feleségeik is mulatozni kezdtek, olyannyira, hogy táncolni kezdtek, énekelni, és nagy durvasággal beszélni, igen, méghozzá úgy, hogy elfelejtkeztek arról, milyen hatalom által jutottak idáig; igen, rendkívüli durvaságra vetemedtek.\n\n10 És én, Nefi elkezdtem rendkívül félni, hogy az Úr megharagszik ránk, és gonoszságunk miatt lesújt ránk, hogy elnyel minket a tenger mélye; tehát én, Nefi nagy józansággal kezdtem el beszélni hozzájuk; de íme, ők megharagudtak rám, mondván: Nem fogjuk tűrni, hogy fiatalabb fivérünk uralkodó legyen felettünk.\n\n11 És lőn, hogy Lámán és Lemuel megragadtak és megkötöztek kötelekkel, és nagy durvasággal bántak velem; mindazonáltal az Úr megengedte ezt, hogy megmutathassa hatalmát, szavának beteljesülésére, amit a gonoszokkal kapcsolatban mondott.\n\n12 És lőn, hogy miután olyannyira megkötöztek, hogy mozdulni sem tudtam, az iránytű, amit az Úr készített, megszűnt működni.\n\n13 Tehát nem tudták, hogy merre kormányozzák a hajót; olyannyira, hogy egy nagy zivatar támadt, igen, egy nagy és borzalmas vihar, és három napon keresztül visszafelé hajtott minket a vizeken; és elkezdtek rendkívül megijedni attól, hogy belefulladnak a tengerbe; mégsem oldoztak el engem.\n\n14 És a negyedik napon, melyen visszafelé hajtottak minket, a vihar kezdett rendkívül keserves lenni.\n\n15 És lőn, hogy a tenger mélye majdnem elnyelt minket. És miután négy napon keresztül visszafelé hajtottak minket a vizeken, fivéreim kezdték belátni, hogy Isten ítéletei rajtuk vannak, és el kell veszniük, ha nem bánják meg gonoszságaikat; odajöttek tehát hozzám és eloldozták a köteleket, melyek a csuklóimon voltak, és íme, azok rendkívül meg voltak dagadva, és a bokáim is nagyon meg voltak dagadva, és nagy volt azok fájdalma.\n\n16 Mindazonáltal én Istenemre tekintettem, és egész álló nap őt dicsértem; és nem zúgolódtam az Úr ellen megpróbáltatásaim miatt.\n\n17 Most atyám, Lehi sok dolgot mondott nekik, és Ismáel fiainak is; de íme, ők számos fenyegetést lihegtek mindenki ellen, aki mellettem szólt volna; és szüleim, akiket megviseltek az évek, és akik gyermekeik miatt sok szomorúságot szenvedtek el, legyengültek, igen, méghozzá a betegágyig.\n\n18 Szomorúságuk és a sok bánat, valamint fivéreim gonoszsága miatt közel kerültek még ahhoz is, hogy ebből a világból eltávozva Istenükkel találkozzanak; igen, ősz fejük már majdnem a porba hanyatlott; igen, annyira, hogy közel voltak ahhoz, hogy bánattal hullámsírba vessük őket.\n\n19 És Jákób, és József is, fiatalok lévén, sok táplálékot igényelvén, gyötrődtek anyjuk megpróbáltatásai miatt; és még feleségem, könnyeivel és imáival, és gyermekeim sem lágyították meg fivéreim szívét, hogy eloldoztak volna.\n\n20 És semmi más, csak Isten hatalma, amikor az pusztulással fenyegette őket, tudta meglágyítani a szívüket; tehát amikor látták, hogy már majdnem elnyeli őket a tenger mélye, megbánták a dolgot, amit tettek, olyannyira, hogy eloldoztak.\n\n21 És lőn, hogy miután eloldoztak, íme, vettem az iránytűt, és az úgy működött, ahogy azt kívántam. És lőn, hogy imádkoztam az Úrhoz, és miután imádkoztam, a szelek megszűntek, és a zivatar megszűnt, és nagy nyugalom volt.\n\n22 És lőn, hogy én, Nefi irányítottam a hajót, így ismét a megígért föld felé vitorláztunk.\n\n23 És lőn, hogy miután sok napon keresztül vitorláztunk, meg is érkeztünk a megígért földre; és elindultunk a földön, és felütöttük sátrainkat, és a megígért földnek neveztük.\n\n24 És lőn, hogy elkezdtük a földet megművelni, és elkezdtünk magokat vetni; igen, minden magot a földbe raktunk, amit Jeruzsálem földjéről hoztunk. És lőn, hogy azok rendkívül növekedtek; tehát bőségesen meg voltunk áldva.\n\n25 És lőn, hogy a megígért földön úgy találtuk, amint a vadonban mentünk, hogy van mindenféle barom az erdőkben, tehén és ökör is, szamár és ló is, kecske és vadkecske is, és mindenféle vadállat, mely az ember használatára van. És találtunk mindenféle ércet, aranyat és ezüstöt, valamint rezet is.\n\n", "1-ne 19": "[center][font_size=26]19. Fejezet[/font_size][/center]\n\n[i]Nefi ércből lemezeket készít, és feljegyzi népe történetét – Izráel Istene hatszáz évvel azután jön el, hogy Lehi elhagyta Jeruzsálemet – Nefi elmondja az Ő szenvedéseit és keresztre feszítését – A zsidókat megvetik és szétszórják az utolsó napokig, amikor visszatérnek az Úrhoz. Mintegy Kr.e. 588–570.[/i]\n\n1 És lőn, hogy az Úr megparancsolta nekem, tehát érclemezeket készítettem, hogy ezekre véssem népem feljegyzését. Azokra a lemezekre, amelyeket készítettem, atyám feljegyzését véstem, és vándorlásainkat is a vadonban, valamint atyám jövendöléseit; és saját jövendöléseimből is sokat rájuk véstem.\n\n2 És akkor, amikor azokat készítettem, nem tudtam, hogy az Úr meg fogja parancsolni nekem ezen lemezek elkészítését; tehát atyám feljegyzése, és atyái nemzedékrendje, és cselekedeteink legnagyobb része a vadonban azokra az első lemezekre van vésve, amelyekről beszéltem; tehát azon dolgok, melyek azelőtt történtek, hogy ezeket a lemezeket elkészítettem volna, igazság szerint, részletesebben az első lemezeken vannak megemlítve.\n\n3 És miután a parancs szerint elkészítettem ezeket a lemezeket, én, Nefi, parancsolatot kaptam, hogy az elrendelt szolgálat és a jövendölések, azoknak világosabb és értékesebb részei ezeken a lemezeken legyenek leírva; és hogy azok a dolgok, amiket leírunk, legyenek megőrizve népünk oktatására, akik ezt a földet birtokolni fogják, és más bölcs célokra is, mely célok az Úr számára ismertek.\n\n4 Tehát én, Nefi a másik lemezeken készítettem feljegyzést, melyek beszámolót adnak, vagyis részletesebb beszámolót adnak népem háborúiról, és viszálykodásairól és pusztításairól. És ezt tettem, és megparancsoltam népemnek, mit tegyenek, miután én már elmentem; és hogy ezeket a lemezeket egyik nemzedéktől a másikig kell adni, vagyis egyik prófétától a másikig, amíg az Úr nem ad további parancsolatokat.\n\n5 És ezen lemezek készítéséről ezután adatik beszámoló; és aztán, íme, aszerint haladok, amit mondtam; és ezt azért teszem, hogy a szentebb dolgok megőriztessenek, hogy népem tudjon majd róluk.\n\n6 Mégsem írok semmit a lemezekre, amiről nem gondolom azt, hogy szent. És most, ha tévedek, ahogyan a régiek is tévedtek; nem mintha más emberek miatt szeretnék mentegetőzni, de a gyengeség miatt szeretnék mentegetőzni, mely bennem van a test szerint.\n\n7 Mert azon dolgokat, amiket egyes emberek nagy értékkel bírónak tartanak, a test és a lélek számára is, mások semmibe vesznek és lábuk alá tapossák. Igen, még Izráel igazi Istenét is lábuk alá tapossák az emberek; mondom, hogy lábuk alá tapossák, de más szavakkal is szeretnék szólni – semmibe veszik és nem hallgatnak tanácsainak szavára.\n\n8 És íme, ő eljön, az angyal szavai szerint hatszáz évvel azután, hogy atyám elhagyta Jeruzsálemet.\n\n9 És a világ, gonoszsága miatt, semmit nem érő dolognak tartja; tehát megostorozzák, és ő eltűri, és megütik, és ő eltűri. Igen, leköpdösik, és ő eltűri, szerető kedvessége és hosszútűrése miatt az emberek gyermekei iránt.\n\n10 És atyáink Istene, akiket kivezettek Egyiptomból, a fogságból, és a vadonban meg is őriztettek általa, igen, Ábrahám Istene, és Izsáké, és Jákób Istene, az angyal szavai szerint, emberként magát a bűnös emberek kezébe adja, hogy felemeljék, Zénok szavai szerint, hogy keresztre feszítsék, Neum szavai szerint, és egy sírboltban eltemessék, Zénos szavai szerint, melyeket a három napos sötétséggel kapcsolatban mondott, ami majd halálának jeléül adatik azoknak, akik benépesítik a tenger szigeteit, még inkább, különösen azoknak adatik, akik Izráel házából valók.\n\n11 Mert így szólt a próféta: Az Úristen azon a napon biztosan meglátogatja Izráel egész házát; néhányat szavával, igazlelkűségük miatt, nagy örömükre és szabadulásukra, másokat hatalmának mennydörgéseivel és villámlásaival, viharral, tűzzel, és füsttel, és sötét párával, és a föld megnyílásával, és hegyekkel, melyek kiemeltetnek.\n\n12 És mindezen dolgok biztosan bekövetkeznek, mondja Zénos próféta. És a föld szikláinak meg kell hasadniuk; és a föld nyögései miatt a tenger szigeteinek királyai közül sokon munkálkodik Isten Lelke, hogy felkiáltanak: Szenved a természet Istene!\n\n13 És ami azokat illeti, akik Jeruzsálemben vannak, mondja a próféta, azokat minden nép ostorozni fogja, amiért Izráel Istenét keresztre feszítik, elfordítván szívüket, jeleket és csodákat utasítván vissza, és Izráel Istenének hatalmát és dicsőségét.\n\n14 És mivel szívüket elfordítják, mondja a próféta, és megvetették Izráel Szentjét, vándorolni fognak, míg a testben vannak, és elvesznek, és gúny és csúfolódás tárgyává lesznek, és gyűlölni fogják őket minden nemzet között.\n\n15 Mégis, amikor eljön a nap, mondja a próféta, hogy többé nem fordítják el szívüket, Izráel Szentje ellen, akkor fog megemlékezni a szövetségekről, melyeket atyáikkal kötött.\n\n16 Igen, akkor fog megemlékezni a tenger szigeteiről; igen, és minden Izráel házából való népet összegyűjtök, mondja az Úr, Zénos próféta szavai szerint, a föld négy szegletéből.\n\n17 Igen, és az egész föld meg fogja látni az Úr szabadítását, mondja a próféta; minden nemzet, nemzetség, nyelv és nép megáldatik.\n\n18 És én, Nefi leírtam népemnek ezeket a dolgokat, hogy meggyőzhessem őket arról, hogy emlékezzenek az Úrra, Megváltójukra.\n\n19 Tehát Izráel egész házához szólok, ha úgy lészen, hogy megkapják ezeket a dolgokat.\n\n20 Mert íme, erős érzések vannak lelkemben, melyek annyira kimerítenek, hogy minden tagom gyenge, azok miatt, akik Jeruzsálemben vannak; mert ha az Úr nem lett volna irgalmas, hogy megmutassa nekem a velük kapcsolatos dolgokat, ahogy a régi prófétáknak is, akkor én is elvesztem volna.\n\n21 És ő valóban minden velük kapcsolatos dolgot megmutatott a régi prófétáknak; és sokaknak velünk kapcsolatos dolgokat is megmutatott; kell, szükségképpen tudnunk kell tehát a velük kapcsolatos dolgokról, mert ezek a rézlemezekre vannak leírva.\n\n22 Most lőn, hogy én, Nefi megtanítottam fivéreimnek ezeket a dolgokat; és lőn, hogy sok dolgot felolvastam nekik, ami a rézlemezekre volt vésve, hogy tudhassanak az Úr cselekedeteiről más földeken, régi népek között.\n\n23 És sok dolgot felolvastam nekik, ami Mózes könyveiben volt megírva; de hogy még jobban rábírjam őket arra, hogy higgyenek az Úrban, Megváltójukban, felolvastam nekik azt, amit Ésaiás próféta írt; mert minden szentírást magunkra vonatkoztattam, hogy az hasznunkra és okulásunkra legyen.\n\n24 Szóltam tehát hozzájuk, mondván: Halljátok a próféta szavait, ti, akik Izráel házának maradéka vagytok, egy ág, melyet letörtek; halljátok a próféta szavait, melyeket egész Izráel házának írtak, és vonatkoztassátok azokat magatokra, hogy nektek is lehessen reményetek, úgy, mint fivéreiteknek, akikről letörettetek; mert ily módon írt a próféta.\n\n", "1-ne 20": "[center][font_size=26]20. Fejezet[/font_size][/center]\n\n[i]Az Úr kinyilatkoztatja céljait Izráelnek – Izráelt a megpróbáltatás kemencéjében választották ki, és ki kell mennie Babilonból – Vesd össze: Ésaiás 48. Mintegy Kr.e. 588–570.[/i]\n\n1 Hallgassatok erre és halljátok meg ezt, Ó Jákób háza, akiket Izráel nevén neveznek, és akik Júda vizéből, vagyis a keresztelés vizéből jöttek elő, akik az Úr nevére esküsznek és emlegetik Izráel Istenét, de nem igazságban, se nem igazlelkűségben esküsznek!\n\n2 Mégis a szent városból valónak nevezik magukat, de nem Izráel Istenére támaszkodnak, aki a Seregek Ura; igen, Seregek Ura az ő neve.\n\n3 Íme, kezdettől fogva kijelentettem a korábbi dolgokat; és az én számból jöttek elő, és megmutattam őket. Hirtelen mutattam meg őket.\n\n4 És ezt azért tettem, mert tudtam, hogy te makacs vagy, és vasizom a nyakad, és homlokod réz.\n\n5 És már a kezdetektől kijelentettem neked; mielőtt bekövetkeztek, megmutattam neked ezeket; és attól félve mutattam meg, hogy különben azt mondod: Bálványom tette ezeket, és faragott képem, és öntött képem parancsolta ezeket.\n\n6 Láttad és hallottad mindezt; mégsem jelented ki őket? És hogy új dolgokat mutattam meg neked ettől fogva, méghozzá rejtett dolgokat, és te nem tudtad őket.\n\n7 Most teremtem őket, és nem a kezdetektől fogva, azon nap előtt sem jelentették azokat ki neked, mielőtt hallottad őket, különben azt mondanád: Íme, tudtam őket.\n\n8 Igen, és nem hallottad; igen, és nem tudtad; igen, attól az időtől kezdve nem volt nyitva a füled; mert tudtam, hogy nagyon hűtlenül viselkednél, és vétkesnek hívtak anyád méhétől fogva.\n\n9 Mégis, nevemért halasztom majd haragomat, és dicséretemért tartózkodom veled szemben, hogy ki ne vágjalak.\n\n10 Mert íme, megtisztítottalak; a megpróbáltatás kemencéjében választottalak ki téged.\n\n11 Önmagamért, igen, önmagamért fogom ezt megtenni, mert nem fogom megengedni, hogy nevemet beszennyezzék, és nem fogom másnak adni a dicsőségemet.\n\n12 Hallgass rám, Ó Jákób, és Izráel, elhívottam, mert én vagyok ő; én vagyok az első, és én vagyok az utolsó is.\n\n13 Kezem fektette le a föld alapzatát is, és jobb kezem feszítette ki a mennyeket. Szólítom őket, és együtt felállnak.\n\n14 Mindannyian, gyűljetek össze, és halljátok; közülük ki jelentette ki nekik ezeket a dolgokat? Az Úr szerette őt; igen, és betölti szavát, amit általuk jelentett ki; és kedve szerint cselekszik Babilóniával, és karja lesújt a káldeusokra.\n\n15 És még, mondja az Úr; én, az Úr, igen, én szóltam; igen, én hívtam el, hogy kijelentse, én hoztam őt, és ő sikeressé teszi az útját.\n\n16 Gyertek közel hozzám; nem titokban szóltam; a kezdetektől fogva, attól az időtől fogva, hogy kijelentették azt, én szóltam; és az Úristen és az ő Lelke küldött engem.\n\n17 És így szól az Úr, Megváltód, Izráel Szentje: Én küldtem őt, az Úr, a te Istened tette ezt, aki javadra tanít, aki azon az úton vezet, amelyen járnod kell.\n\n18 Ó, bár hallgattál volna parancsolataimra – akkor békességed olyan lett volna, mint a folyó, és igazlelkűséged, mint a tenger hullámai.\n\n19 Magod is olyan lenne, mint a homok; bensőd ivadékai, mint annak fövénye; neve nem lett volna sem kitörölve, sem kivágva előlem.\n\n20 Menjetek ki Babilóniából, meneküljetek a káldeusoktól, éneklő hanggal jelentsétek ki, mondjátok ezt, hangoztassátok a föld végéig; mondjátok: Az Úr megváltotta szolgáját, Jákóbot.\n\n21 És nem szomjaztak; a sivatagokon át vezette őket; a kősziklából vizet fakasztott nekik; a kősziklát is meghasította, és víz ömlött ki belőle.\n\n22 És annak ellenére, hogy mindezt megtette, és még nagyobbakat is, nincs békesség, mondja az Úr, a gonoszoknak.\n\n", "1-ne 21": "[center][font_size=26]21. Fejezet[/font_size][/center]\n\n[i]A Messiás világosság lesz a nemzsidóknak és szabadon engedi a foglyokat – Izráelt az utolsó napokban hatalommal összegyűjtik – Királyok lesznek gondviselőik – Vesd össze: Ésaiás 49. Mintegy Kr.e. 588–570.[/i]\n\n1 Továbbá: Hallgass ide, Ó Izráel háza, mindenki, akit letörtek és kiűztek, népem pásztorainak gonoszsága miatt; igen, mindenki, akit letörtek, akit szétszórtak más földre, aki az én népemből való, Ó Izráel háza. Hallgassatok engem, Ó szigetek, és hallgassatok rám messzi népek; az Úr anyám méhétől hívott el engem, anyám bensőjétől fogva emlegette a nevem.\n\n2 És olyanná tette számat, mint az éles kard; keze árnyékában bújtatott el engem, és csiszolt nyíllá tett, tegezében bújtatott el engem;\n\n3 És ezt mondta nekem: Szolgám vagy, Ó Izráel, akiben megdicsőíttetem.\n\n4 Majd ezt mondtam: Hiába fáradoztam, semmiért és hiába pazaroltam erőmet; bizonyára az Úrnál van ítéletem, és munkám Istenemnél.\n\n5 És most, mondja az Úr – aki anyám méhétől formált, hogy szolgája legyek, hogy Jákóbot ismét hozzá vigyem – bár Izráel még nincs összegyűjtve, mégis dicsőséges leszek az Úr szemében, és Istenem lesz az erőm.\n\n6 És azt mondta: Könnyű dolog az, hogy szolgám legyél, Jákób törzseinek felnevelésében és a megőrzött Izráel visszaállításában. Világosságként is adlak téged a nemzsidóknak, hogy szabadításom lehess a földnek széléig.\n\n7 Így szól az Úr, Izráel Megváltója, az ő Szentje, annak, akit megvet az ember, annak, akit utálnak a nemzetek, az uralkodók szolgájának: Királyok látnak és kelnek fel, hercegek is hódolnak, az Úr miatt, aki hűséges.\n\n8 Így szól az Úr: Szívesen látott időben meghallottalak, Ó tenger szigetei, és a szabadítás napján megsegítettelek; és meg foglak őrizni téged, és szolgámat adom neked, szövetségül a népnek, hogy megalapítsam a földet, hogy örököltessem az elhagyott örökségeket.\n\n9 Hogy szólhass a foglyoknak: Menjetek; azoknak, akik sötétségben ülnek: mutassátok meg magatokat! Az utakon fognak legelni, és minden magas helyen lesznek legelőik.\n\n10 Nem éheznek, se nem szomjaznak, a hőség vagy a nap sem veri majd őket; mert az vezeti őket, aki irgalommal van irántuk, méghozzá vizek forrásai mentén irányítja őket.\n\n11 És minden hegyemet úttá teszem, és felmagasztaltatnak az országutaim.\n\n12 És akkor, Ó Izráel háza, íme, ezek messziről jönnek; és lásd, ezek északról és nyugatról, és ezek Sin földjéről.\n\n13 Énekeljetek, Ó mennyek; és légy örömteli, Ó föld; mert megalapíttatnak azoknak lábai, akik keleten vannak; és törjetek ki éneklésbe, Ó hegyek; nem sújtanak le rájuk többé; mert megvigasztalta népét az Úr, és irgalommal lesz nyomorultjai iránt.\n\n14 De íme, Sion ezt mondta: Elhagyott engem az Úr, és megfeledkezett rólam az én Uram – de ő majd megmutatja, hogy nem.\n\n15 Mert megfeledkezhet-e egy nő szoptatós gyermekéről, hogy ne könyörülne méhe fián? Igen, ők tán megfeledkeznek, de én nem fogok elfeledkezni rólad, Ó Izráel háza.\n\n16 Íme, kezem tenyerére véstelek; szüntelen előttem vannak falaid.\n\n17 Fiaid pusztítóid ellen sietnek; és ők, akik pusztává tettek, elmennek tőled.\n\n18 Emeld fel szemeidet, nézz körül és lásd; ezek mind összegyűlnek, és el fognak jönni hozzád. És ahogy élek, mondja az Úr, bizonyára felöltözteted magad mindannyiukkal, mint ékszerrel, és felöltöd azokat, mint egy menyasszony.\n\n19 Mert puszta és elhagyott helyeid, és elpusztításod földje már most túl szűk lesz a lakosok miatt; és azok, akik felemésztettek téged, messze lesznek.\n\n20 A gyermekek, melyek azután lesznek neked, miután az elsőt elvesztetted, ismét azt mondják majd füleidbe: A hely túl szoros számomra; adj helyet nekem, hogy lakhassam!\n\n21 Akkor fogod te majd ezt mondani a szívedben: Ki nemzette nekem ezeket; látván, hogy elvesztettem gyermekeimet és elhagyatott vagyok, fogoly, és ide s tova költözöm? És ki támasztotta ezeket? Íme, engem egyedül hagytak, hol voltak ezek?\n\n22 Így szól az Úristen: Íme, felemelem kezem a nemzsidókhoz; és felállítom zászlómat a népnek; és ők karjaikban hozzák fiaidat, és vállukon hordják leányaidat.\n\n23 És királyok lesznek a gondviselőid, és királynőik a dajkáid; meghajolnak előtted, arcukkal a föld felé, és lenyalják a port lábaidról; és tudni fogod, hogy én vagyok az Úr, mert nem szégyenülnek meg, akik rám várnak.\n\n24 Mert el lehet-e venni a zsákmányt a hatalmastól, avagy megszabadulhatnak-e a törvényes foglyok?\n\n25 De így szól az Úr: még a hatalmas foglyait is el fogják venni, és megszabadul a rettenetes zsákmánya; mert én fogok vitatkozni azzal, aki veszekedik veled, és én fogom megszabadítani gyermekeidet.\n\n26 És saját testükkel etetem meg azokat, akik elnyomnak téged; megrészegednek saját vérüktől, mint az édes bortól; és minden test megtudja, hogy én, az Úr vagyok a Szabadítód és a Megváltód, Jákób Hatalmasa.\n\n", "1-ne 22": "[center][font_size=26]22. Fejezet[/font_size][/center]\n\n[i]Izráelt az egész föld színén szétszórják – A nemzsidók gondozzák és táplálják Izráelt az evangéliummal az utolsó napokban – Izráelt összegyűjtik és megszabadítják, és a gonoszok elégnek, mint a tarló – Az ördög királysága elpusztul és a Sátánt megkötözik. Mintegy Kr.e. 588–570.[/i]\n\n1 És most lőn, hogy miután én, Nefi felolvastam ezeket a rézlemezekre vésett dolgokat, fivéreim hozzám jöttek és ezt kérdezték tőlem: Mit jelentenek ezek a dolgok, amiket felolvastál? Íme, azon dolgok szerint kell-e őket érteni, melyek lelkiek, amelyek a lélek és nem a test szerint történnek majd?\n\n2 És én, Nefi ezt mondtam nekik: Íme, a Lélek hangja nyilvánította ki őket a prófétának; mert a Lélek tudat minden olyan dolgot a prófétákkal, ami az emberek fiaival a test szerint bekövetkezik.\n\n3 Tehát a dolgok, melyekből felolvastam, olyan dolgok, melyek mind a testi, mind a lelki dolgokra vonatkoznak; mert úgy tűnik, hogy Izráel háza előbb vagy utóbb szét lesz szórva az egész föld színén, és minden nemzet között.\n\n4 És íme, sokan vannak, akik már most elvesztek azok tudomásából, akik Jeruzsálemben vannak. Igen, minden törzsnek legnagyobb részét elvezették; és ide s tova szórták szét őket a tenger szigetein; és hogy hol vannak, senki nem tudja közülünk, csak azt tudjuk, hogy elvezették őket.\n\n5 És minek utána elvezették őket, megjövendölték velük kapcsolatban ezeket a dolgokat, és mindazokkal kapcsolatban is, akik ezután szóratnak szét és keverednek, Izráel Szentje miatt; mert ellene fogják megkeményíteni a szívüket; tehát szétszóratnak minden nemzet között, és minden ember gyűlölni fogja őket.\n\n6 Mégis, miután a nemzsidók gondjaikba vették őket, és az Úr felemelte kezét a nemzsidókhoz, és zászlóként felállította őket, és fiaikat karjaikban hordozták és leányaikat vállukon hordozták, íme, ezek a dolgok, melyekről szóltak, szó szerintiek; mert ilyenek az Úrnak atyáinkkal kötött szövetségei; és ez minket jelent az eljövendő napokban, és testvéreinket is, akik Izráel házából valók.\n\n7 És azt jelenti, hogy eljön majd az idő, hogy miután egész Izráel háza szétszóratott és keveredett, az Úristen egy hatalmas nemzetet támaszt a nemzsidók között, igen, méghozzá ezen föld színén; és a mi magunk általuk szóratik majd szét.\n\n8 És miután magunk szétszóratott, az Úristen egy csodálatos munka elvégzéséhez kezd majd a nemzsidók között, ami nagy értékkel bír majd magunk számára; ez tehát ahhoz van hasonlítva, amint a nemzsidók gondjaikba veszik, valamint karjaikban és vállukon hordozzák őket.\n\n9 És ez nagy értékkel bír majd a nemzsidók számára is; de nemcsak a nemzsidóknak, hanem Izráel egész házának is, mert tudatja a mennyek Atyjának Ábrahámmal kötött szövetségeit, mondván: a te magodban áldatik meg a föld minden nemzetsége.\n\n10 És szeretném, testvéreim, ha tudnátok, hogy a föld minden nemzetségét nem lehet megáldani, ha nem fedi fel karját minden nemzet szeme előtt.\n\n11 Az Úristen tehát hozzákezd, hogy minden nemzet szeme előtt felfedje karját, előhozva szövetségeit és evangéliumát azoknak, akik Izráel házából valók.\n\n12 Ismét kihozza tehát őket a fogságból és összegyűjti őket örökségük földjeire; és kihozza őket a homályból és a sötétségből; és akkor majd tudni fogják, hogy az Úr a Szabadítójuk és a Megváltójuk, Izráel Hatalmasa.\n\n13 És a vére annak a hatalmas és utálatos egyháznak, mely az egész föld paráznája, saját fejük ellen fordul; mert maguk között háborúznak, és saját kezük kardja hull majd a saját fejükre, és saját vérüktől részegednek meg.\n\n14 És minden nemzet, amely ellened háborúzik, Ó Izráel háza, egymás ellen fordíttatik, és beleesnek abba a verembe, amelyet azért ástak, hogy tőrbe csalják az Úr népét. És mindenki elpusztul, aki Sion ellen harcol, és az a hatalmas parázna, aki elferdítette az Úrnak helyes útjait, igen, az a hatalmas és utálatos egyház, a porba omlik, és nagy lesz annak bukása.\n\n15 Mert íme, mondja a próféta, gyorsan eljön az idő, amikor a Sátánnak nem lesz több hatalma az emberek gyermekeinek szíve felett; mert hamarosan eljön a nap, amikor minden kevély, és mindenki, aki gonoszul cselekszik, olyan lesz, mint a tarló; és eljön a nap, amikor el kell égniük.\n\n16 Mert hamarosan eljön az idő, amikor Isten haragjának teljessége kiömlik az emberek gyermekeinek összességére; mert nem tűri, hogy a gonoszok elpusztítsák az igazlelkűeket.\n\n17 Hatalma által megőrzi tehát az igazlelkűeket, még akkor is, ha úgy lészen, hogy haragja teljességének el kell jönnie, és az igazlelkűeket meg kell őrizni, még úgy is, hogy ellenségeiket tűz pusztítja el. Az igazlelkűeknek tehát nem kell félniük, mert így szól a próféta, megszabadítják őket, még akkor is, ha ez tűz által történik.\n\n18 Íme, fivéreim, azt mondom nektek, hogy mindezen dolgoknak rövidesen be kell következniük, igen, méghozzá vérnek, és tűznek, és füstpárának kell eljönnie; és ennek szükségképpen ezen föld színén kell lennie; és ez a test szerint jön el az emberekhez, ha úgy lészen, hogy megkeményítik a szívüket Izráel Szentje ellen.\n\n19 Mert íme, az igazlelkűek nem fognak elveszni; mert biztosan eljön az idő, amikor mindazok, akik Sion ellen harcolnak, kivágatnak.\n\n20 És az Úr biztosan el fog készíteni népe számára egy utat, Mózes szavainak betöltésére, melyeket szólt, mondván: Prófétát támaszt nektek az Úr, Istenetek, hozzám hasonlót; őt halljátok meg minden dologban, amit csak mond nektek. És lészen, hogy mindazok, akik nem akarják meghallani ezt a prófétát, kivágatnak a nép közül.\n\n21 És most én, Nefi kijelentem nektek, hogy ez a próféta, akiről Mózes szólt, Izráel Szentje volt; igazlelkűségben fog tehát ítéletet tartani.\n\n22 És az igazlelkűeknek nem kell félniük, mert ők azok, akiket nem pusztítanak el. Hanem az ördög királysága, amely az emberek gyermekei között lesz felállítva, mely királyságot azok között alapítják, akik a testben vannak –\n\n23 Mert gyorsan eljön majd az idő, amikor minden egyház, mely azért lett felállítva, hogy nyerészkedjen, és mindazok, melyek azért épültek, hogy hatalmat nyerjenek a test felett, és azok, akik azért lettek felállítva, hogy népszerűek legyenek a világ szemében, és azok, akik a test kívánságait és a világ dolgait keresik, és hogy mindenféle gonoszságot cselekedjenek; igen, egyszóval mindazok, akik az ördög királyságához tartoznak, ők azok, akiknek félni, és remegni és reszketni kell majd; ők azok, akiket a porba döntenek; ők azok, akiket, mint a tarlót meg kell hogy emésszenek; és ez a próféta szavai szerint van.\n\n24 És gyorsan eljön az idő, amikor elő kell vezetni az igazlelkűeket, mint az istálló borjait, és Izráel Szentjének uralkodnia kell fennhatósággal, és erővel, és hatalommal és nagy dicsőséggel.\n\n25 És összegyűjti gyermekeit a föld négy szegletéből; és megszámlálja juhait és azok ismerik őt; és lesz egy nyáj és egy pásztor; és ő eteti juhait, és őbenne lelnek legelőre.\n\n26 És népének igazlelkűsége miatt, Sátánnak nem lesz hatalma; tehát sok éven át nem lehet majd szabadon; mert nincs hatalma az emberek szíve felett, mert azok igazlelkűségben élnek és Izráel Szentje uralkodik.\n\n27 És most íme, én, Nefi azt mondom nektek, hogy mindezen dolgoknak a test szerint kell eljönnie.\n\n28 De íme, minden nemzet, nemzetség, nyelv és nép biztonságban él majd Izráel Szentjével, ha úgy lészen, hogy bűnbánatot tartanak.\n\n29 És most én, Nefi bevégzem ezt; mivel még nem merek tovább beszélni ezen dolgokat illetően.\n\n30 Tehát fivéreim, szeretném, ha megfontolnátok, hogy a dolgok, melyeket a rézlemezekre írtak, igazak; és bizonyságot tesznek róla, hogy az embernek engedelmeskedni kell Isten parancsolatainak.\n\n31 Nem kell tehát azt gondolnotok, hogy én és atyám vagyunk az egyetlenek, akik bizonyságot tettek és tanították is ezeket. Ha tehát engedelmeskedtek a parancsolatoknak és mindvégig kitartotok, akkor megszabadultok az utolsó napon. És ez így van. Ámen.\n\n", "2-ne 1": "[center][font_size=26]Nefi második könyve[/font_size][/center]\n\nBeszámoló Lehi haláláról. Nefi fivérei lázadoznak ellene. Az Úr figyelmezteti Nefit, hogy menjen el a vadonba. Utazásai a vadonban, és így tovább.\n\n[center][font_size=26]1. Fejezet[/font_size][/center]\n\n[i]Lehi egy szabad földről prófétál – Magját szétszórják és lesújtanak rájuk, ha elutasítják Izráel Szentjét – Fiait arra buzdítja, hogy öltsék magukra az igazlelkűség fegyverzetét. Mintegy Kr.e. 588–570.[/i]\n\n1 És most lőn, hogy miután én, Nefi bevégeztem fivéreim tanítását, atyánk, Lehi is sok dolgot mondott nekik; és elismételte nekik, milyen nagy dolgokat tett értük az Úr, amikor kihozta őket Jeruzsálem földjéről.\n\n2 És beszélt nekik lázongásaikat illetően a vizeken, és Isten irgalmáról, hogy megkímélte életüket és így a tenger nem nyelte el őket.\n\n3 És beszélt nekik a megígért földet illetően is, amit elnyertek – milyen irgalmas volt az Úr, amikor figyelmeztetett bennünket, hogy meneküljünk el Jeruzsálem földjéről.\n\n4 Mert íme, mondta, látomást láttam, melyből tudom, hogy Jeruzsálem elpusztult; és ha Jeruzsálemben maradtunk volna, mi is elvesztünk volna.\n\n5 De, mondta, megpróbáltatásaink ellenére, elnyertünk egy megígért földet, egy olyan földet, amely kiválóbb minden más földnél; egy földet, melyről az Úristen szövetséget kötött velem, hogy magom örökségének földje lesz. Igen, az Úr szövetségben nekem ígérte ezt a földet, és gyermekeimnek mindörökre, és még mindazoknak, akiket más földekről kivezet majd az Úr keze.\n\n6 Tehát én, Lehi a bennem lévő Lélek munkálkodásai szerint prófétálom, hogy senki sem jön erre a földre, hacsak nem az Úr keze hozza.\n\n7 Ez a föld tehát annak van szentelve, akit ő hoz. És ha úgy lészen, hogy azon parancsolatok szerint szolgálják őt, melyeket adott, egy szabad föld lesz számukra; tehát sohasem fogják őket fogságba hurcolni; ha mégis, akkor az a gonoszság miatt lesz; mert ha a gonoszság elhatalmasodik, átkozott lesz miattuk ez a föld, de az igazlelkűek számára áldott lesz az mindörökre.\n\n8 És íme, bölcsesség szerint való, hogy ez a föld egyelőre megőriztessék más nemzetek tudomásától; mert íme, sok nemzet özönlené el ezt a földet, hogy nem lenne helye örökségnek.\n\n9 Tehát én, Lehi ígéretet kaptam, hogy amennyiben azok, akiket az Úristen kihoz Jeruzsálem földjéről, betartják a parancsolatait, boldogulni fognak ezen föld színén, és megőriztetnek más nemzetektől, hogy sajátjukként birtokolhassák ezt a földet. És ha úgy lészen, hogy betartják a parancsolatait, áldottak lesznek ezen föld színén, és senki nem lesz, aki háborgassa őket, senki, aki elvegye örökségük földjét; és biztonságban élnek mindörökké.\n\n10 De íme, amikor eljön az idő, hogy hitetlenségbe süllyednek, miután olyan nagyszerű áldásokat kaptak az Úr kezétől – tudomást szerezvén a föld és minden ember teremtéséről, ismervén az Úr nagyszerű és csodálatos munkáit a világ teremtésétől kezdve; hatalmat kapván, hogy hit által minden dolgot megtegyenek, birtokukban tudván minden parancsolatot a kezdettől fogva, és az ő végtelen jósága által elhozatván erre a becses, megígért földre – íme, mondom, ha eljön az a nap, hogy elutasítják Izráel Szentjét, az igaz Messiást, Megváltójukat és Istenüket, íme, annak ítéletei pihennek meg rajtuk, aki igazságos.\n\n11 Igen, más nemzeteket hoz el hozzájuk, és hatalmat ad nekik, és elveszi tőlük birtokolt földjeiket, és szétszóratja őket és lesújtat rájuk.\n\n12 Igen, amint egyik nemzedéket felváltja a másik, vérontások lesznek, és nagy meglátogatások közöttük; tehát fiaim, szeretném, ha emlékeznétek; igen, szeretném, ha hallgatnátok szavaimra.\n\n13 Ó, hogy felébrednétek; felébrednétek egy mély álomból, igen, méghozzá a pokol álmából, és leráznátok a rettenetes láncokat, melyekkel megkötöztek, melyek azok a láncok, amelyek megkötözik az emberek gyermekeit, hogy foglyokként elhurcolják őket, le a nyomorúság és a jaj örök szakadékába.\n\n14 Ébredjetek! És keljetek fel a porból és halljátok egy reszkető szülő szavait, akinek végtagjait nemsokára le kell fektetnetek a hideg és csendes sírba, ahonnan egyetlen utazó sem képes visszatérni; még egy pár nap, és megyek az egész földnek útján.\n\n15 De íme, az Úr megváltotta lelkemet a pokoltól; láttam dicsőségét és szeretetének karjai örökre átölelnek.\n\n16 És szeretném, ha emlékeznétek az Úr rendelkezéseinek és ítéleteinek betartására; íme, ez volt lelkem aggodalma a kezdettől fogva.\n\n17 Szívemre időről időre bánat nehezedett, mert féltem, hogy keményszívűségetek miatt az Úr, a ti Istenetek, haragjának teljességében jön ellenetek, hogy örökre kivágattok és elpusztultok.\n\n18 Vagy pedig átok száll rátok sok nemzedéken át; és kard és éhínség látogat meg titeket, és gyűlölnek, és az ördög akarata és fogsága szerint vezetnek benneteket.\n\n19 Ó fiaim, bár ne jönnének el rátok mindezen dolgok, hanem az Úr kiváló és kedvelt népe lennétek. De íme, legyen meg az ő akarata, mert az ő útja mindörökké az igazlelkűség.\n\n20 És ő azt mondta: Amennyiben betartjátok parancsolataimat, boldogulni fogtok a földön; de amennyiben nem tartjátok be parancsolataimat, kivágattok a színem elől.\n\n21 És most, hogy lelkemnek öröme lehessen bennetek, és hogy szívem boldogan hagyja el ezt a világot miattatok, hogy ne a fájdalom és a szomorúság vigyen le a sírba, keljetek fel a porból, fiaim, és legyetek férfiak, és legyetek eltökéltek, egy elmével és egy szívvel, minden dologban egységesen, nehogy fogságba hurcoljanak benneteket;\n\n22 Hogy ne átkozzanak meg benneteket keserves átokkal; és azért is, hogy ne vonjátok magatokra egy igazságos Isten nemtetszését, hogy elpusztuljatok, igen, mind a lélek és a test örök pusztulását.\n\n23 Ébredjetek, fiaim; öltsétek magatokra az igazlelkűség fegyverzetét. Rázzátok le a láncokat, melyekkel megkötöztek, és jöjjetek elő a homályból, és keljetek fel a porból.\n\n24 Ne lázadozzatok többé fivéretek ellen, akinek meglátásai dicsőségesek voltak, és aki attól az időtől fogva betartotta a parancsolatokat, hogy elhagytuk Jeruzsálemet; és aki eszköz volt Isten kezében; elhozván minket a megígért földre; mert ha ő nincs, éhen kellett volna vesznünk a vadonban; ti mégis arra törekedtetek, hogy elvegyétek az életét; igen, és sok bánatot szenvedett el miattatok.\n\n25 És én rendkívül félek és reszketek miattatok, hogy ismét szenvedni fog; mert íme, megvádoltátok, hogy hatalomra és felhatalmazásra törekedett felettetek; de én tudom, hogy nem törekedett hatalomra, sem felhatalmazásra felettetek, hanem Isten dicsőségére törekedett, és a ti saját örök jólétetekre.\n\n26 És ti zúgolódtatok, mert nyílt volt hozzátok. Azt mondjátok, hogy csípős beszédet használt; azt mondjátok, hogy haragudott rátok; de íme, csípős beszéde a benne lévő Isten szava erejének csípőssége volt; és az, amit ti haragnak hívtok, az igazság volt, aszerint, ami Istenben van, amit nem tudott visszatartani, merészen kijelentvén a gonoszságaitokat illető dolgokat.\n\n27 És szükségképpen vele kell lennie Isten hatalmának, méghozzá annyira, hogy megparancsolja nektek, hogy engedelmeskednetek kell. De íme, ez nem ő volt, hanem az Úr Lelke, mely benne volt, mely szólásra nyitotta száját, hogy nem csukhatta be azt.\n\n28 És most fiam Lámán, és Lemuel és Sam, és ti is fiaim, akik Ismáel fiai vagytok, íme, ha Nefi szavára hallgattok, nem vesztek el. És ha hallgattok rá, egy áldást hagyok rajtatok, igen, méghozzá első áldásomat.\n\n29 De ha nem hallgattok rá, elveszem első áldásomat; igen, méghozzá az én áldásomat, és az rajta fog megpihenni.\n\n30 És most, Zorám, tehozzád szólok: Íme, Lábán szolgája vagy; mégis kihozattál Jeruzsálem földjéről, és tudom, hogy mindörökké igaz barátja vagy fiamnak, Nefinek.\n\n31 Tehát mert hűséges voltál, magod áldott lesz az ő magjával, hogy sokáig jólétben fognak élni ezen föld színén; és a közöttük lévő gonoszság kivételével semmi nem árt majd nekik vagy zavarja meg jólétüket ezen föld színén mindörökké.\n\n32 Tehát ha betartjátok az Úr parancsolatait, akkor az Úr, fiam magjával együtt a te magod biztonságának szentelte ezt a földet.\n\n", "2-ne 2": "[center][font_size=26]2. Fejezet[/font_size][/center]\n\n[i]A megváltás a Szent Messiás által jön el – A választás szabadsága (akarat) nélkülözhetetlen a léthez és a fejlődéshez – Ádám elbukott, hogy emberek lehessenek – Az emberek szabadon választhatják a szabadságot és az örök életet. Mintegy Kr.e. 588–570.[/i]\n\n1 És most, Jákób, tehozzád szólok: gyötrelmem napjainak elsőszülöttje vagy a vadonban. És íme, gyermekkorodban megpróbáltatásokat és sok bánatot szenvedtél el fivéreid durvasága miatt.\n\n2 Mindazonáltal, Jákób, elsőszülöttem a vadonban, ismered Isten nagyságát; és ő javadra fogja szentelni megpróbáltatásaidat.\n\n3 Áldott lesz tehát a lelked, és biztonságban élsz majd fivéreddel, Nefivel; és napjaidat Istened szolgálatában fogod tölteni. Tudom tehát, hogy megváltattál, Megváltód igazlelkűsége miatt; mert láttad, hogy az idő teljességében eljön, hogy szabadulást hozzon az embereknek.\n\n4 És fiatalkorodban megláttad az ő dicsőségét; tehát áldott vagy, éppen úgy, mint azok, akiknek testben fog szolgálni; mert a Lélek ugyanaz tegnap, ma és mindörökké. És az út az ember bukása óta el van készítve, és a szabadítás fizetség nélküli.\n\n5 És elegendő utasítást kaptak az emberek, hogy különbséget tegyenek jó és gonosz között. És a törvény megadatott az embereknek. És a törvény által egyetlen test sincs igazolva; vagyis a törvény által vágatnak ki az emberek. Igen, a természet törvénye által kivágattak; és ezen kívül a lelki törvény által elvesznek attól, ami jó, és mindörökké nyomorultak lesznek.\n\n6 A megváltás tehát a Szent Messiásban és ő általa jön el; mert ő telve van kegyelemmel és igazsággal.\n\n7 Íme, áldozatként felajánlja magát a bűnért, hogy beteljesítse a törvényt, mindazokért, akiknek megtört a szívük és töredelmes a lelkük; és senki másért nem teljesíthető be a törvény.\n\n8 Mily nagy tehát annak fontossága, hogy ezen dolgokat tudassák a föld lakóival, hogy tudhassák, hogy nincs olyan test, mely Isten jelenlétében lakhat, hacsak nem a Szent Messiás érdemei, és irgalma és kegyelme által, aki leteszi életét a test szerint, és a Lélek hatalma által újra felveszi azt, hogy véghezvigye a halottak feltámadását, lévén az első, aki felkel.\n\n9 Ő tehát Istennek zsengéje, mivel közbenjár mind az emberek gyermekeiért; és akik hisznek benne, megszabadulnak.\n\n10 És a mindenkiért történő közbenjárás miatt, minden ember Istenhez jön; tehát az ő színe elé állnak, hogy általa megítéltessenek, a benne lévő igazság és szentség szerint. A törvény beteljesítése tehát, melyet a Szent adott, hogy ki lett szabva a büntetés, melyet ahhoz rendeltek, mely hozzárendelt büntetés ellentétben van azzal a boldogsággal, mely hozzárendeltetett, hogy beteljesítse az engesztelést –\n\n11 Mert szükségképpen minden dologban ellentétnek kell lennie. Ha nem lenne – én vadonbeli elsőszülöttem – akkor nem lehetne igazlelkűséget véghezvinni, sem gonoszságot, sem szentséget sem nyomorúságot, sem jót sem rosszat. Tehát szükségképpen minden dolognak egy összetételnek kell lennie; mert ha egyetlen részből állna, akkor szükségképpen olyannak kellene maradnia, mintha halott lenne, nem rendelkezvén sem élettel sem halállal, sem romlandósággal sem romolhatatlansággal, sem boldogsággal sem nyomorúsággal, sem érzékkel sem érzéketlenséggel.\n\n12 Tehát szükségképpen semmit érő dolognak kellett volna teremtetnie, tehát nem lenne cél teremtése szándékában. Ezen dolognak tehát szükségszerűen meg kellene semmisítenie Isten bölcsességét, és örökkévaló céljait, valamint Isten hatalmát, és irgalmát és igazságosságát is.\n\n13 És ha azt mondjátok, hogy nincs törvény, azt is mondhatjátok, hogy nincs bűn. Ha azt mondjátok, hogy nincs bűn, azt is mondhatjátok, hogy nincs igazlelkűség. És ha nincs igazlelkűség, nincs boldogság. És ha nincs igazlelkűség, sem boldogság, nincs büntetés, sem nyomorúság. És ha ezek a dolgok nincsenek, nincs Isten. És ha nincs Isten, mi nem vagyunk, sem a föld; mert nem lehetett volna a dolgok megteremtése, sem ami cselekedjen, sem amivel cselekedjenek; tehát minden dolognak el kellett volna tűnnie.\n\n14 És most, fiaim, mindezen dolgokat hasznotokra és okulásotokra mondom nektek; mert van Isten, és ő teremtett minden dolgot, az egeket is és a földet, és minden dolgot, ami azokban van, azt is, ami cselekedjen, és azt is, amivel cselekedjenek.\n\n15 És hogy létrehozza örökkévaló céljait az ember végső állapotában, miután megteremtette első szüleinket, és a mező vadjait és a lég madarait, egyszóval minden dolgot, ami teremtetett, szükségképpen, feltétlenül lennie kellett egy ellentétnek; méghozzá a tiltott gyümölcsnek, ellentéteként az élet fájának; lévén az egyik édes és a másik keserű.\n\n16 Az Úristen megadta tehát az embernek, hogy önmagáért cselekedjék. Az ember tehát nem tudna önmagáért cselekedni, ha nem úgy lenne, hogy csábítja az egyik vagy a másik.\n\n17 És nekem, Lehinek, azon dolgok szerint, amiket olvastam, szükségképpen azt kell gondolnom, hogy Istennek egy angyala, aszerint, ami meg van írva, lebukott a mennyből; tehát ördög lett belőle, arra törekedvén, ami gonosz Isten előtt.\n\n18 És mivel lebukott a mennyből, és örökre nyomorulttá vált, még az egész emberiség nyomorúságára is törekedett. Azt mondta tehát Évának, igen, méghozzá ama régi kígyó, aki az ördög, aki minden hazugság atyja, ezt mondta tehát: Egyél a tiltott gyümölcsből, és nem haltok meg, hanem olyanok lesztek, mint Isten, felismervén jót és gonoszt.\n\n19 És miután Ádám és Éva ettek a tiltott gyümölcsből, kiűzettek az Éden kertjéből, hogy műveljék a földet.\n\n20 És gyermekeket hoztak világra; igen, méghozzá az egész föld családját.\n\n21 És meg lettek hosszabbítva az emberek gyermekeinek napjai, Isten akarata szerint, hogy bűnbánatot tarthassanak, míg a testben vannak; állapotuk tehát a próbatétel állapota lett, és idejük meg lett hosszabbítva, azon parancsolatok szerint, melyeket az Úristen az emberek gyermekeinek adott. Mert ő parancsolatot adott, hogy minden embernek bűnbánatot kell tartania; mert minden embernek megmutatta, hogy elvesztek, szüleik vétke miatt.\n\n22 És most, íme, ha Ádám nem vétkezett volna, nem bukott volna el, hanem az Éden kertjében maradt volna. És minden dolognak, mely teremtetett, ugyanabban az állapotban kellett volna maradnia, amelyben teremtése után volt; és mindörökre megmaradtak volna és nem lenne végük.\n\n23 És nem lettek volna gyermekeik; tehát egy ártatlan állapotban maradtak volna, nem rendelkezvén örömmel, mert nem ismernék a nyomorúságot; nem cselekedvén jót, mert nem ismernének bűnt.\n\n24 De íme, minden dolog annak bölcsessége szerint történt, aki minden dolgot tud.\n\n25 Ádám elbukott, hogy lehessenek emberek; és az emberek azért vannak, hogy örömük lehessen.\n\n26 És az idő teljességében eljön a Messiás, hogy az emberek gyermekeit megválthassa a bukástól. És mivel megváltják őket a bukástól, mindörökre szabadok lesznek, felismervén a jót a gonosztól; hogy önmaguk cselekedjenek, és ne velük cselekedjenek, kivéve a törvény büntetése által a nagy és utolsó napon, azon parancsolatok szerint, melyeket Isten adott.\n\n27 Az emberek tehát szabadok a test szerint, és minden dolog megadatott nekik, melyre az embernek szüksége van. És szabadon választhatják a szabadságot és az örök életet, minden ember nagy Közbenjárója által, vagy választhatják a fogságot és a halált, az ördög fogsága és hatalma szerint; mert ő arra törekszik, hogy minden ember olyan nyomorult lehessen, mint ő maga.\n\n28 És most, fiaim, szeretném, ha a nagy Közbenjáróra tekintenétek, és hallgatnátok nagyszerű parancsolataira; és hűek lennétek a szavaihoz, és az örök életet választanátok, Szent Lelkének akarata szerint;\n\n29 És nem az örök halált választanátok, a test és az abban lévő gonosz akarata szerint, mely hatalmat ad az ördög lelkének, hogy foglyul ejtsen, hogy lehurcoljon benneteket a pokolba, hogy ott uralkodhasson felettetek a saját királyságában.\n\n30 Mindannyiotokhoz szóltam ezt a néhány szót, fiaim, próbatételem utolsó napjaiban; és én a jó részt választottam, a próféta szavai szerint. És nincs más célom, csak a ti lelketek örökkévaló jóléte. Ámen.\n\n", "2-ne 3": "[center][font_size=26]3. Fejezet[/font_size][/center]\n\n[i]József Egyiptomban látomásban látta a nefitákat – Prófétált Joseph Smith-ről, az utolsó napi látnokról, Mózesről, aki Izráelt megszabadítja; és Mormon könyvének előjöveteléről. Mintegy Kr.e. 588–570.[/i]\n\n1 És most hozzád szólok, József, utolsó szülöttem. Megpróbáltatásaim vadonjában születtél; igen, legnagyobb bánatom idején szült téged anyád.\n\n2 És bár neked is szentelné az Úr ezt a földet, mely igen értékes föld, örökségedül és magod örökségéül fivéreiddel, a te biztonságodnak mindörökké, ha úgy lészen, hogy megtartjátok Izráel Szentjének parancsolatait.\n\n3 És most, József, utolsó szülöttem, akit megpróbáltatásaim vadonjából hoztalak ki, bár megáldana az Úr mindörökre, mert magod nem pusztul el teljesen.\n\n4 Mert íme, az én ágyékom gyümölcse vagy, és én József leszármazottja vagyok, akit fogolyként Egyiptomba hurcoltak. És nagyszerűek voltak az Úr szövetségei, melyeket Józseffel kötött!\n\n5 Tehát József valóban látta napjainkat. És elnyert egy ígéretet az Úrtól, hogy ágyékának gyümölcséből az Úristen egy igazlelkű ágat nevel Izráel házának; nem a Messiást, hanem egy ágat, amely később letöretik, mégis meg fognak emlékezni róla az Úr szövetségeiben, hogy a Messiás az utolsó napokban kinyilváníttatik nekik, a hatalom lelkében, kihozván őket a sötétségből a világosságra – igen, a rejtett sötétségből és fogságból a szabadságra.\n\n6 Mert József valóban bizonyságot tett, mondván: Látnokot támaszt az Úr, Istenem, aki kiváló látnok lesz ágyékom gyümölcse számára.\n\n7 Igen, József valóban ezt mondta: Így szól hozzám az Úr: Választott látnokot támasztok ágyékod gyümölcséből; és nagyra becsülik majd ágyékod gyümölcse között. És parancsolatot adok neki, hogy tegyen meg egy olyan munkát ágyékod gyümölcsének, testvéreinek, ami nagyon értékes lesz számukra, olyannyira, hogy tudomásukra hozza a szövetségeket, melyeket atyáiddal kötöttem.\n\n8 És adok neki egy parancsolatot, hogy semmi más munkát ne tegyen, csak azt a munkát, amit én parancsolok neki. És naggyá teszem szememben; mivel az én munkámat végzi.\n\n9 És olyan nagy lesz, mint Mózes, akiről megmondtam, hogy támasztom nektek, hogy kiszabadítsa népemet, Ó Izráel háza.\n\n10 És Mózest támasztom, hogy kiszabadítsa népedet Egyiptom földjéről.\n\n11 De egy látnokot támasztok ágyékod gyümölcséből, és neki adok hatalmat, hogy szavamat előhozza ágyékod magjának – és ne csak hogy szavamat előhozza, mondja az Úr, de hogy meggyőzze őket szavamról, mely már azelőtt eljutott hozzájuk.\n\n12 Ágyékod gyümölcse tehát írni fog; és Júda ágyékának gyümölcse írni fog; és az amit a te ágyékod gyümölcse ír, és az is, amit Júda ágyékának gyümölcse ír, eggyé nő, meghazudtolván a hamis tanokat, és megszüntetvén a vitatkozásokat, és békét teremtvén ágyékod gyümölcse között; és elvezetvén őket atyáik ismeretéhez az utolsó napokban, és szövetségeim ismeretéhez, mondja az Úr.\n\n13 És gyengeségből erőssé tétetik, azon a napon, amikor munkám megkezdődik egész népem között, visszaállítva téged, Ó Izráel háza, mondja az Úr.\n\n14 És így prófétált József, mondván: Íme, azt a látnokot megáldja az Úr; és akik elpusztítására törekednek, azokat elpusztítják; mert ez az ígéret, amit az Úrtól ágyékom gyümölcsére vonatkozóan kaptam, be fog teljesülni. Íme, biztos vagyok ezen ígéret beteljesülésében;\n\n15 És rólam nevezik el nevét, és az atyja neve után lesz. És hasonló lesz hozzám; azon dolog miatt, melyet az Úr az ő keze által hoz elő, az Úr hatalma által hozza népemet a szabaduláshoz.\n\n16 Igen, így prófétált József: Biztos vagyok ezen dologban, mint ahogyan biztos vagyok a Mózesre vonatkozó ígéretben; mert az Úr ezt mondta nekem: Mindörökre megőrzöm magodat.\n\n17 És az Úr ezt mondta: Mózest támasztok, és hatalmat adok neki egy rúdban; és ítélőképességet adok neki az írásban. Nyelvét azonban nem oldom meg, hogy sokat beszéljen, nem teszem hatalmassá a beszédben. De leírom neki törvényemet, saját kezem ujjával; és adok neki egy szószólót.\n\n18 És az Úr azt is mondta nekem: Látnokot támasztok ágyékod gyümölcsének; és adok neki egy szószólót. És én íme, megadom neki, hogy leírja ágyékod gyümölcsének írását, ágyékod gyümölcsének; és ágyékod szószólója fogja azt kijelenteni.\n\n19 És a szavak, melyeket leír, azok a szavak lesznek, melyeknek bölcsességem szerint célszerű eljutni ágyékod gyümölcséhez. És olyan lesz ez, mintha ágyékod gyümölcse a porból kiáltana hozzájuk; mert én ismerem hitüket.\n\n20 És a porból kiáltanak; igen, méghozzá bűnbánatot a testvéreiknek, méghozzá miután sok nemzedék jött el utánuk. És lészen, hogy kiáltásuk eljut hozzájuk, méghozzá szavaik egyszerűsége szerint.\n\n21 Hitük miatt szavaik majd az én számból erednek fivéreikhez, akik ágyékod gyümölcse; és szavaik gyengeségét erőssé teszem hitükben, hogy megemlékeznek szövetségemről, melyet atyáiddal kötöttem.\n\n22 És most, íme, József fiam, ily módon prófétált ősatyám.\n\n23 Áldott vagy tehát ezen szövetség miatt; mert magod nem fog elpusztulni, mert hallgatnak a könyv szavaira.\n\n24 És egy hatalmas nevelkedik majd közöttük, aki sok jót tesz, szóban is és tettben is, eszköz lévén Isten kezében, rendkívüli hittel, hogy hatalmas csodákat műveljen, és megtegye azt a dolgot, mely nagyszerű Isten szemében, hogy sok visszaállítást vigyen véghez Izráel házának, és fivéreid magjának.\n\n25 És most, áldott vagy te, József. Íme, kicsi vagy; hallgass tehát fivéred, Nefi szavaira, és azon szavak szerint lesz majd véled, amelyeket megmondtam. Emlékezz haldokló atyád szavaira. Ámen.\n\n", "2-ne 4": "[center][font_size=26]4. Fejezet[/font_size][/center]\n\n[i]Lehi tanácsokkal látja el és megáldja utódait – Meghal és eltemetik – Nefi örvendezik Isten jóságában – Nefi mindörökre az Úrba helyezi bizalmát. Mintegy Kr.e. 588–570.[/i]\n\n1 És most én, Nefi, azon próféciákat illetően szólok, melyeket atyám mondott, Józsefet illetően, akit Egyiptomba hurcoltak.\n\n2 Mert íme, ő valóban prófétált magjának egészét illetően. És a próféciák, melyeket írt, nincs sok nagyobb azoknál. És prófétált minket, és az eljövendő nemzedékeinket illetően; és ezek a rézlemezekre vannak írva.\n\n3 Miután tehát atyám bevégezte beszédét József próféciáit illetően, hívta Lámán gyermekeit, fiait és leányait, és ezt mondta nekik: Íme, fiaim és leányaim, akik elsőszülöttem fiai és leányai vagytok, szeretném, ha meghallgatnátok szavaimat.\n\n4 Mert azt mondta az Úristen: Amennyiben betartjátok a parancsolataimat, boldogulni fogtok ezen a földön; és amennyiben nem tartjátok be a parancsolataimat, kivágattok a színem elől.\n\n5 De íme, fiaim és leányaim, nem tudok lemenni síromba, ha nem hagyok rajtatok egy áldást; mert íme, tudom, hogy ha azon út módja szerint nevelnek fel benneteket, amelyen mennetek kell, nem távoztok el attól.\n\n6 Ha tehát megátkoznak, íme, áldásomat hagyom rajtatok, hogy az átok levétessen rólatok, és szüleitek fejére szálljon.\n\n7 Tehát áldásom miatt az Úristen nem fogja megengedni, hogy elvesszetek; tehát irgalmas lesz hozzátok és magotokhoz mindörökre.\n\n8 És lőn, hogy miután atyám bevégezte beszédét Lámán fiaihoz és leányaihoz, maga elé hozatta Lemuel fiait és leányait.\n\n9 És szólt hozzájuk, mondván: Íme, fiaim és leányaim, akik második fiam fiai és leányai vagytok; íme, ugyanazt az áldást hagyom nektek, amelyet Lámán fiainak és leányainak hagytam: Ti sem fogtok tehát teljesen elpusztulni; de magotok végül is áldott lesz.\n\n10 És lőn, hogy miután atyám bevégezte hozzájuk intézett beszédét, íme, Ismáel fiaihoz szólt, igen, és még egész háza népéhez.\n\n11 És miután bevégezte hozzájuk intézett beszédét, Samhoz szólt, mondván: Áldott vagy te és magod; mert fivéredhez, Nefihez hasonlóan örökölni fogod ezt a földet. És magod az ő magjához számláltatik; és te hasonló leszel fivéredhez, és magod az ő magjához; és életed minden napján áldott leszel.\n\n12 És lőn, hogy miután atyám, Lehi, egész háza népéhez szólt, szíve érzései és az Úr Lelke szerint, mely benne volt, megöregedett. És lőn, hogy meghalt és eltemettetett.\n\n13 És lőn, hogy nem sok nappal halála után, Lámán és Lemuel és Ismáel fiai megharagudtak rám az Úr intelmei miatt.\n\n14 Mert én, Nefi, kényszerítve voltam, hogy szóljak hozzájuk, az ő szava szerint; mert én sok dolgot mondtam nekik, és atyám is, halála előtt; mely beszédekből sok le van írva a másik lemezeimen; mert az inkább történelmi rész a másik lemezeimen van leírva.\n\n15 És ezekre lelkem dolgait írom, és sok mindent a szentírásokból, amelyek a rézlemezekre vannak vésve. Mert lelkem gyönyörködik a szentírásokban, és szívem elgondolkozik rajtuk, és leírom őket gyermekeim okulására és hasznára.\n\n16 Íme, lelkem gyönyörködik az Úr dolgaiban, és szívem szüntelenül elgondolkozik azon dolgokon, amiket láttam és hallottam.\n\n17 Mégis, az Úr nagy jóságának ellenére, melyben megmutatta nekem nagyszerű és csodálatos műveit, szívem így kiált fel: Ó én nyomorult ember! Igen, szívem el van keseredve testem miatt; lelkem bánkódik gonoszságaim miatt.\n\n18 Körül vagyok véve, a kísértések és a bűnök következtében, melyek oly könnyen zaklatnak engem.\n\n19 És amikor örvendezni szeretnék, szívem felsóhajt bűneim miatt; mindazonáltal tudom, kiben bíztam.\n\n20 Istenem volt támaszom; ő vezetett át megpróbáltatásaimon a vadonban; és ő őrzött meg a nagy mélység vizein.\n\n21 Eltöltött szeretetével, olyannyira, hogy elemészti testemet.\n\n22 Megszégyenítette ellenségeimet, hogy azokat megreszkettette előttem.\n\n23 Íme, meghallgatta könyörgésemet nappal, és tudást adott nekem látomások által éjnek idején.\n\n24 És nappal heves imában merésszé váltam előtte; igen, hangom felküldtem a magasba; és angyalok jöttek le és szolgáltak nekem.\n\n25 És Lelkének szárnyain testem rendkívül magas hegyekre vitetett el. És szemem nagy dolgokat látott, igen, méghozzá embernek túl nagyokat; ezért meghagyták, hogy ne írjam le azokat.\n\n26 Ó akkor, ha oly nagy dolgokat láttam, ha az Úr az emberek gyermekeihez való leereszkedésével oly nagy irgalommal látogatta meg az embert, miért sírna szívem és időzne lelkem a bánat völgyében, és sorvadna el testem, és lankadna el erőm megpróbáltatásaim miatt?\n\n27 És miért engednék a bűnnek testem miatt? Igen, miért adnék utat a kísértéseknek, hogy a gonosznak helye legyen szívemben, hogy elpusztítsa békémet, és sanyargassa lelkemet? Miért vagyok dühös ellenségeim miatt?\n\n28 Ébredj fel, lelkem! Ne hervadozz tovább a bűnben. Örvendj, Ó szívem, és ne adj helyet többé lelkem ellenségének.\n\n29 Ne legyek megint dühös ellenségeim miatt. Ne lankadjon erőm megpróbáltatásaim miatt.\n\n30 Örvendj, Ó szívem, és fohászkodj az Úrhoz, és mondd: Ó Uram, mindörökre téged dicsérlek; igen, lelkem örvend tebenned; Istenem, én szabadulásom kősziklája!\n\n31 Ó Uram, megváltod lelkemet? Kiszabadítasz ellenségeim kezéből? Olyanná teszel, hogy megremegjek a bűn láttán?\n\n32 Legyenek folyton zárva előttem a pokol kapui, mert megtört a szívem és töredelmes a lelkem! Ó Uram, ne zárd be előttem igazlelkűséged kapuit, hogy az alant fekvő völgy ösvényén járhassak, hogy figyelmes lehessek a sima úton!\n\n33 Ó Uram, végy körül engem igazlelkűséged köntösével! Ó Uram, készíts utat szökésemnek ellenségeim elől! Tedd egyenessé előttem az ösvényemet! Ne helyezz utamba botlást okozó követ – hanem tisztítsd meg előttem utamat, és ne emelj akadályt utamon, hanem ellenségem útjain.\n\n34 Ó Uram, tebenned bíztam, és tebenned bízom mindörökre. Nem test karjába helyezem bizalmamat, mert tudom, hogy átkozott az, aki test karjába helyezi bizalmát. Igen átkozott az, aki emberbe helyezi bizalmát, vagyis testet tesz karjává.\n\n35 Igen, én tudom, hogy Isten készségesen ad annak, aki kér. Igen, Istenem ad nekem, ha nem helytelenül kérem; tehát hozzád emelem fel hangom; igen, tehozzád fohászkodom, Istenem, igazlelkűségem kősziklája. Íme, hangom örökre hozzád emelkedik; én kősziklám és örökkévaló Istenem. Ámen.\n\n", "2-ne 5": "[center][font_size=26]5. Fejezet[/font_size][/center]\n\n[i]A nefiták különválnak a lámánitáktól, betartják Mózes törvényét és egy templomot építenek – Hitetlenségük miatt a lámániták kizáratnak az Úr színe elől, átkozottak lesznek, és a nefiták ostoraivá válnak. Mintegy Kr.e. 588–559.[/i]\n\n1 Íme, lőn, hogy én, Nefi sokat fohászkodtam az Úrhoz, Istenemhez, fivéreim haragja miatt.\n\n2 De íme, haragjuk fokozódott ellenem, olyannyira, hogy életem elvételére törekedtek.\n\n3 Igen, zúgolódtak ellenem, mondván: Fiatalabb fivérünk azt gondolja, ő uralkodik felettünk; és nekünk már sok próbatételünk volt miatta; most öljük meg hát, hogy ne sanyargassanak minket többé szavai miatt. Mert íme, nem lesz ő az uralkodónk; mert minket illet, akik az idősebb fivérek vagyunk, hogy e nép felett uralkodjunk.\n\n4 Most ezekre a lemezekre nem írom le mindazon szavakat, melyekkel ellenem zúgolódtak. De elegendő, ha annyit mondok, hogy életem elvételére törekedtek.\n\n5 És lőn, hogy az Úr figyelmeztetett engem, hogy én, Nefi, távozzak tőlük és meneküljek a vadonba, és mindazok, akik velem akarnak jönni.\n\n6 Lőn tehát, hogy én, Nefi, vettem családomat, és Zorámot is és a családját, és Samot, idősebb fivéremet és a családját, és Jákóbot és Józsefet, fiatalabb fivéreimet, és nővéreimet is, és mindazokat, akik velem akartak jönni. És akik velem akartak jönni, mind azok voltak, akik hittek Isten figyelmeztetéseiben és kinyilatkoztatásaiban; tehát hallgattak szavaimra.\n\n7 És vettük sátrainkat, és ami dolgot csak lehetett, és sok napon át mentünk a vadonban. És miután már sok napon át mentünk a vadonban, felvertük sátrainkat.\n\n8 És népem azt akarta, hogy a hely nevét Nefinek nevezzük; tehát Nefinek neveztük.\n\n9 És mindazok, akik velem voltak, magukra vették, hogy Nefi népének nevezik magukat.\n\n10 És mi azon voltunk, hogy minden dologban betartsuk az Úr ítéleteit, és rendelkezéseit és parancsolatait, Mózes törvénye szerint.\n\n11 És velünk volt az Úr, és rendkívüli módon boldogultunk; mert magokat vetettünk, és aztán bőven arattunk. És elkezdtünk nyájakat és csordákat, és mindenféle állatokat nevelni.\n\n12 És én, Nefi, magammal hoztam a feljegyzéseket is, melyek a rézlemezekre voltak vésve; és a gömböt is, vagyis az iránytűt, amelyet az Úr keze készített atyám számára, aszerint, ami meg van írva.\n\n13 És lőn, hogy rendkívüli módon kezdtünk boldogulni és sokasodni ezen a földön.\n\n14 És én, Nefi, vettem Lábán kardját és annak mintájára sok kardot készítettem, különben valamilyen módon az a nép, akiket ekkor lámánitáknak hívtak, ránk támadna és elpusztítana minket; mert ismertem gyűlöletüket irántam és a gyermekeim, és azok iránt, akiket népemnek hívtak.\n\n15 És megtanítottam népemet épületeket építeni, és megmunkálni mindenféle fát, és vasat, és vörösrezet, és sárgarezet, és acélt, és aranyat, és ezüstöt, és értékes érceket, melyekből nagyon bőségesen volt.\n\n16 És én, Nefi építettem egy templomot; és Salamon templomának a mintájára állítottam össze; de nem volt olyan sok értékes dologból építve; mert azokat nem találtunk ezen a földön, tehát nem lehetett olyanra építeni, mint Salamon templomát. De az összeállítás módja olyan volt, mint Salamon templomáé; és rendkívül finom volt annak kidolgozása.\n\n17 És lőn, hogy én, Nefi, iparkodóvá tettem népemet, és kezeikkel dolgoztattam őket.\n\n18 És lőn, hogy ők azt akarták, hogy királyuk legyek. De én, Nefi, azt szerettem volna, hogy ne legyen királyuk; mégis mindent megtettem értük aszerint, ami erőmből telt.\n\n19 És íme, az Úr szavai beteljesedtek testvéreim számára, melyeket velük kapcsolatban mondott, hogy uralkodójuk és tanítójuk leszek. Tehát uralkodójuk és tanítójuk voltam, az Úr parancsolatai szerint mindaddig, amíg életem elvételére nem törekedtek.\n\n20 Tehát beteljesedett az Úr szava, mellyel hozzám szólt, mondván: Amennyiben nem hallgatnak szavaidra, kivágatnak az Úr színe elől. És íme, kivágattak a színe elől.\n\n21 És rájuk küldte az átkot, igen, méghozzá keserves átkot, gonoszságuk miatt. Mert íme, szívüket megkeményítették ellene, hogy olyanokká lettek, mint a kvarc, tehát mivel fehérek voltak és rendkívül tetszetősek és elragadóak, hogy ne legyenek csábítóak népem számára, az Úristen sötét bőrszínt küldött rájuk.\n\n22 És ezt mondta az Úristen: Visszataszítóvá teszem őket néped előtt, hacsak meg nem bánják gonoszságaikat.\n\n23 És átkozott lesz annak magja, aki az ő magjukkal keveredik; mert meg lesznek átkozva, méghozzá ugyanazzal az átokkal. És az Úr mondta ezt, és bekövetkezett.\n\n24 És átkuk miatt, mely rajtuk volt, lusta nép lettek, tele gonoszkodással és álnoksággal, és a vadonban kutattak prédának való vadállatok után.\n\n25 És az Úristen ezt mondta nekem: Ostorai lesznek magodnak, hogy felserkentsék őket az énrám való emlékezésben; és amennyiben nem emlékeznek rám és nem hallgatnak szavaimra, megostorozzák őket, méghozzá a pusztulásig.\n\n26 És lőn, hogy én, Nefi felszenteltem Jákóbot és Józsefet, hogy papok és tanítók legyenek népem földje felett.\n\n27 És lőn, hogy a boldogság módja szerint éltünk.\n\n28 És harminc év telt el attól az időtől fogva, hogy elhagytuk Jeruzsálemet.\n\n29 És én, Nefi, feljegyzéseket vezettem lemezeimen, melyeket készítettem, eddig a népemről.\n\n30 És lőn, hogy az Úristen azt mondta nekem: Készíts másik lemezeket; és véss rájuk sok olyan dolgot, néped hasznára, mely jónak minősül szememben.\n\n31 Tehát én, Nefi, hogy engedelmeskedjek az Úr parancsolatainak, mentem és elkészítettem ezeket a lemezeket, amelyekre ezeket a dolgokat véstem.\n\n32 És azt véstem rájuk, ami Istennek tetsző. És ha népemnek tetszenek Isten dolgai, akkor tetszeni fognak nekik bevéséseim, melyek ezeken a lemezeken vannak.\n\n33 És ha népem ismerni szeretné népem történetének pontosabb részét, a másik lemezeimet kell tudakozniuk.\n\n34 És elegendő, ha annyit mondok, hogy negyven év telt el, és már voltak háborúink és viszálykodásaink fivéreinkkel.\n\n", "2-ne 6": "[center][font_size=26]6. Fejezet[/font_size][/center]\n\n[i]Jákób felidézi a zsidó történelmet: A babilóniai fogságot és visszatérést; Izráel Szentjének szolgálatát és keresztre feszítését; a nemzsidóktól kapott segítséget; és a zsidók utolsó napokban történő visszaállítását, amikor hisznek a Messiásban. Mintegy Kr.e. 559–545.[/i]\n\n1 Jákóbnak, Nefi fivérének szavai, melyeket Nefi népéhez szólt:\n\n2 Íme, szeretett testvéreim, én Jákób, Isten által elhívatván és az ő szent rendje szerint elrendelve és felszentelve bátyám, Nefi által, akire ti királyként és védelmezőként tekintetek, és akitől biztonságotok függ, íme, tudjátok, hogy rendkívül sok dolgot szóltam hozzátok.\n\n3 Mindazonáltal ismét szólok hozzátok; mert lelketek jólétére vágyom. Igen, nagy az aggodalmam irántatok; és ti magatok tudjátok, hogy ez mindig így volt. Mert teljes szorgalommal buzdítottalak benneteket; és atyám szavait tanítottam nektek; és szóltam minden olyan dolgot illetően, mely a világ teremtése óta meg van írva.\n\n4 És most, íme, azon dolgokat illetően szólnék hozzátok, amik vannak, és amik eljönnek; tehát felolvasom nektek Ésaiás szavait. És ezek a szavak, melyekről azt kívánta fivérem, hogy elmondjam nektek. És én a ti kedvetekért szólok hozzátok, hogy okulhassatok és dicsőíthessétek Istenetek nevét.\n\n5 És most, a szavak, melyeket felolvasok, azok, amelyeket Ésaiás egész Izráel házával kapcsolatban mondott; tehát ezeket rátok lehet vonatkoztatni, mert Izráel házából valók vagytok. És sok olyan dolog van, amit Ésaiás mondott, amit rátok lehet vonatkoztatni, mivel Izráel házából valók vagytok.\n\n6 És most, ezek a szavak: Így szól az Úristen: Íme, felemelem kezem a nemzsidókhoz; és felállítom zászlómat a népnek; és ők karjaikban hozzák fiaidat, és vállukon hordják leányaidat.\n\n7 És királyok lesznek gondviselőid, és királynőik dajkáid; meghajolnak előtted, arcukkal a föld felé, és lenyalják a port lábaidról; és tudni fogod, hogy én vagyok az Úr, mert nem szégyenülnek meg, akik rám várnak.\n\n8 És most én, Jákób ezen szavakat illetően mondanék valamit. Mert íme, az Úr megmutatta nekem, hogy azokat, akik Jeruzsálemben voltak, ahonnan eljöttünk, megölték és fogságba hurcolták.\n\n9 Mindazonáltal az Úr megmutatta nekem, hogy újra vissza fognak térni. És azt is megmutatta nekem, hogy az Úristen, Izráel Szentje, kinyilvánítja magát nekik a testben; és miután kinyilvánította magát, megostorozzák és keresztre feszítik, az angyal szavai szerint, aki ezt mondta nekem.\n\n10 És miután megkeményítették a szívüket és megmerevítették nyakukat Izráel Szentje ellen, íme, Izráel Szentjének ítéletei érik majd őket. És eljön az a nap, amikor lesújtanak rájuk és sanyargatják őket.\n\n11 Tehát miután ide s tova hajtották őket, mert ezt mondja az angyal, sokat fognak a testben sanyargatni, de a hithűek imái miatt nem engedik, hogy elvesszenek; szétszórják őket, lesújtanak rájuk és gyűlölik őket; az Úr mégis irgalmas lesz hozzájuk, úgyhogy amikor eljutnak Megváltójuk megismeréséhez, ismét összegyűjtik őket örökségük földjeire.\n\n12 És áldottak a nemzsidók, akikről a próféta írt, mert íme, ha úgy lészen, hogy bűnbánatot tartanak és nem harcolnak Sion ellen, és nem egyesülnek azzal a hatalmas és utálatos egyházzal, akkor megszabadulnak; mert az Úristen teljesíteni fogja szövetségeit, amelyet gyermekeivel kötött; és ennek okáért írta le a próféta ezen dolgokat.\n\n13 Akik tehát Sion és az Úr szövetséges népe ellen harcolnak, azok lenyalják a port lábaikról; és az Úr népe nem szégyenül meg. Mert azok az Úr népe, akik rá várnak; mert ők még mindig várnak a Messiás eljövetelére.\n\n14 És íme, a próféta szavai szerint a Messiás ismét hozzáfog, második alkalommal, hogy visszahozza őket; tehát hatalommal és nagy dicsőséggel kinyilvánítja magát nekik, úgyhogy elpusztítja ellenségeiket, amikor eljön a nap, hogy hisznek őbenne; és senkit nem fog elpusztítani, aki hisz őbenne.\n\n15 És azok, akik nem hisznek őbenne, elpusztulnak tűz által is, és vihar által, és földrengések által, és vérontások által, és döghalál által, és éhínség által. És tudni fogják, hogy az Úr az Isten, Izráel Szentje.\n\n16 Mert el lehet-e venni a zsákmányt a hatalmastól, avagy megszabadulhat-e a törvényes fogoly?\n\n17 De így szól az Úr: Még a hatalmas foglyait is el fogják venni, és megszabadul a rettenetes zsákmánya; mert a Hatalmas Isten kiszabadítja szövetséges népét. Mert így szól az Úr: Én fogok vitatkozni azokkal, akik veszekednek veled –\n\n18 És saját testükkel etetem meg azokat, akik elnyomnak téged; és megrészegednek saját vérüktől, mint az édes bortól; és minden test megtudja, hogy én, az Úr vagyok a Szabadítód és a Megváltód, Jákób Hatalmasa.\n\n", "2-ne 7": "[center][font_size=26]7. Fejezet[/font_size][/center]\n\n[i]Ésaiás úgy szól, mint a Messiás – A Messiás a tanultak nyelvén szól majd – Odaadja hátát a verőknek – Ő nem szégyenül meg – Vö. Ésaiás 50. Mintegy Kr.e. 559–545.[/i]\n\n1 Igen, mert így szól az Úr: Elbocsátottalak-e, vagy elűztelek-e örökre? Mert így szól az Úr: Hol van anyátok válólevele? Kihez bocsátottalak el, vagy melyik hitelezőmnek adtalak el? Igen, kinek adtalak el? Íme, bűneitek miatt adtátok el magatokat, és vétkeitek miatt van elbocsátva anyátok.\n\n2 Tehát amikor jöttem, nem volt ott senki; amikor szólítottam, igen, senki nem volt, aki válaszoljon. Ó Izráel háza, megrövidült-e egyáltalán a karom, hogy nem tud megváltani, vagy nincs-e erőm megszabadítani? Íme, dorgálásommal kiszárítom a tengert, vadonná teszem folyóikat, és bűzlővé halaikat, mert a vizek felszáradtak és meghalnak a szomjúságtól.\n\n3 Feketébe öltöztetem a mennyeket, és zsákruhát teszek meg takarójuknak.\n\n4 Az Úristen a tanultak nyelvét adta nekem, hogy tudjam, hogyan szóljak egy szót annak idejében tehozzád, Ó Izráel háza. Amikor fáradtak vagytok, felserkent reggelről reggelre. Felserkenti fülemet, hogy úgy halljak, mint a tanultak.\n\n5 Az Úristen megnyitotta fülemet és én nem voltam lázadozó, se nem fordultam el háttal.\n\n6 Hátamat a verőnek adtam, és orcámat azoknak, akik szakállam szaggatták. Nem rejtettem el arcomat a gyalázkodás és köpdösés elől.\n\n7 Mert az Úristen megsegít engem, ezért nem fognak megalázni, tehát olyanná tettem arcomat, mint a kvarc, és tudom, hogy nem vallok szégyent.\n\n8 És közel van az Úr, és ő igazol engem. Ki fog veszekedni velem? Álljunk elő együtt! Ki az ellenségem? Jöjjön közel hozzám, és én lesújtok rá szájam erejével.\n\n9 Mert az Úristen megsegít engem. És mindazok, akik kárhoztatnak, íme, mint ruha megöregednek, és a moly falja fel őket.\n\n10 Ki van köztetek, aki féli az Urat, aki engedelmeskedik szolgája szavának, aki sötétségben jár, és akinek nincs világossága?\n\n11 Íme, mindannyian, akik tüzet szítotok, akik szikrákkal veszitek körül magatokat, saját tüzetek és a szikrák világosságában jártok, melyeket gyújtottatok. Ez lészen néktek kezeimtől – bánatban fogtok elszunnyadni.\n\n", "2-ne 8": "[center][font_size=26]8. Fejezet[/font_size][/center]\n\n[i]Az utolsó napokban az Úr megvigasztalja Siont és összegyűjti Izráelt – A megváltottak nagy öröm közepette jönnek Sionba – Vö. Ésaiás 51 és 52:1–2. Mintegy Kr.e. 559–545.[/i]\n\n1 Hallgassatok rám, ti, akik az igazlelkűséget követitek. Tekintsetek a kősziklára, melyből kivágattatok és az üreg mélyedésére, melyből kiásattatok.\n\n2 Tekintsetek atyátokra, Ábrahámra, és Sárára, őrá, aki szült titeket; mert egyedül őt hívtam el, és megáldottam.\n\n3 Mert az Úr megvigasztalja Siont, megvigasztalja összes elhagyott helyeit; és olyanná teszi vadonját, mint az Éden, és sivatagját, mint az Úr kertje. Öröm és vigasság találtatik abban, hálaadás és dallam hangja.\n\n4 Hallgass rám, népem; és hallgass meg engem, Ó nemzetem; mert törvény származik tőlem, és igazságosságomat teszem a nép világosságává.\n\n5 Közel van igazlelkűségem; elindult szabadításom, és karom meg fogja ítélni a népet. Reám várnak majd a szigetek, és az én karomban bíznak.\n\n6 Emeljétek az égre szemeiteket, és tekintsetek alant a földre; mert a mennyek eltűnnek, mint a füst, és a föld, mint ruha, megöregszik, és akik azon laknak, ugyanúgy meghalnak. De az én szabadításom örökre lesz, és az én igazlelkűségemet nem törlik el.\n\n7 Hallgassatok rám, ti, akik ismeritek az igazlelkűséget, a nép, melynek szívébe írtam törvényemet, ne féljetek az emberek gyalázkodásától, és szidalmazásuktól se tartsatok.\n\n8 Mert megemészti őket a moly, mint a ruhát, és a féreg megemészti őket, mint a gyapjút. De az én igazlelkűségem örökre lesz, és szabadításom nemzedékről nemzedékre.\n\n9 Ébredj, ébredj! Ölts magadra erőt, Ó Úrnak karja; ébredj, mint az ősi napokban. Nem az vagy-e, aki szétvágta Ráhábot, és megsebesítette a sárkányt?\n\n10 Nem az vagy-e, aki kiszárította a tengert, a nagy mélység vizeit; aki úttá tette a tenger mélységeit, hogy átkelhessenek a kiváltottak?\n\n11 Visszatérnek tehát az Úr megváltottjai, és énekelve jönnek Sionba; és örök öröm és szentség lesz a fejükön; és vigasságot és örömöt kapnak; elszáll a bánat és a gyász.\n\n12 Én vagyok ő; igen, én vagyok ő, aki megvigasztal benneteket. Íme, ki vagy te, hogy félned kellene az embertől, aki meghal, és az ember fiától, aki olyanná tétetik, mint a fű?\n\n13 És elfelejted az Urat, alkotódat, aki kifeszítette a mennyeket és lefektette a föld alapzatát, és félsz szüntelen minden nap, az elnyomó haragja miatt, mintha készen állna, hogy elpusztítson. És hol van az elnyomó haragja?\n\n14 Siet a fogoly számkivetett, hogy eloldozzák, hogy ne haljon meg a veremben, és hogy a kenyere se fogyjon el.\n\n15 De én vagyok az Úr, a te Istened, akinek zúgnak hullámai; Seregek Ura a nevem.\n\n16 És én adtam szavaimat a te szádba, és takartalak be kezem árnyékával, hogy elültethessem a mennyeket és lefektethessem a föld alapzatát, és mondhassam Sionnak: Íme, az én népem vagy.\n\n17 Ébredj, ébredj, kelj fel, Ó Jeruzsálem, aki kiittad haragjának poharát az Úr kezétől – kiittad a reszketés poharának üledékét, kifacsarva –\n\n18 És senkije sincs, aki vezesse őt minden fiai közül, akiket előhozott; és nincs aki kézen fogja őt, minden fiai közül, akiket felnevelt.\n\n19 Ez a két fiú jött hozzád, akik sajnálni fognak téged – elhagyatottságodat és pusztulásodat, és az éhínséget és a kardot – és ki által vigasztaljalak meg?\n\n20 Fiaid elaléltak, e kettőt kivéve; ott fekszenek minden utca fejénél; mint hálóba került vad bika, tele vannak az Úr haragjával, Istened dorgálásával.\n\n21 Most, halld tehát ezt, te nyomorult, és részeg, de nem bortól:\n\n22 Így szól Urad: Az Úr és a te Istened emel szót népe ügyében; íme, kivettem kezedből a reszketés poharát, haragom poharának üledékét; nem fogod többé meginni.\n\n23 Hanem azok kezébe adom azt, akik sanyargatnak téged; akik ezt mondták lelkednek: Hajolj le, hogy átmehessünk – és te lefektetted tested, hogy olyan legyen, mint a föld és mint az utca azoknak, akik átmentek.\n\n24 Ébredj, ébredj, öltsd magadra erődet, Ó Sion; öltsd magadra gyönyörű ruháidat, Ó Jeruzsálem, a szent város; mert nem jön te beléd többé a körülmetéletlen és a tisztátalan.\n\n25 Rázd le magadról a port; kelj fel, ülj le, Ó Jeruzsálem; oldd ki magad nyakad bilincseiből, Ó Sion fogoly leánya.\n\n", "2-ne 9": "[center][font_size=26]9. Fejezet[/font_size][/center]\n\n[i]A zsidókat megígért földjeik mindegyikén összegyűjtik – Az engesztelés megváltja az embert a bukástól – A halottak teste előjön a sírból, lelke pedig a pokolból vagy a paradicsomból – Megítélik őket – Az engesztelés megszabadít a haláltól, a pokoltól, az ördögtől és a végtelen gyötrelemtől – Az igazlelkűek megszabadulnak Isten királyságában – Közzé tétetnek a büntetések a bűnökért – Izráel Szentje a kapu őrzője. Mintegy Kr.e. 559–545.[/i]\n\n1 És most, szeretett testvéreim, azért olvastam fel ezeket a dolgokat, hogy tudhassatok az Úr szövetségeiről, melyeket egész Izráel házával kötött –\n\n2 Hogy szólt a zsidókhoz, szent prófétái szája által, méghozzá a kezdettől fogva, nemzedékről nemzedékre, amíg el nem jön az idő, hogy visszaállíttatnak az igaz egyházhoz és Isten nyájához; amikor összegyűjtik őket, haza, örökségük földjeire, és letelepítik őket mind a nekik megígért földeken.\n\n3 Íme, szeretett testvéreim, azért mondom el nektek ezeket a dolgokat, hogy örvendezhessetek és örökre emeljétek fel a fejeteket, azon áldások miatt, amelyekkel az Úristen gyermekeiteket el fogja halmozni.\n\n4 Mert tudom, hogy sokan közületek sokat kutattak, hogy tudjanak az eljövendő dolgokról, tehát tudom, tudjátok, hogy testünknek el kell sorvadnia és meg kell halnia; mégis majd testünkben látjuk meg Istent.\n\n5 Igen, tudom hogy tudjátok, hogy ő a testben fogja megmutatni magát azoknak Jeruzsálemben, ahonnan jöttünk; mert ez szükséges, hogy közöttük legyen, mert a nagy Teremtőnek szükséges megengednie azt, hogy embernek szolgáltassa ki magát a testben, és minden emberért meghaljon, hogy minden ember az ő kiszolgáltatottja lehessen.\n\n6 Mert amint a halál minden ember felett áthaladt, hogy betöltse a nagy Teremtő irgalmas tervét, ezért szükségképpen lennie kell egy feltámasztó hatalomnak; és a feltámadásnak a bukás következményeként szükségképpen el kell jönnie az emberekhez; és a bukás vétek következményeként jött el; és mert az emberek elbuktak, ki lettek vágva az Úr színe elől.\n\n7 Szükségképpen lennie kell tehát egy végtelen engesztelésnek – ha nem lenne egy végtelen engesztelés, ez a romlandóság nem ölthetne magára romolhatatlanságot. Az első ítéletnek tehát, mely az embert érte, szükségképpen a végtelenségig kellett volna tartania. És így ennek a testnek le kellett volna feküdnie, hogy elrothadjon és szétporladjon anyaföldjében, hogy többé fel ne támadjon.\n\n8 Ó, mily nagy Isten bölcsessége, irgalma és kegyelme! Mert íme, ha a test többé nem támadna fel, akkor lelkünk annak az angyalnak lenne kiszolgáltatva, aki elbukott, kikerült az Örökkévaló Isten színe elől, és az ördög lett belőle, hogy többé fel ne keljen.\n\n9 És lelkünknek is hozzá hasonlóvá kellene válni, és ördögök lennénk, egy ördög angyalai lennénk, hogy ki legyünk rekesztve Istenünk színe elől, és a hazugságok atyjával maradjunk; nyomorultságban, mint ő maga; igen, annak a lénynek, aki első szüleinket megtévesztette, aki egy fényes angyalhoz igen hasonlóvá változtatja magát, és gyilkosságok titkos összeesküvéseire és a sötétség mindenféle titkos cselekedeteire bujtogatja az emberek gyermekeit.\n\n10 Ó, mily nagy a mi Istenünk jósága, aki utat készít, hogy megszökjünk ennek a rettenetes szörnyetegnek a markából; igen, annak a szörnyetegnek, a halálnak és a pokolnak, ahogy én a test halálát, és a lélek halálát is nevezem.\n\n11 És Istenünk, Izráel Szentje szabadításának útja miatt ez a halál, melyről beszéltem, mely időleges, ki fogja engedni halottait, mely halál a sír.\n\n12 És ez a halál, amelyről beszéltem, mely a lelki halál, ki fogja engedni halottait, mely lelki halál a pokol; a halálnak és a pokolnak tehát ki kell engedni halottaikat, és a pokolnak ki kell engednie fogoly lelkeit, és a sírnak ki kell engednie fogoly testeit, és az emberek teste és lelke visszaállíttatik, egyik a másikhoz; és ez Izráel Szentjének feltámasztó hatalma által van.\n\n13 Ó, mily nagyszerű a mi Istenünk terve! Mert a másik oldalon Isten paradicsomának ki kell engedni az igazlelkűek lelkét, és a sírnak ki kell adnia az igazlelkűek testét; és a lélek és a test ismét visszaállíttatik egymáshoz, és minden ember romolhatatlanná és halhatatlanná válik, és élő lelkek ők, tökéletes tudással rendelkezvén, hozzánk hasonlóan, a testben, kivéve azt, hogy tudásunk tökéletes lesz.\n\n14 Tökéletesen tudatában leszünk tehát minden bűnünknek, és tisztátalanságunknak és mezítelenségünknek; és az igazlelkűek is tökéletes tudatában lesznek örömeiknek és igazlelkűségüknek, felöltöztetvén tisztasággal, igen, méghozzá az igazlelkűség köntösével.\n\n15 És lőn, hogy amikor minden ember elhagyta ezt az első halált az életre, mert halhatatlanok lettek, meg kell jelenniük Izráel Szentjének ítélőszéke előtt; és akkor jön az ítélet, mert akkor kell megítéltetniük Isten szent ítélkezése szerint.\n\n16 És olyan biztosan, ahogy az Úr él, mert az Úristen mondta ezt, és ez az ő örökkévaló szava, mely nem múlhat el, hogy azok, akik igazlelkűek, még mindig igazlelkűek lesznek, és azok, akik tisztátalanok, még mindig tisztátalanok lesznek; tehát azok, akik tisztátalanok, azok az ördög és az ő angyalai; és nekik az örök tűzre kell elmenniük, melyet nekik készítettek; és gyötrelmük olyan, mint egy tüzes, kénköves tó, amelynek lángja örökkön-örökké felfelé száll, és nincs vége.\n\n17 Ó, mily nagyszerű és igazságos a mi Istenünk! Mert minden szavát végrehajtja, és ezek az Ő szájából hangzottak el, és törvényének be kell teljesedni.\n\n18 De íme, az igazlelkűek, Izráel Szentjének szentjei, ők akik hittek Izráel Szentjében, ők akik elviselték a világ keresztjeit, és megvetették annak gyalázkodását, ők fogják örökölni Isten királyságát, amelyet nekik készítettek a világ megalapítása óta, és örömük mindörökké teljes lesz.\n\n19 Ó, mily nagyszerű Istenünk, Izráel Szentjének irgalma! Mert megszabadítja szentjeit attól a rettenetes szörnyetegtől, az ördögtől, és a haláltól, és a pokoltól, és attól a tüzes, kénköves tótól, mely végtelen gyötrelem.\n\n20 Ó, mily nagyszerű Istenünk szentsége! Mert ő minden dolgot tud, és semmi sincs, amit ő ne tudna.\n\n21 És eljön a világba, hogy minden embert megszabadíthasson, ha hallgatnak szavára; mert íme, minden ember fájdalmát elszenvedi, igen, minden test fájdalmát, a férfiakét és a nőkét is, és a gyermekekét, akik Ádám családjához tartoznak.\n\n22 És azért szenvedi el mindezt, hogy a feltámadás minden emberrel bekövetkezhessen, hogy minden ember előtte állhasson az ítélet nagy napján.\n\n23 És minden embernek megparancsolja, hogy bűnbánatot kell tartaniuk, és meg kell keresztelkedniük a nevében, tökéletes hittel rendelkezvén Izráel Szentjében, vagy nem szabadulhatnak meg Isten királyságában.\n\n24 És ha nem tartanak bűnbánatot és nem hisznek a nevében, és nem keresztelkednek meg az ő nevében, és nem tartanak ki mindvégig, el kell kárhozniuk; mert az Úristen, Izráel Szentje mondta ezt.\n\n25 Adott tehát egy törvényt; és ahol nem adatott törvény, nincs büntetés; és ahol nincs büntetés, nincs kárhoztatás; és ahol nincs kárhoztatás, Izráel Szentjének könyörületessége támaszt rájuk igényt, az engesztelés miatt; mert az ő hatalma által szabadulnak meg.\n\n26 Mert az engesztelés mindazokért kielégíti igazságosságának követelményeit, akiknek nem adatott meg a törvény, így azok megszabadulnak attól a rettenetes szörnyetegtől, a haláltól és a pokoltól, és az ördögtől, és a tüzes, kénköves tótól, mely végtelen gyötrelem; és visszaállítják őket ahhoz az Istenhez, aki leheletet adott nekik, aki Izráel Szentje.\n\n27 De jaj annak, akinek megadatott a törvény, igen, akinek birtokában van Isten minden parancsolata, mint nekünk, és aki áthágja azokat, és elvesztegeti próbatétele napjait, mert rettenetes annak a helyzete!\n\n28 Ó, milyen ravasz a gonosznak terve! Ó, milyen hiúk, gyarlók és balgák az emberek! Mert amikor tanultak, azt gondolják, hogy bölcsek, és nem hallgatnak Isten tanácsára, mert elvetik azt, feltételezvén, hogy tudják ők maguk; bölcsességük tehát balgaság, és nem válik hasznukra. És el fognak veszni.\n\n29 De jó tanultnak lenni, ha hallgatnak Isten tanácsaira.\n\n30 De jaj a gazdagoknak, akik a világ dolgait illetően gazdagok. Mert gazdagságuk miatt megvetik a szegényeket, és üldözik a szelídeket, és a kincseiken van a szívük; tehát kincsük az istenük. De íme, velük együtt a kincsük is el fog pusztulni.\n\n31 És jaj a süketeknek, akik nem akarnak hallani; mert el fognak veszni.\n\n32 Jaj a vakoknak, akik nem akarnak látni, mert ők is el fognak veszni.\n\n33 Jaj a körülmetéletlen szívűeknek, mert gonoszságaik tudata lesújt rájuk az utolsó napon.\n\n34 Jaj a hazugnak, mert le fogják vetni a pokolra.\n\n35 Jaj a gyilkosnak, aki szándékosan öl, mert meg fog halni.\n\n36 Jaj azoknak, akik paráznaságokat követnek el, mert le fogják vetni őket a pokolra.\n\n37 Igen, jaj azoknak, akik bálványoknak hódolnak, mert minden ördögök ördöge gyönyörködik bennük.\n\n38 Egyszóval jaj mindazoknak, akik bűneikben halnak meg; mert vissza fognak térni Istenhez, és látni fogják az arcát, és megmaradnak bűneikben.\n\n39 Ó, szeretett testvéreim, emlékezzetek rá, hogy milyen rettenetes ezen Szent Isten ellen vétkezni, és milyen rettenetes engedni azon ravasz csábításainak. Emlékezzetek rá, hogy a testi gondolkodásmód a halál, és a lelki gondolkodásmód az örök élet.\n\n40 Ó, szeretett testvéreim, halljátok meg szavaimat! Emlékezzetek Izráel Szentjének nagyságára. Ne mondjátok, hogy kemény dolgokat beszéltem ellenetek; mert ha így tesztek, az igazságot fogjátok szidalmazni; mert én Alkotótok szavait szóltam. Tudom, hogy az igazság szavai kemények minden tisztátalanság ellen; de az igazlelkűek nem félnek tőlük, mert szeretik az igazságot és nem rendülnek meg.\n\n41 Ó akkor, szeretett testvéreim, jöjjetek az Úrhoz, a Szenthez. Emlékezzetek rá, hogy az ő ösvényei igazlelkűek. Íme, keskeny az út az ember számára, de egyenes irányban fekszik előtte, és a kapu őrzője Izráel Szentje; és ő nem tart ott szolgát; és nincs másik út, csak a kapun keresztül; mert őt nem lehet félrevezetni, mert Úristen az ő neve.\n\n42 És aki kopogtat, annak ki fogja nyitni; és a bölcsek, és a tanultak, és azok, akik gazdagok, akik tanultságuk, és bölcsességük, és vagyonuk miatt felfuvalkodtak – igen, ők azok, akiket megvet; és ha el nem vetik ezeket a dolgokat, és nem tartják magukat bolondnak Isten előtt, és nem ereszkednek le az alázatosság mélységeire, nekik nem fogja kinyitni.\n\n43 De a bölcsek és az okosok dolgai örökre rejtve lesznek előttük – igen, az a boldogság, mely a szenteknek van elkészítve.\n\n44 Ó, szeretett testvéreim, emlékezzetek szavaimra. Íme, levetem köntösömet és kirázom előttetek; imádkozom szabadulásom Istenéhez, hogy tekintsen rám mindent átkutató szemével; tudni fogjátok tehát az utolsó napon, amikor minden ember cselekedetei szerint megítéltetik, hogy Izráel Istene tanúsította, hogy leráztam lelkemről gonoszságaitokat, és hogy ragyogóan állok előtte, és megszabadultam véretektől.\n\n45 Ó, szeretett testvéreim, forduljatok el bűneitektől; rázzátok le láncait annak, aki szorosan megkötözne benneteket; gyertek ahhoz az Istenhez, aki szabadulásotok kősziklája.\n\n46 Készítsétek fel lelketeket arra a dicsőséges napra, amikor igazságot szolgáltatnak az igazlelkűeknek, méghozzá az ítélet napjára, hogy ne riadjatok vissza rettenetes félelemmel; hogy ne emlékezzetek tökéletesen rettenetes bűnötökre, és ne kényszerítsenek benneteket arra, hogy felkiáltsatok: Szentek, szentek a te ítéleteid, Ó Mindenható Úristen – de tudom bűnömet; áthágtam törvényedet, és vétkeim az enyémek; és megszerzett az ördög, úgyhogy prédája vagyok rettenetes nyomorúságának.\n\n47 De íme, testvéreim, szükség van-e rá, hogy ezeknek a dolgoknak a rettenetes valóságára kelljen ébresztenem benneteket? Miért szaggatnám fel lelketeket, ha elmétek tiszta volna? Nyíltan beszélnék hozzátok, az igazság nyíltsága szerint, ha mentesek lennétek a bűntől?\n\n48 Íme, ha szentek lennétek, szentségről beszélnék nektek; de mivel nem vagytok szentek, és úgy tekintetek rám, mint tanítóra, szükségszerűen, feltétlenül meg kell tanítanom nektek a bűn következményeit.\n\n49 Íme, lelkem irtózik a bűntől, és szívem az igazlelkűségben gyönyörködik; és Istenem szent nevét fogom dicsérni.\n\n50 Jöjjetek, testvéreim, mindenki, aki szomjazik, jöjjetek a vizekhez; és akinek nincs pénze, jöjjön, vegyen és egyék; igen, jöjjön, vegyen bort és tejet, pénz nélkül és ingyen.\n\n51 Ne költsetek tehát pénzt arra, ami értéktelen, sem munkátokat arra, ami nem tud kielégíteni. Hallgassatok rám szorgalmasan, és emlékezzetek a szavakra, amiket szóltam; és jöjjetek Izráel Szentjéhez, és lakmározzatok azon, ami nem veszik kárba, s amit megrontani se lehet, és gyönyörködjön lelketek a kövérségben.\n\n52 Íme, szeretett testvéreim, emlékezzetek Istenetek szavára; szüntelenül imádkozzatok hozzá nappal, és adjatok hálát szent nevének éjjel. Örvendezzen a szívetek.\n\n53 És íme, milyen nagyszerűek az Úr szövetségei, és milyen nagyszerűek leereszkedései az emberek gyermekeihez; és nagyszerűsége, és kegyelme és irgalma miatt megígérte nekünk, hogy magjainkat nem fogják teljesen elpusztítani, a test szerint, hanem hogy megőrzi őket; és a jövő nemzedékeiben egy igazlelkű ág lesz belőlük Izráel házának.\n\n54 És most, testvéreim, többet is szólnék hozzátok; de holnap fogom nektek kijelenteni szavaim hátralevő részét. Ámen.\n\n", "2-ne 10": "[center][font_size=26]10. Fejezet[/font_size][/center]\n\n[i]A zsidók keresztre fogják feszíteni Istenüket – Mindaddig szétszórva élnek majd, amíg el nem kezdenek hinni benne – Amerika egy szabad föld lesz, ahol nem uralkodik király – Békéljetek meg Istennel, és részesüljetek szabadulásban kegyelme által. Mintegy Kr.e. 559–545.[/i]\n\n1 És most én, Jákób szólok hozzátok ismét, szeretett testvéreim, azon igazlelkű ágat illetően, melyről szóltam.\n\n2 Mert íme, az ígéretek, amelyeket kaptunk, a test szerinti ígéretek számunkra; bár megmutatták nekem, hogy gyermekeink közül sokan el fognak veszni a testben, hitetlenség miatt, Isten mégis sokakhoz irgalmas lesz; és gyermekeinket vissza fogják állítani, hogy eljuthassanak ahhoz, ami Megváltójuk igaz ismeretét adja majd nekik.\n\n3 Tehát, mint mondtam nektek, szükségszerűen el kell jönnie Krisztusnak – mert a múlt éjjel az angyal megmondta nekem, hogy ez lesz a neve – a zsidók közé, azok közé, akik a világ gonoszabb része; és keresztre fogják feszíteni – mert Istenünknek szüksége van erre, és nincs a földön más nemzet, mely Istenét keresztre feszítené.\n\n4 Mert ha más nemzetek között történnének hatalmas csodák, akkor azok bűnbánatot tartanának és tudnák, hogy ő az Istenük.\n\n5 De a papi mesterkedések és a gonosztevések miatt a jeruzsálembeliek megmerevítették ellene a nyakukat, hogy keresztre feszítsék.\n\n6 Gonosztevéseik miatt tehát pusztítások, éhínségek, döghalál és vérontás jön majd rájuk; és akiket nem pusztítanak el, azokat szét fogják szórni az összes nemzetek között.\n\n7 De íme, így szól az Úristen: Amikor eljön a nap, hogy hisznek bennem, hogy én Krisztus vagyok, akkor hát szövetséget kötöttem atyáikkal, hogy visszaállíttatnak a testben, a földön, örökségük földjeire.\n\n8 És lészen, hogy összegyűjtik őket hosszú szétszórtságukból, a tenger szigeteiről és a föld négy részéből; és nagyok lesznek szememben a nemzsidók nemzetei, mondja Isten, elhozván őket örökségük földjeire.\n\n9 Igen, a nemzsidók királyai lesznek számukra gondviselők, és királynőik válnak dajkákká; nagyszerűek tehát az Úr ígéretei a nemzsidóknak; mert ő mondta ezt, és ki tudja elvitatni?\n\n10 De íme, ez a föld, mondta Isten, a te örökséged földje lesz, és áldottak lesznek a nemzsidók ezen a földön.\n\n11 És ez a föld egy szabad föld lesz a nemzsidóknak, és nem lesznek királyok ezen a földön, akik a nemzsidók fölé emelkednének.\n\n12 És én megerősítem ezt a földet minden más nemzet ellen.\n\n13 És aki Sion ellen harcol, az el fog veszni, mondja Isten.\n\n14 Mert aki királyt támaszt ellenem, az el fog veszni, mert én, az Úr, a mennyek királya leszek királyuk, és mindörökké világosság leszek mindazoknak, akik hallják szavaimat.\n\n15 Tehát ezen okból, hogy beteljesedhessenek szövetségeim, amelyeket az emberek gyermekeivel kötöttem, hogy megteszem nekik, míg a testben vannak, szükségszerűen el kell pusztítanom a sötétség, és a gyilkosságok, és az utálatosságok titkos cselekedeteit.\n\n16 Aki tehát Sion ellen harcol, elvész, zsidó és nemzsidó is, szabad és szolga is, férfi és nő is; mert ők azok, akik az egész földnek paráznája; mert akik nincsenek mellettem, azok ellenem vannak, mondja Istenünk.\n\n17 Mert be fogom tölteni ígéreteimet, amelyeket az emberek gyermekeinek tettem, hogy megteszem nekik, míg a testben vannak –\n\n18 Tehát, szeretett testvéreim, így szól Istenünk: Sanyargatni fogom magodat a nemzsidók keze által; mégis meglágyítom a nemzsidók szívét, hogy olyanok lesznek hozzájuk, mint egy atya; áldottak lesznek tehát a nemzsidók, és Izráel háza közé számláltatnak.\n\n19 Ezt a földet tehát mindörökre magodnak szentelem, és azoknak, akik magod közé számláltatnak, örökségük földjeként; mert ez minden más földnél kiválóbb föld, mondja Isten énnekem, tehát azt akarom, hogy minden ember, aki azon lakik, nekem hódoljon, mondja Isten.\n\n20 És most, szeretett testvéreim, látván, hogy irgalmas Istenünk mily nagy tudást adott nekünk ezen dolgokat illetőleg, emlékezzünk meg hát róla, és vessük el bűneinket, és ne csüggesszük le fejünket, mert nem vagyunk kitaszítva; habár kiűztek minket örökségünk földjéről; de egy jobb földre vezéreltek minket, mert az Úr ösvényünkké tette a tengert, és most a tenger egyik szigetén vagyunk.\n\n21 De nagyok az Úr ígéretei azoknak, akik a tenger szigetein vannak; úgy mondja, szigetek, tehát szükségszerűen lennie kell ennél többnek, és azokat is a mi testvéreink lakják.\n\n22 Mert íme, az Úristen időről időre elvezetett némelyeket Izráel házából, akarata és tetszése szerint. És most, íme, az Úr mindazokról megemlékezik, akik letörettek, tehát mirólunk is megemlékezik.\n\n23 Vidítsátok fel tehát a szíveteket, és emlékezzetek rá, hogy szabadon cselekedhettek önmagatokért – hogy az örökké tartó halál útját választjátok, vagy az örök élet útját.\n\n24 Tehát, szeretett testvéreim, béküljetek meg Isten akaratával, és ne az ördög és a test akaratával; és emlékezzetek rá, miután Istennel megbékéltetek, hogy csak Isten kegyelmében és azáltal van, hogy megszabadítanak benneteket.\n\n25 Bár felemelne tehát benneteket Isten a halálból, a feltámadás hatalma által, és az örök halálból is, az engesztelés hatalma által, hogy befogadhassanak titeket Isten örök királyságába, hogy az isteni kegyelem révén dicsérhessétek őt. Ámen.\n\n", "2-ne 11": "[center][font_size=26]11. Fejezet[/font_size][/center]\n\n[i]Jákób látta Megváltóját – Mózes törvénye Krisztust jelképezi és eljövetelét bizonyítja. Mintegy Kr.e. 559–545.[/i]\n\n1 És most, Jákób még sok más dolgot mondott akkor népemnek; én mégis csak ezeket a dolgokat írattam le, mert azok a dolgok, amiket leírtam, elegendőek számomra.\n\n2 És most én, Nefi, többet is leírok Ésaiás szavaiból, mert lelkem gyönyörködik az ő szavaiban. Mert szavait népemre fogom vonatkoztatni, és minden gyermekemnek el fogom küldeni őket, mivel ő valóban látta Megváltómat, mint ahogy én is láttam.\n\n3 És fivérem, Jákób is látta őt, ahogy én láttam; elküldöm tehát szavaikat gyermekeimnek, hogy bizonyítsam nekik, hogy szavaim igazak. Háromnak szava által tehát, Isten azt mondta: Megalapítom szavamat. Azonban Isten még több tanút is küld, és minden szavát bebizonyítja.\n\n4 Íme, lelkem gyönyörködik abban, hogy népemnek bebizonyítom Krisztus eljövetelének igazságát; mert evégre adatott Mózes törvénye; és minden dolog, melyet Isten a világ kezdete óta adott az embernek, őt jelképezi.\n\n5 És lelkem gyönyörködik az Úr szövetségeiben is, melyeket atyáinkkal kötött; igen, lelkem gyönyörködik az ő kegyelmében, és az ő igazságosságában, és hatalmában és irgalmában, a haláltól való megszabadítás nagyszerű és örökkévaló tervében.\n\n6 És lelkem gyönyörködik annak bebizonyításában népem előtt, hogy ha Krisztus nem jönne el, minden embernek el kellene vesznie.\n\n7 Mert ha nem lenne Krisztus, nem lenne Isten; és ha nem lenne Isten, mi sem lennénk, mert nem lehetett volna teremtés. De van Isten, és ő Krisztus, és ő eljön, saját idejének teljességében.\n\n8 És most leírom Ésaiás néhány szavát, hogy aki majd népem közül meglátja ezeket a szavakat, felemelhesse szívét, és örvendezhessen minden ember miatt. Most, ezek a szavak, és ezeket vonatkoztathatjátok magatokra, és minden emberre.\n\n", "2-ne 12": "[center][font_size=26]12. Fejezet[/font_size][/center]\n\n[i]Ésaiás látja az utolsó napok templomát, Izráel összegyűjtését, a millenniumi ítéletet és békét – A kevélyek és a gonoszok megaláztatnak a második eljövetelkor – Vö. Ésaiás 2. Mintegy Kr.e. 559–545.[/i]\n\n1 A szó, melyet Ésaiás, Ámós fia látott Júda és Jeruzsálem felől:\n\n2 És lészen az utolsó napokban, amikor az Úr házának hegye megalapíttatik a hegyeknek tetején, és a dombok fölé emeltetik, és özönleni fog hozzá minden nemzet.\n\n3 És sok ember elmegy, és ezt mondja: Jöjjetek, menjünk fel az Úr hegyére, Jákób Istenének házához; és ő tanítani fog minket az útjairól, és mi az ő ösvényein járunk majd; mert Sionból jő a törvény, és az Úr szava Jeruzsálemből.\n\n4 És ítéletet tesz a nemzetek között, és sok népet rendre utasít: És kardjaikból kapákat kovácsolnak, és dárdáikból metszőkéseket – nemzet a nemzetre kardot nem emel, hadakozást sem tanulnak többé.\n\n5 Ó, Jákób háza, jöjjetek és járjunk az Úr világosságában; igen, jöjjetek, mert mindnyájan letértetek, mindenki az ő gonosz útjaira.\n\n6 Ezért elhagytad, Ó Uram, népedet, Jákób házát, mert tele vannak keleti szokásokkal, és jósokra hallgatnak, mint a filiszteusok, és idegenek gyermekei vannak kedvükre.\n\n7 Földjük is tele van ezüsttel és arannyal, és kincseiknek sincsen vége; földjük lovakkal is tele van, és harci szekereiknek sincsen vége.\n\n8 Földjük tele van bálványokkal is; saját kezük készítményeinek hódolnak, annak, amit saját ujjaik csináltak.\n\n9 És a közember nem hajlik meg, és a főember nem alázkodik meg, tehát ne bocsáss meg neki.\n\n10 Ó, ti gonoszok, menjetek be a kősziklába, rejtőzzetek el a porban, mert lesújt rátok az Úr félelme és fenségének dicsősége.\n\n11 És lészen, hogy megaláztatik az emberek gőgös tekintete, és meg fogják hajlítani az emberek kevélységét, és csak az Úr magasztaltatik fel azon a napon.\n\n12 Mert a Seregek Urának napja hamar eljön minden nemzetre, igen, mindegyikre; igen, a kevélyre és a gőgösre, és mindenkire, aki fel van emelkedve, és az megaláztatik.\n\n13 Igen, és az Úr napja eljön Libanon minden cédrusára, mert magasan vannak és felemeltettek; és Básán minden tölgyfájára;\n\n14 És minden magas hegyre, és minden dombra, minden nemzetre, mely fel van emelkedve, és minden népre;\n\n15 És minden magas toronyra, és minden megerősített falra;\n\n16 És a tenger minden hajójára, és Társis minden hajójára, és minden tetszetős látványra.\n\n17 És meg fogják hajlítani az emberek gőgjét, és megaláztatik az emberek kevélysége; és csak az Úr magasztaltatik fel azon a napon.\n\n18 És a bálványokat teljesen eltörli.\n\n19 És be fognak menni a sziklák hasadékaiba és a föld barlangjaiba, mert megszállja őket az Úr félelme, és fenségének dicsősége lesújt rájuk, amikor felkel, hogy borzasztóan megrázza a földet.\n\n20 Azon a napon odadobja az ember ezüstbálványait és aranybálványait, amelyeket csinált, hogy hódoljon nekik, a vakondoknak és a denevéreknek;\n\n21 Hogy elmenjen a sziklák hasadékaiba, és az érdes sziklák tetejére, mert eljön rájuk az Úr félelme, és fenségének dicsősége lesújt rájuk, amikor felkel, hogy borzasztóan megrázza a földet.\n\n22 Szűnjetek meg az emberben bízni, akinek csak lehelet van az orrában; mert ugyan mire becsülhető?\n\n", "2-ne 13": "[center][font_size=26]13. Fejezet[/font_size][/center]\n\n[i]Júda és Jeruzsálem meg lesz büntetve engedetlenségükért – Az Úr szót emel és megítéli népét – Sion leányait megátkozzák és meggyötrik világiasságukért – Vö. Ésaiás 3. Mintegy Kr.e. 559–545.[/i]\n\n1 Mert íme, az Úr, a Seregek Ura elveszi Jeruzsálemből és Júdából a támaszt és a táplálékot, a kenyér minden táplálékát, és a víz minden támaszát.\n\n2 Az erőst és a hadakozót, a bírót és a prófétát, az okosat és a vént;\n\n3 Az ötvenek parancsnokát és a tisztes embert, a tanácsost, az ügyes mestert és az ékes szónokot.\n\n4 És gyermekeket adok nekik, hogy hercegeik legyenek, és csecsemők uralkodnak rajtuk.\n\n5 És elnyomják a népet, mindenkit a másik, és mindenkit a szomszédja; a gyermek kevélyen viselkedik a vénnel szemben, és a hitvány a tiszteletre méltóval szemben.\n\n6 Amikor egy ember megragadja fivérét atyja házából, és ezt mondja: Neked van ruhád, legyél te az uralkodónk, és ne engedd, hogy kezed alá jöjjön ez a rombolás –\n\n7 Azon a napon esküdni fog, mondván: Nem leszek sebkötöző; mert házamban nincs se kenyér, se ruha; ne tegyetek engem a nép uralkodójává!\n\n8 Mert Jeruzsálem le van rombolva, és Júda elesett, mert nyelvük és cselekedeteik az Úr ellen voltak, hogy dicsőségének szemeit ingereljék.\n\n9 Arcvonásaik tanúskodnak ellenük, és kijelentik, hogy bűneik éppen olyanok, mint Sodomáé, és nem tudják elrejteni. Jaj a lelküknek, mert bajjal fizettek önmaguknak!\n\n10 Mondjátok az igazlelkűeknek, hogy jól van dolguk, mert tetteiknek gyümölcsét fogják megenni.\n\n11 Jaj a gonoszoknak, mert elvesznek; mert kezük munkájának fizetsége lesz rajtuk!\n\n12 És népem, gyermekek az elnyomóik, és asszonyok uralkodnak felettük. Ó népem, akik vezetnek téged, tévedésre késztetnek, és elpusztítják ösvényeid útját.\n\n13 Előáll az Úr, hogy szót emeljen, és feláll, hogy megítélje a népet.\n\n14 Az Úr törvénykezésbe lép népe vénei és annak hercegei ellen; mert felették szőlőskertemet és házaikban van a szegényektől szerzett zsákmány.\n\n15 Mit képzeltek? Darabokra töritek népemet, és összezúzzátok a szegények arcát; mondja a Seregek Úristene.\n\n16 Továbbá, mondja az Úr: Mivel Sion leányai gőgösek, és előreszegezett nyakkal járnak, és ledér szemekkel, sétálva és tipegve, ahogy járnak, és lábaikkal csilingelvén –\n\n17 Ezért az Úr rühességgel sújtja Sion leányai fejének koronáját, és felfedi szemérmüket az Úr.\n\n18 Azon a napon eltávolítja csilingelő ékszereik pompáját az Úr, és hajfogóikat, és a holdhoz hasonló kerek medálokat;\n\n19 A láncokat, és a karpereceket és a lepleket;\n\n20 A pártákat, és a lábak ékszereit, és a hajlekötőket, és a szelencéket, és a fülbevalókat;\n\n21 A gyűrűket, és az orrpereceket;\n\n22 A változtatható öltözeteket, a palástokat, és a kendőket és a göndörítő peckeket;\n\n23 A tükröket, és a finom vásznakat, és a kámzsákat, és a fátylakat.\n\n24 És lészen, hogy az édes illat helyén bűz lesz; és az öv helyén szakadás; és a jól beállított haj helyén kopaszság; és a mellkendő helyén zsákruha borítás, szégyenbélyeg a szépség helyén.\n\n25 Férfiaid kard által hullanak el, és harcosaid a harcban.\n\n26 És siránkoznak és gyászolnak kapui; és elhagyatott lesz, és a földön fog ülni.\n\n", "2-ne 14": "[center][font_size=26]14. Fejezet[/font_size][/center]\n\n[i]Siont és leányait megváltják és megtisztítják a millenniumi napon – Vö. Ésaiás 4. Mintegy Kr.e. 559–545.[/i]\n\n1 És azon a napon hét asszony ragad majd meg egy férfit, mondván: A magunk kenyerét esszük, és a magunk ruháját viseljük, csak hadd neveztessünk a te nevedről, hogy levegye rólunk gyalázatunkat.\n\n2 Azon a napon az Úr ága csodálatos lesz és dicsőséges; a föld gyümölcse kiváló és kedves lesz azoknak, akik megmenekültek Izráelből.\n\n3 És lészen, hogy szentnek mondják majd azokat, akiket Sionban hagytak és akik Jeruzsálemben maradnak, mindenkit, aki fel van írva az élők közé Jeruzsálemben –\n\n4 Mire az Úr lemosta Sion leányainak a szennyét és megtisztította Jeruzsálem vérét annak közepéből az ítélkezés lelkével és a felégetés lelkével.\n\n5 És teremt majd az Úr a Sion hegyének minden lakóhelye fölé, és gyülekezetei fölé nappal felhőt és ködöt, és lángoló tűz fényességét éjjel; mert oltalom lesz az Sion egész dicsőségén.\n\n6 És lészen egy hajlék, árnyékul nappal a hőség ellen, és oltalmul és menedékül a zivatar és az eső elől.\n\n", "2-ne 15": "[center][font_size=26]15. Fejezet[/font_size][/center]\n\n[i]Az Úr szőlőskertje (Izráel) elhagyatottá válik, és népe szétszóratik – Jaj lesz nekik hitehagyott és szétszórt állapotukban – Az Úr zászlót emel és összegyűjti Izráelt – Vö. Ésaiás 5. Mintegy Kr.e. 559–545.[/i]\n\n1 És akkor énekelek majd szerelmesemnek egy dalt a kedvesemről, szőlőskertjét illetően. Szerelmesemnek volt egy szőlőskertje egy nagyon gyümölcsöző hegyen.\n\n2 És bekerítette, és kigyűjtötte annak köveit, és a legkiválóbb szőlőtővel ültette be, és épített egy tornyot annak közepére, és sajtolót is készített azon; és várta, hogy majd szőlőt terem, és az vadszőlőt termett.\n\n3 És most, Ó Jeruzsálem lakói és Júda férfiai, kérlek titeket, ítéljetek köztem és a szőlőskertem között.\n\n4 Mi mást lehetett volna még megtenni a szőlőskertemmel, amit nem tettem meg abban? Amikor tehát vártam, hogy jó szőlőt teremjen, vadszőlőt termett.\n\n5 És most induljatok, megmondom nektek, mit teszek szőlőskertemmel – eltávolítom annak kerítését, és le fogják legelni; és lerombolom annak falát, és el fogják taposni;\n\n6 És parlaggá teszem; nem metszik meg, se nem kapálják; hanem tüske és tövis veri fel; megparancsolom a felhőknek is, hogy ne essen rá eső.\n\n7 Mert a Seregek Urának szőlőskertje Izráel háza, és gyönyörűséges ültetvénye Júda férfiai; és igazságosságra várt, és íme, elnyomást látott; igazlelkűségre, de íme, sírást hallott.\n\n8 Jaj azoknak, akik házat házhoz illesztenek, míg hely sem lehet ott, hogy egyedül csak magukat helyezhessék el szerte a földön!\n\n9 Füleimbe mondta a Seregek Ura: Igazán, sok ház elhagyatott lesz, és nagy és szép városok lesznek lakos nélkül.\n\n10 Igen, tíz hold szőlőskert egy kád bort terem, és egy hómer mag egy efát terem.\n\n11 Jaj azoknak, akik korán reggel felkelnek, hogy erős ital után járjanak, akik estig folytatják, és bor hevíti őket!\n\n12 És a hárfa, és a lant, a dob, és síp és bor van lakodalmaikban; de nem veszik tekintetbe az Úr munkáját, se nem veszik figyelembe kezeinek cselekedetét.\n\n13 Ezért ment fogságba népem, mert tudatlan; és tisztes emberei éheznek, és sokaságuk szomjan eped el.\n\n14 Ezért nagyobbodott meg a pokol, és tárta ki száját mérhetetlenül; és dicsőségük, és sokaságuk, és pompájuk, és aki örvendezik, abba fog leereszkedni.\n\n15 És meghajtatik a közember, és megaláztatik a főember, és megaláztatnak a gőgösnek szemei.\n\n16 De a Seregek Ura felmagasztosul az igazságosságban, és Isten, aki szent, megszenteltetik az igazlelkűségben.\n\n17 Akkor a maguk módján legelnek majd a bárányok, és a hízottak lakatlan helyein idegenek legelnek.\n\n18 Jaj azoknak, akik a hiúság zsinegein húzzák a gonoszságot, és kötélen a bűnt, mintha taliga lenne.\n\n19 Akik ezt mondják: Siessen, tegye hamar munkáját, hogy láthassuk azt; és közeledjen és jöjjön el Izráel Szentjének tanácsa, hogy tudhassuk azt.\n\n20 Jaj azoknak, akik a gonoszt jónak mondják, és a jót gonosznak, akik a sötétséget világossággá teszik, és a világosságot sötétséggé, akik a keserűt édessé teszik, és az édeset keserűvé!\n\n21 Jaj a saját szemükben bölcseknek és a saját tekintetükben okosaknak!\n\n22 Jaj a borivásban hatalmasoknak, és az erős italok vegyítésében erős embereknek;\n\n23 Akik jutalomért igazolják a gonoszt, és elveszik az igazlelkűséget az igazlelkűtől!\n\n24 Ezért, ahogyan a tarlót megemészti a tűz, és a pelyvát felemészti a láng, gyökereik rothadássá lesznek, és virágjaik elszállnak, mint a por; mert elvetették a Seregek Urának törvényét, és megvetették Izráel Szentjének szavát.\n\n25 Ezért gerjedt fel az Úr haragja népe ellen, és kinyújtotta ellenük a kezét, és lesújtott rájuk; és megrendültek a dombok, és hulláik szét vannak tépve az utcák közepén. Mindezzel nem fordult el haragja, hanem ki van még nyújtva a keze.\n\n26 És zászlót emel a távoli nemzeteknek, és süvölt nekik a föld végéről; és íme, azok gyorsan, hamar jönnek; egy sem lesz köztük fáradt, vagy botladozó.\n\n27 Egy sem szunnyad vagy alszik; derekuknak öve sem oldódik meg, sarujuk szíja sem szakad el;\n\n28 Akiknek nyilai élesek, és minden íjuk felvonva; és lovaiknak patája kvarcszámba megy, és kerekeik, mint a forgószél, ordításuk mint az oroszláné.\n\n29 Ordítanak, mint a fiatal oroszlánok; igen, ordítanak és elragadják a zsákmányt, és biztonságban elviszik, és senki nem szabadítja meg.\n\n30 És ellenük ordítanak azon a napon, mint a tenger morajlása; és ha a földre tekintenek, íme, sötétség és bánat, és a világosság elsötétült annak egén.\n\n", "2-ne 16": "[center][font_size=26]16. Fejezet[/font_size][/center]\n\n[i]Ésaiás látja az Urat – Ésaiás bűnei megbocsáttatnak – Elhívják, hogy prófétáljon – Prófétál Krisztus tanításainak a zsidók általi elutasításáról – Egy maradék visszatér – Vö. Ésaiás 6. Mintegy Kr.e. 559–545.[/i]\n\n1 Amely évben meghalt Uzziás király, az Urat is láttam, trónon ülve, magasan és felemelve, és uszálya betöltötte a templomot.\n\n2 Felette álltak a szeráfok; mindegyiknek hat szárnya volt; kettővel arcát takarta el, kettővel lábát takarta be, és kettővel repült.\n\n3 És kiáltott egyik a másiknak, mondván: Szent, szent, szent a Seregek Ura; az egész föld tele van dicsőségével.\n\n4 És az ajtófélfák elmozdultak annak hangjára, aki kiáltott, és a ház megtelt füsttel.\n\n5 Akkor azt mondtam: Jaj nekem! Mert végem van, mivel tisztátalan ajkú ember vagyok, és tisztátalan ajkú nép között lakom; mert szemeim látták a Királyt, a Seregek Urát.\n\n6 Akkor hozzám repült az egyik szeráf, eleven szénnel a kezében, amelyet fogóval vett le az oltárról;\n\n7 És a számra fektette, és ezt mondta: Íme, ez megérintette ajkadat; és el van véve a gonoszságod, és meg van tisztítva a bűnöd.\n\n8 Az Úr szavát is hallottam, kérdezvén: Kit küldjek, és ki megy el nekünk? Akkor azt mondtam: Itt vagyok, engem küldj.\n\n9 És ezt mondta: Menj és mondd meg ennek a népnek: valóban halljatok – de ők nem értettek; és valóban lássatok – de ők nem észleltek.\n\n10 Tedd kövérré e nép szívét, és tedd nehézzé füleit, és csukd be szemeit, különben látnak a szemeikkel, és hallanak a füleikkel, és értenek a szívükkel, és bűnbánatot tartanak és meggyógyulnak.\n\n11 Akkor azt kérdeztem: Uram, meddig? És ezt mondta: Amíg elhagyatottak nem lesznek a városok, lakosok nélkül, és a házak ember nélkül, és teljesen elhagyatott nem lesz ez a föld;\n\n12 És az Úr eltávolította az embert, messzire, mert nagy elhagyatottság lesz szerte ezen a földön.\n\n13 De mégis lesz egy tized, és ők visszatérnek, és felemésztik őket, mint a hársfát, és mint egy tölgyet, melynek bennük van a lételeme, amikor leveleket hajtanak; így a szent mag lesz annak lételeme.\n\n", "2-ne 17": "[center][font_size=26]17. Fejezet[/font_size][/center]\n\n[i]Efraim és Syria háborút indít Júda ellen – Krisztus egy szűztől fog megszületni – Vö. Ésaiás 7. Mintegy Kr.e. 559–545.[/i]\n\n1 És lőn, hogy Júda királyának, Akháznak, Jóthám fiának, Uzziás fiának napjaiban Rezin, Syria királya, és Péka, Izráel királya, Remália fia, felmentek Jeruzsálem felé, hogy háborúzzanak ellene, de nem tudták legyőzni.\n\n2 És elmondták Dávid házának, mondván: Syria Efraimmal szövetkezett. És megmozdult a szíve és népének a szíve, ahogyan az erdő fái mozdulnak meg a szélben.\n\n3 Akkor így szólt az Úr Ésaiáshoz: Menj hát ki, hogy találkozz Akházzal, te és Seár-Jásub fiad, a felső tó csatornájának végéhez, a ruhafestők mezejének útján;\n\n4 És mondd néki: Légy óvatos és maradj nyugton; ne félj, és félénk se legyen a szíved, e két füstölgő üszkös fadarab miatt, Rezinnek ádáz haragja miatt Syriával és Remália fiával.\n\n5 Mert gonosz tanácsot tartott ellened Syria, Efraim, és Remália fia, mondván:\n\n6 Menjünk fel Júda ellen, és zaklassuk, és vágjunk abban rést magunknak, és állítsunk királyt annak közepébe, igen, Tábeal fiát.\n\n7 Így szól az Úristen: Nem áll meg, se nem lészen ez.\n\n8 Mert Syria feje Damaszkusz, és Damaszkusznak feje Rezin; és hatvanöt esztendőn belül megtöretik Efraim, hogy nem lesz egy nép.\n\n9 És Efraim feje Samaria, és Samaria feje Remália fia. Ha nem hisztek, biztosan nem alapíttattok meg.\n\n10 Ezenfelül az Úr ismét szólt Akházhoz, mondván:\n\n11 Kérj jelt az Úrtól, Istenedtől; kérd azt vagy a mélységekben, vagy a fenti magasságokban.\n\n12 De Akház ezt mondta: Nem kérek, se nem kísértem az Urat.\n\n13 És ezt mondta: Halljátok hát, Ó Dávid háza; kis dolog az nektek, hogy embereket fárasszatok, de fogjátok-e fárasztani az én Istenemet is?\n\n14 Ezért maga az Úr fog nektek jelt adni – Íme, egy szűz megfogan és fiút szül majd, és nevét Immánuelnek fogja nevezni.\n\n15 Vajat és mézet fog enni, hogy megtanulja a gonoszt visszautasítani és a jót választani.\n\n16 Mert mielőtt a gyermek megtanulná a gonoszt visszautasítani és a jót választani, a földet, melytől rettegsz, elhagyja mindkét királya.\n\n17 Hoz majd az Úr rád, és népedre, és atyád házára olyan napokat, amik nem jöttek el attól a naptól fogva, hogy Efraim elment Júdából, Asszíria királyát.\n\n18 És lészen azon a napon, hogy az Úr süvölt a legyekért, melyek Egyiptom legtávolabbi részén vannak, és a méhekért, melyek Asszíria földjén vannak.\n\n19 És eljönnek és mindannyian megpihennek a lakatlan völgyekben, és a sziklák hasadékaiban, és minden tövisen, és minden bokron.\n\n20 Ugyanazon a napon megborotválja az Úr bérelt borotvával, a folyón túliak által, Asszíria királya által a fejet, és a lábak szőrét; és ez a szakállt is felemészti.\n\n21 És lészen azon a napon, egy ember egy fiatal tehenet és két juhot táplál;\n\n22 És lészen, hogy az általuk adott tej bősége miatt vajat eszik; mert vajat és mézet eszik mindenki, aki megmaradt ezen a földön.\n\n23 És lészen azon a napon, minden hely lesz, ahol ezer ezüstdarabot érő ezer szőlőtőke volt, mely a tüskéké és a töviseké lesz.\n\n24 Nyilakkal és íjakkal jönnek majd el ide az emberek, mert ez az egész föld tüske és tövis lesz.\n\n25 És minden domb, melyet csákánnyal ásnak fel, nem jön el oda a tüskék és a tövisek félelme; hanem az ökrök kiterelésére lesznek azok, és a kisebb jószágok járására.\n\n", "2-ne 18": "[center][font_size=26]18. Fejezet[/font_size][/center]\n\n[i]Krisztus olyan lesz, mint egy botlást okozó kő és egy sérelmet okozó szikla – Az Urat keressétek, ne sipogó varázslókat – A törvényhez és a bizonysághoz forduljatok irányításért – Vö. Ésaiás 8. Mintegy Kr.e. 559–545.[/i]\n\n1 Ezenfelül ezt mondta nekem az Úr szava: Végy egy nagy tekercset, és írj rá egy ember tollával, Máher-salál-has-bazt illetően.\n\n2 És hű tanúkat vettem magamhoz, hogy feljegyezzék, Uriást a papot, és Zakariást, Jeberekiás fiát.\n\n3 És elmentem a prófétaasszonyhoz, és megfogant és fiút szült. Akkor ezt mondta nekem az Úr: Nevezd nevét Máher-salál-has-baznak.\n\n4 Mert íme, a gyermek még nem tudja kimondani: Atyám és anyám, mielőtt Asszíria királya elviszi Damaszkusz vagyonát és Samaria zsákmányát.\n\n5 Az Úr ismét szólt hozzám, mondván:\n\n6 Mivel ez a nép visszautasítja Siloah vizeit, melyek lágyan folynak, és Rezinben és Remália fiában örvendezik;\n\n7 Most, ezért, íme, az Úr felhozza rájuk a folyó vizeit, erőset és sokat, méghozzá Asszíria királyát, és minden dicsőségét; és feljön minden csatornája fölé, és általmegy minden partján.\n\n8 És átmegy Júdán; túlfolyik és általmegy, eléri még a nyakat is; és szárnyainak kiterjesztése betölti földed széltét, Ó Immánuel.\n\n9 Szövetkezzetek, Ó ti népek, és darabokra törnek benneteket; és hallgassatok ide mind, ti messzi országok; övezzétek fel magatokat, és darabokra törnek benneteket; övezzétek fel magatokat, és darabokra törnek benneteket.\n\n10 Tanácskozzatok együtt, és az semmivé válik; mondjátok ki a szót, és nem áll meg az; mert velünk van az Isten.\n\n11 Mert így szólt hozzám az Úr, erős kézzel, és utasított, hogy ne járjak ennek a népnek az útján, mondván:\n\n12 Ne mondjátok: Szövetség, mindarra, amire ez a nép mondja: Szövetség; ne féljétek az ő félelmüket, se ne nyugtalankodjatok.\n\n13 Magát a Seregek Urát tartsátok szentnek, és ő legyen félelmetek, és ő legyen rettegésetek.\n\n14 És ő szentély lészen; de botlást okozó kő, és sérelmet okozó szikla Izráel mindkét házának, kelepce és csapda Jeruzsálem lakóinak.\n\n15 És sokan megbotlanak és elesnek közülük, és megtörik, és csapdába ejtik és elviszik őket.\n\n16 Kösd be a bizonyságot, pecsételd le a törvényt tanítványaim között!\n\n17 És én az Úrra fogok várni, aki elrejti arcát Jákób házától, és rá számítok.\n\n18 Íme, én és a gyermekek, akiket az Úr adott nekem, jelnek és csodának vagyunk Izráelben a Seregek Urától, aki Sion hegyén lakik.\n\n19 És amikor azt mondják nektek: azoktól tudakozódjatok, akik halottakat idéznek, és a varázslóktól, akik sipognak és motyognak – nem Istenétől kell-e tudakoznia a népnek, hogy az élők a halottakról halljanak?\n\n20 A törvénytől és a bizonyságtól; és ha ők nem ezen szó szerint szólnak, az azért van, mert nincs bennük világosság.\n\n21 És nehézségekkel szorongatva és éhesen vergődnek át ezen; és lészen, hogy amikor éhesek lesznek, felgerjednek, és megátkozzák királyukat és Istenüket, és fölfelé néznek.\n\n22 És a földre néznek, és látnak bajt és sötétséget, a kín homályát, és a sötétségbe űzik őket.\n\n", "2-ne 19": "[center][font_size=26]19. Fejezet[/font_size][/center]\n\n[i]Ésaiás a Messiásról szól – A sötétségben lévő emberek egy nagy világosságot fognak látni – Gyermek születik nekünk – Ő lesz a Békesség Hercege, és Dávid trónján fog uralkodni – Vö. Ésaiás 9. Mintegy Kr.e. 559–545.[/i]\n\n1 Mindazonáltal a homály nem lesz olyan, mint zaklatottsága idején, amikor először enyhén megsanyargatta Zebulon földjét, és Nafthali földjét, és aztán keményebben megsanyargatta a Vörös-tengerhez vezető út mentén, a Jordánon túl, a nemzetek Galileájában.\n\n2 A nép, amely sötétségben járt, nagy világosságot lát vala; akik a halál árnyékának földjén laknak, azokra ragyog rá a világosság.\n\n3 Te sokasítottad meg a nemzetet, és növelted az örömöt – örömük előtted a szüreti öröm szerint való, és ahogy az emberek örvendeznek, amikor megosztják a zsákmányt.\n\n4 Mert megtörted terhének igáját, és vállának pálcáját, elnyomójának rúdját.\n\n5 Mert a harcos minden csatája zavaros lármával jár, és vérben forgatott ruhákkal; de ez égéssel lészen és tűznek eledelével.\n\n6 Mert gyermek születik nekünk, fiú adatik nekünk; és az irányítás az ő vállán lesz; és nevét nevezik Csodálatosnak, Tanácsosnak, az Erős Istennek, az Örökkévaló Atyának, a Békesség Hercegének.\n\n7 Az irányítás és béke növekedésének nincs vége Dávid trónján, és az ő királyságán, hogy rendezze azt, és hogy ítélkezéssel és igazságossággal alapítsa meg azt mostantól fogva, méghozzá mindörökre. A Seregek Urának buzgósága teljesíti ezt.\n\n8 Az Úr elküldte szavát Jákóbnak, és az megvilágosította Izráelt.\n\n9 És megtudja az egész nép, még Efraim és Samaria lakossága is, mely ezt mondja kevélyen és dölyfös szívvel:\n\n10 A téglák leomlottak, de mi faragott kőből fogunk építeni; a fügefákat kivágták, de mi cédrusokra váltjuk majd fel őket.\n\n11 Ezért az Úr felállítja ellene Rezin ellenségeit; és egyesíti ellenfeleit;\n\n12 A syriabelieket elől és a filiszteusokat hátul; és felfalják Izráelt nyitott szájjal. Mert mindezzel nem fordult el haragja, hanem ki van még nyújtva a keze.\n\n13 Mert a nép nem fordul ahhoz, aki lesújt rájuk, se nem keresik a Seregek Urát.\n\n14 Ezért az Úr kivág Izráelből fejet és farkat, ágat és kákát egy napon.\n\n15 A vén, ő a fej; és a próféta, aki hazugságokat tanít, ő a farok.\n\n16 Mert ezen nép vezetői okozzák tévedésüket; és azok, akiket ők vezetnek, elpusztulnak.\n\n17 Ezért az Úrnak nincs öröme ifjaikban, se nem irgalmaz árváiknak és özvegyeiknek; mert mindenki képmutató és gonosztevő közöttük, és minden száj bolondságot beszél. Mert mindezzel nem fordult el haragja, hanem ki van még nyújtva a keze.\n\n18 Mert a gonoszság úgy ég, mint a tűz, megemészti a tüskéket és a töviseket, és meggyullad az erdők sűrűjében, és felemelkedik, mint a füst emelkedése.\n\n19 A Seregek Urának haragja által sötétül el ez a föld, és az emberek olyanok lesznek, mint a tűznek eledele; senki nem kíméli meg a testvérét.\n\n20 És jobb kéz felől odakap, és éhes lesz; és bal kéz felől eszik, és nem elégíttetnek meg; megeszi, minden ember, a saját karja húsát –\n\n21 Manassé Efraim ellen; és Efraim Manassé ellen; ők együtt Júda ellen lesznek. Mindezzel nem fordult el haragja, hanem ki van még nyújtva a keze.\n\n", "2-ne 20": "[center][font_size=26]20. Fejezet[/font_size][/center]\n\n[i]Asszíria elpusztítása mintaképe a gonoszok elpusztításának a második eljövetelkor – Kevés ember marad meg azután, hogy ismét eljön az Úr – Jákób maradéka visszatér azon a napon – Vö. Ésaiás 10. Mintegy Kr.e. 559–545.[/i]\n\n1 Jaj azoknak, akik hamislelkű rendeleteket rendelnek el, és akik terheket írnak, melyeket ők írtak elő;\n\n2 Hogy elutasítsák a szükséget látókat az igazságosságtól, és elvegyék a jogot népem szegényeitől, hogy zsákmányukká lehessenek az özvegyek, és hogy kirabolhassák az árvákat!\n\n3 És mit tesztek majd a meglátogatás napján, és az elnéptelenedésben, mely messziről jön el? Kihez szöktök majd segítségért? És hol hagyjátok majd a dicsőségeteket?\n\n4 Nélkülem a foglyok alá hanyatlanak, és a megöltek alá esnek. Mindezzel nem fordult el haragja, hanem ki van még nyújtva a keze.\n\n5 Ó asszíriai, haragom rúdja, és kezükben a pálca a felháborodásuk.\n\n6 Képmutató nemzet ellen küldöm, és haragom népe ellen adok neki megbízatást, hogy elvegye a zsákmányt, és elvegye a prédát, és letapossa őket, mint az utcák sarát.\n\n7 Ő mégsem így vélekedik, szíve sem így gondolja; hanem az van szívében, hogy nemzeteket pusztítson el és vágjon ki, nem is keveset.\n\n8 Mert ezt mondja: Hercegeim nem mind királyok-e?\n\n9 Nem olyan-e Kalnó, mint Kárkemis? Nem olyan-e Hamáth, mint Árpád? Nem olyan-e Samaria, mint Damaszkusz?\n\n10 Ahogyan kezem megalapította a bálványok királyságait, és amelyeknek faragott képei felülmúlták azokat Jeruzsálemben és Samariában.\n\n11 Ahogyan Samariával és az ő bálványaival tettem, ne tegyek-e úgy Jeruzsálemmel és az ő bálványaival?\n\n12 Lészen tehát, hogy amikor az Úr egész munkáját teljesítette Sion hegyén és Jeruzsálemen, megbünteti Asszíria királya dölyfös szívének gyümölcsét és magas pillantásainak dicsőségét.\n\n13 Mert ő ezt mondja: Kezem erejével és bölcsességemmel tettem ezeket a dolgokat; mert okos vagyok; és elmozdítottam a nép határait, és elraboltam kincseiket, és mint vitéz férfi legyőztem a lakosokat;\n\n14 És kezem fészekként találta meg a nép vagyonát; és ahogy az ember összegyűjti az otthagyott tojásokat, úgy gyűjtöttem össze az egész földet; és nem volt senki, aki szárnyat mozdított, szájat nyitott vagy sipogott volna.\n\n15 Dicsekszik-e a fejsze azzal szemben, aki vág vele? Felmagasztalja-e magát a fűrész azzal szemben, aki húzogatja? Mintha a rúd huzigálná magát azzal szemben, aki felvette, vagy a pálca emelné fel magát, mintha nem is fa volna!\n\n16 Ezért az Úr, a Seregek Ura, kövérjeire sorvadást bocsát; és dicsősége alatt olyan égést szít, mint a tűz égése.\n\n17 És lészen Izráel világossága tűz gyanánt, és annak Szentje láng gyanánt, és ég, és egy napon megemészti tüskéit és töviseit;\n\n18 És felemészti erdejének és gyümölcsöző mezejének dicsőségét, lelket is és testet is; és olyanok lesznek, mint a zászlótartó, amikor elalél.\n\n19 És erdeje fáinak maradéka oly kevés lesz, hogy egy gyermek is felírhatja azokat.\n\n20 És lészen azon a napon, hogy Izráel maradéka, és Jákób házából azok, akik megmenekültek, nem támaszkodnak többé arra, aki lesújtott rájuk, hanem igazán az Úrra támaszkodnak, Izráel Szentjére.\n\n21 A maradék visszatér, igen, méghozzá Jákób maradéka, a hatalmas Istenhez.\n\n22 Mert ha néped, Izráel, annyi volna is, mint a tenger homokja, csak a maradék tér vissza közülük; elrendelt pusztításukat elárasztja az igazlelkűség.\n\n23 Mert a Seregek Úristene pusztítást végez, méghozzá elhatározottat, ezen az egész földön.\n\n24 Ezért így szól a Seregek Úristene: Ó népem, mely Sionban lakik, ne félj az asszíriaitól; rúddal súlyt le rád, és felemeli ellened pálcáját, Egyiptom módja szerint.\n\n25 Mert már csak egy kevés idő van, és megszűnik felháborodásom, és haragom az elpusztításukban.\n\n26 És a Seregek Ura ostort serkent neki, a midiáni öldöklés szerint Oreb sziklájánál; és rúdja a tengeren volt, hogy felemelje azt, Egyiptom módja szerint.\n\n27 És lészen azon a napon, hogy leveszik terhét a válladról, és igáját a nyakadról, és elpusztítják az igát, a felkentség miatt.\n\n28 Ajjáthba jött, átment Migronba; Mikmásnál lerakta kocsijait.\n\n29 Átmentek az átjárón; szállást Gébában foglaltak el; Ráma fél; Saul Gibeája elmenekült.\n\n30 Emeld fel hangod, Ó Gallim leánya, tedd, hogy Laisig meghallják, Ó szegény Anathóth.\n\n31 Madména eltávolíttatott; Gébim lakói összegyűlnek, hogy elmeneküljenek.\n\n32 Most még Nóbban marad azon a napon; megrázza kezét Sion leányának hegye, Jeruzsálem dombja ellen.\n\n33 Íme, az Úr, a Seregek Ura borzalommal vágja le a nagy ágat; és ledöntik a termetre magasakat; és megalázzák a gőgösöket.\n\n34 És vassal vágja le az erdők sűrűjét, és ledől Libanon egy hatalmas által.\n\n", "2-ne 21": "[center][font_size=26]21. Fejezet[/font_size][/center]\n\n[i]Isai törzse (Krisztus) igazlelkűségben fog ítélkezni – Isten ismerete beborítja a földet a millenniumban – Az Úr zászlót emel és összegyűjti Izráelt – Vö. Ésaiás 11. Mintegy Kr.e. 559–545.[/i]\n\n1 És egy vessző jön elő Isai törzséből, és egy ág nő ki gyökereiből.\n\n2 És az Úr Lelke megpihen rajta, a bölcsesség és az értelem lelke, a tanács és az erő lelke, az Úr ismeretének és félelmének lelke;\n\n3 És fürgén értővé tétetik az Úr félelmében; és nem ítél szemeinek látása után, se nem fedd meg füleinek hallása után.\n\n4 Hanem igazlelkűen ítéli meg a szegényeket, és egyenlőséggel feddi meg a föld szelídjeit; és lesújt a földre szájának rúdjával, és ajkainak leheletével öli meg a gonoszt.\n\n5 És igazlelkűség lesz derekának öve, és hűség lesz veséinek öve.\n\n6 A farkas is a báránnyal lakik, és a párduc a gödölyével hever, és együtt a borjú és a fiatal oroszlán és a hízó, és egy kisgyermek vezeti őket.\n\n7 És a tehén és a medve legelnek; kicsinyeik együtt heverésznek; és az oroszlán szalmát eszik, mint az ökör.\n\n8 És a szopós gyermek a viperalyuknál játszik, és az elválasztott gyermek a baziliszkusz odújára teszi kezét.\n\n9 Nem ártanak, se nem pusztítanak szent hegyemen, mert tele lesz a föld az Úr ismeretével, mint ahogy a vizek elborítják a tengert.\n\n10 És azon a napon lesz Isainak egy gyökere, mely zászlóként áll a népnek; ahhoz igyekeznek a nemzsidók; és dicsőséges lesz a nyugodalma.\n\n11 És lészen azon a napon, hogy az Úr másodszor is kinyújtja kezét, hogy visszahozza népe maradékát, mely megmaradt, Asszíriából, és Egyiptomból, és Pathroszból, és Khúsból, és Elámból, és Sinárból, és Hamáthból és a tenger szigeteiről.\n\n12 És zászlót állít a nemzeteknek, és egybegyűjti Izráel száműzöttjeit, és összegyűjti Júda szétszórtjait a föld négy sarkából.\n\n13 Megszűnik Efraim irigysége is, és kivágják Júda ellenségeit; Efraim nem irigykedik Júdára, és Júda nem zaklatja Efraimot.\n\n14 Hanem a filiszteusok vállain törnek majd nyugat felé; és együtt zsákmányolják ki azokat a keletieket; ráteszik kezüket Edomra és Moábra; és Ammon fiai nekik engedelmeskednek.\n\n15 És az Úr teljesen elpusztítja az egyiptomi tenger nyelvét; és hatalmas szelével megrázza kezét a folyó felett, és lesújt rá, hét patakká szikkasztja, és erre száraz saruval mennek át az emberek.\n\n16 És egy országút lesz népe maradékának, mely megmaradt, Asszíriától, mint amilyen Izráelnek volt, azon a napon, amikor feljöttek, ki Egyiptom földjéről.\n\n", "2-ne 22": "[center][font_size=26]22. Fejezet[/font_size][/center]\n\n[i]A millennium napján minden ember dicsérni fogja az Urat – Köztük fog lakni – Vö. Ésaiás 12. Mintegy Kr.e. 559–545.[/i]\n\n1 És azon a napon ezt mondod majd: Ó Uram, dicsérlek téged; bár haragudtál rám, elfordult haragod, és megvigasztaltál.\n\n2 Íme, Isten az én szabadulásom; bízni fogok, és nem nyugtalankodom; mert az Úr, Jehova az én erőm és énekem, és ő lett a szabadulásom is.\n\n3 Ezért örömmel fogtok vizet meríteni a szabadítás forrásaiból.\n\n4 És azon a napon ezt mondjátok majd: Dicsérjétek az Urat, szólítsátok nevét, jelentsétek ki tetteit az emberek között, említsétek meg, hogy felmagasztosult az ő neve.\n\n5 Énekeljetek az Úrhoz; mert kiváló dolgokat tett; tudják ezt az egész földön.\n\n6 Kiálts és ujjongj, Sion lakója; mert nagy közöttetek Izráel Szentje.\n\n", "2-ne 23": "[center][font_size=26]23. Fejezet[/font_size][/center]\n\n[i]Babilon elpusztítása mintaképe a pusztításnak a második eljövetelkor – A harag és bosszúállás napja lesz az – Babilon (a világ) örökre elbukik – Vö. Ésaiás 13. Mintegy Kr.e. 559–545.[/i]\n\n1 Babilóniának fenyegetése, melyet Ésaiás, Ámós fia látott.\n\n2 Emeljetek fel egy lobogót a magas hegyen, emeljétek fel hangotokat hozzájuk, intsetek kezetekkel, hogy bevonuljanak a nemesek kapuin.\n\n3 Parancsot adtam megszenteltjeimnek, hatalmasaimat is elhívtam, mert nem azokon van haragom, akik örvendeznek magas voltomban.\n\n4 A sokaság zaja a hegyekben olyan, mint egy nagy népé, összegyűlt nemzetek királyságainak zajos lármája, a Seregek Ura számba veszi a harci seregeket.\n\n5 Jönnek messze országból, az égnek végéről, igen, az Úr, és felháborodásának fegyverei, hogy elpusztítsák ezt az egész földet.\n\n6 Jajgassatok, mert közel van az Úr napja, pusztításként jön a Mindenhatótól.\n\n7 Ezért minden kéz elalélt lesz, minden ember szíve megolvad;\n\n8 Megrémülnek, kínok és fájdalmak fogják el őket; egymáson csodálkoznak; arcuk olyan lesz, mint a láng.\n\n9 Íme, jön az Úr napja kegyetlenül, dühösen és ádáz haraggal, és elhagyatottá teszi ezt a földet, és kipusztítja onnan annak bűnöseit.\n\n10 Mert az ég csillagai és annak csillagzatai nem adják ki világosságukat; a nap elsötétül amikor felkel, és a hold nem ragyogtatja világosságát.\n\n11 És megbüntetem a világot a gonoszságért, és a gonoszokat gonoszságaikért; véget vetek a kevélyek önteltségének, és letöröm a félelmetesek gőgjét.\n\n12 Értékesebbé teszem az embert a színaranynál, az embert még Ofir aranyöntvényénél is.\n\n13 Ezért megrázom az egeket, és megindul helyéből a föld, a Seregek Urának dühével, ádáz haragja napján.\n\n14 És olyan lesz, mint az űzött őz, és mint a nyáj, melyet senki sem szed össze; és ők, minden ember a maga népéhez fordul, és mindenki a maga földjére menekül.\n\n15 Mindenki, aki kevély, levettetik; igen, és mindenki, aki a gonoszokkal egyesül, kard által hullik el.\n\n16 Gyermekeiket is darabokra zúzzák a szemük előtt; házaikat kifosztják, és meggyalázzák asszonyaikat.\n\n17 Íme, felserkentem ellenük a médeket, akik ezüsttel és arannyal nem törődnek, se nem gyönyörködnek abban.\n\n18 Íjaik is darabokra zúzzák az ifjú embereket; és nem könyörülnek a méh gyümölcsén; szemeik nem kímélik meg a gyermekeket.\n\n19 És Babilon, a királyságok dicsősége, a káldeusok kiválóságának gyönyörűsége olyan lesz, mint amikor Isten elpusztította Sodomát és Gomorát.\n\n20 Soha nem fogják betelepíteni, nemzedékről nemzedékre nem laknak ott; az arab sem ver ott sátrat; a pásztorok sem készítik ott karámjukat.\n\n21 Hanem a sivatag vadállatai heverésznek ott; és házaik tele lesznek gyászos teremtményekkel; és baglyok laknak ott, és bakok táncolnak ott.\n\n22 És a szigetek vadállatai üvöltöznek elhagyott házaikban, és sárkányok gyönyörű helyeiken; és közeleg ideje, és nem lesz elhalasztva a napja. Mert gyorsan elpusztítom őt; igen, népemhez irgalmas leszek, de a gonoszok el fognak veszni.\n\n", "2-ne 24": "[center][font_size=26]24. Fejezet[/font_size][/center]\n\n[i]Izráelt összegyűjtik, és millenniumi nyugalmat élvez – Lucifert lázadásért kiűzték a mennyből – Izráel győzedelmeskedni fog Babilon (a világ) felett – Vö. Ésaiás 14. Mintegy Kr.e. 559–545.[/i]\n\n1 Mert az Úr irgalommal lesz Jákóbon, és a jövőben Izráelt választja, és saját földjükön helyezi el őket; és idegenek társulnak hozzájuk, és ezek Jákób házához csatlakoznak.\n\n2 És a nép majd veszi őket, és a helyükre viszi őket; igen, messziről, mint a földnek szélei; és visszatérnek megígért földjeikre. És Izráel háza birtokolja azokat, és szolgáké és szolgálóleányoké lesz az Úr földje; és fogságba ejtik azokat, akiknek foglyaik voltak; és uralkodnak elnyomóikon.\n\n3 És lészen azon a napon, hogy az Úr nyugalmat ad neked, bánatodtól, és félelmedtől, és a kemény rabságtól, melyben szolgálatra kényszerítettek.\n\n4 És lészen azon a napon, hogy ezt a példabeszédet veszed fel Babilon királya ellen, és mondod: Hogy megszűnt az elnyomó, megszűnt az arany város!\n\n5 Összetörte az Úr a gonoszok pálcáját, az uralkodók jogarait.\n\n6 Aki népeket vert dühösen szüntelen veréssel, aki nemzeteket uralt haragosan, azt üldözik, és senki nem tartóztatja fel.\n\n7 Az egész föld megnyugodott, és csendben van; éneklésbe törnek ki.\n\n8 Igen, a fenyők örvendeznek miattad, és Libanon cédrusai is, mondván: Mióta elterültél, nem jön favágó ellenünk.\n\n9 Megmozdult miattad lentről a pokol, hogy találkozzon veled a jöveteledkor; felserkenti miattad a halottakat, még a föld főembereit is; felemelte trónjaikról a nemzetek minden királyait.\n\n10 Mind megszólalnak és ezt mondják neked: Te is gyenge lettél, mint mi? Hozzánk hasonlóvá lettél?\n\n11 Pompádat sírba döntötték; nem hallatszik lantjaid lármája; férgek terülnek el alattad, és férgek takarnak.\n\n12 Hogy lebuktál a mennyből, Ó Lucifer, a hajnal fia! Levágattál a földre, aki meggyengítetted a nemzeteket!\n\n13 Mert ezt mondtad szívedben: Felemelkedek a mennybe, trónusomat felmagasztalom Isten csillagai fölé; a gyülekezet hegyére is odaülök, az észak távoli tájain;\n\n14 Felemelkedek a felhők magasságai fölé; olyan leszek, mint a Magasságos.\n\n15 Mégis a pokolba visznek le téged, a verem mélységeibe.\n\n16 Akik látnak téged, közelről megnéznek, és elgondolkoznak rajtad, és mondják: Ez az az ember, aki megrendítette a földet, aki megrázta a királyságokat?\n\n17 És olyanná tette a világot, mint a vadon, és elpusztította annak városait; és nem nyitotta ki foglyainak házát?\n\n18 A nemzetek minden királya, igen, mindegyikük dicsőségben fekszik, mindenki közülük a saját házában.\n\n19 De téged kiűztek sírodból, akár egy utálatos ágat, és azok maradékát, akiket megöltek, karddal keresztüldöftek, akik lemennek a kövekhez a verembe; mint a láb alá taposott holttest.\n\n20 Nem csatlakozol hozzájuk a temetésnél, mert elpusztítottad a földedet és megölted a népedet; a gonosztevők magjának soha nem lesz hírneve.\n\n21 Készítsetek öldöklést a fiainak, atyáik gonoszságai miatt, hogy ne emelkedjenek fel, se ne birtokolják ezt a földet, se ne töltsék be városokkal a föld színét.\n\n22 Mert felkelek ellenük, mondja a Seregek Ura, és kivágom Babilonból a nevet, és a maradékot, és fiat, és unokaöccsöt, mondja az Úr.\n\n23 Bölömbika birtokává is teszem, és vizes tócsákká; végigsöpröm azt a pusztítás seprűjével, mondja a Seregek Ura.\n\n24 Megesküdött a Seregek Ura, mondván: Biztosan úgy lészen majd, ahogyan azt elgondoltam, és ahogy szándékoztam, úgy áll meg az –\n\n25 Hogy földemre hozom az asszíriait, és hegyeimen taposom őt láb alá; akkor eltávozik róluk igája, és eltávozik terhe a vállaikról.\n\n26 Ez az a szándék, amit szándékoztam az egész földet illetően; és ez az a kéz, mely ki van nyújtva minden nemzet ellen.\n\n27 Mert a Seregek Ura így szándékozott, és ki hiúsítja meg? És ki van nyújtva a keze, és ki fordítja vissza?\n\n28 Abban az évben, amikor Akház király meghalt, volt ez a fenyegetés.\n\n29 Ne örvendj, egész Filisztea, mert összetört annak rúdja, aki megvert téged; mert a kígyó gyökeréből jön elő a baziliszkusz, és gyümölcse tüzes repülő kígyó lesz.\n\n30 És legel a szegények elsőszülöttje, és a szűkölködők bizton heverésznek; és éhséggel ölöm meg a gyökeredet, és ez megöli a maradékodat.\n\n31 Jajgass, Ó kapu; kiálts, Ó város; feloszlattál, te egész Filisztea; mert füst jő észak felől, és senki nem lesz egyedül a számára kijelölt időben.\n\n32 Mit válaszolnak majd akkor a nemzetek követei? Hogy az Úr alapította meg Siont, és abban bíznak népe szegényei.\n\n", "2-ne 25": "[center][font_size=26]25. Fejezet[/font_size][/center]\n\n[i]Nefi örvendezik a világos beszédben – Ésaiás próféciáit megértik az utolsó napokban – A zsidók visszatérnek Babilóniából, keresztre feszítik a Messiást, szétszóratnak és megostorozzák őket – Visszaállíttatnak, amikor hisznek a Messiásban – Először hatszáz évvel azután jön el, hogy Lehi elhagyta Jeruzsálemet – A nefiták betartják Mózes törvényét, és hisznek Krisztusban, aki Izráel Szentje. Mintegy Kr.e. 559–545.[/i]\n\n1 Most én, Nefi, azokat a szavakat illetően mondok valamit, melyeket leírtam, melyek Ésaiás szájából hangzottak el. Mert íme, Ésaiás sok olyan dolgot mondott, amit népemből sokaknak nehéz volt megérteni; mert a zsidók közötti prófétálás módját nem ismerik.\n\n2 Mert én, Nefi, nem sok dolgot tanítottam meg nekik a zsidók szokásait illetően; mert dolgaik a sötétség dolgai, és cselekedeteik az utálatosság cselekedetei voltak.\n\n3 Írok tehát népemnek és mindazoknak, akik ezután kapják majd meg ezeket a dolgokat, amiket leírok, hogy megismerhessék Isten ítéleteit, hogy azok minden nemzeten bekövetkeznek, azon szó szerint, melyet ő mondott.\n\n4 Hallgass tehát, Ó népem, ti, akik Izráel házából valók vagytok, és halljátok meg szavaimat; mert bár Ésaiás szavai nem világosak számotokra, de világosak mindazok számára, akiket eltölt a prófétálás lelke. De én adok nektek egy próféciát, a lélek szerint, mely bennem van; tehát azon világosság szerint prófétálok, mely velem volt attól az időtől fogva, hogy atyámmal Jeruzsálemből eljöttem; mert íme, lelkem gyönyörködik a világos beszédben népemnek, hogy tanulhassanak.\n\n5 Igen, és lelkem gyönyörködik Ésaiás szavaiban, mert Jeruzsálemből jöttem ki, és szemeim látták a zsidók dolgait, és tudom, hogy a zsidók igenis megértik a próféták dolgait, és nincs más nép, mely olyan jól megértené a zsidóknak elmondott dolgokat, mint ők, kivéve azokat, akiket a zsidók dolgainak módján tanítottak.\n\n6 De íme, én, Nefi nem a zsidók módján tanítottam gyermekeimet; de íme, én magam Jeruzsálemben laktam, tehát ismertem a környező tájakat; és említést tettem gyermekeimnek Isten ítéleteiről, melyek bekövetkeztek a zsidók között, gyermekeimnek, mindazon dolgok szerint, melyeket Ésaiás elmondott, és én nem írom le ezeket.\n\n7 De íme, a saját próféciámmal folytatom, világos beszédem szerint; melyben tudom, hogy senki nem tévedhet; mindazonáltal azokban a napokban, amikor beteljesülnek Ésaiás próféciái, bizonyossággal tudni fogják az emberek, azon időkben, amikor azok bekövetkeznek.\n\n8 Értékesek tehát az emberek gyermekei számára, és aki azt gondolja, hogy nem azok, különösen ahhoz fogok szólni, és a szavakat saját népemre korlátozom; mert tudom, hogy azok nagyon értékesek lesznek számukra az utolsó napokban; mert azon a napon fogják megérteni azokat; tehát az ő javukra írtam őket.\n\n9 És ahogy egy nemzedék gonoszság miatt elpusztult a zsidók között, éppen úgy pusztulnak el gonoszságaik szerint nemzedékről nemzedékre; és senki nem pusztult el közülük úgy, hogy ne jövendölték volna meg azt nekik az Úr prófétái.\n\n10 Szóltak tehát nekik azon pusztulást illetően is, amely közvetlenül azután jön el rájuk, hogy atyám elhagyta Jeruzsálemet; ők mégis megkeményítették szívüket, és próféciám szerint el is pusztultak, kivéve azokat, akiket fogolyként Babilóniába hurcoltak.\n\n11 És most azon lélek miatt mondom ezt, mely bennem van. És annak ellenére, hogy elhurcolták őket, ismét vissza fognak térni, és birtokolni fogják Jeruzsálem földjét; ismét visszaállíttatnak tehát örökségük földjére.\n\n12 De íme, lesznek háborúik és háborús híreik; és amikor eljön az a nap, hogy az Atya Egyszülöttje, igen, méghozzá a mennynek és földnek Atyja, kinyilvánítja magát nekik a testben, íme, elutasítják őt, gonoszságaik, és szívük keménysége, és nyakuk merevsége miatt.\n\n13 Íme, keresztre feszítik őt; és miután három napon át fekszik egy sírboltban, feltámad a halálból, gyógyulással szárnyaiban; és mindazok, akik hisznek az ő nevében, megmegszabadulnak Isten királyságában. Lelkem gyönyörködik tehát az őt illető prófétálásban, mert láttam az ő napját, és szívem magasztalja szent nevét.\n\n14 És íme, lészen, hogy miután a Messiás feltámadt a halálból és kinyilvánította magát népének, mindazoknak, akik hisznek az ő nevében, íme, Jeruzsálem ismét elpusztul; mert jaj azoknak, akik Isten és az ő egyházának népe ellen harcolnak.\n\n15 A zsidókat tehát szétszórják minden nemzet közé; igen, és Babilónia is elpusztul, a zsidókat tehát más nemzetek szórják szét.\n\n16 És miután szétszórattak és az Úristen megostorozta őket más nemzetek által, sok nemzedéken át, igen, méghozzá nemzedékről nemzedékre, amíg meg nem győzik őket, hogy higgyenek Krisztusban, az Isten Fiában, és az engesztelésben, mely végtelen az egész emberiségnek – és amikor eljön az a nap, hogy hisznek Krisztusban, és az ő nevében hódolnak az Atyának, tiszta szívvel és tiszta kezekkel, és nem tekintenek többé várakozással egy másik Messiásra, akkor, abban az időben, el fog jönni a nap, amikor szükségszerűen, feltétlenül el kell hinniük ezeket a dolgokat.\n\n17 És az Úr ismét, másodszor is kinyújtja kezét, hogy visszaállítsa népét elveszett és elbukott állapotából. Tehát egy bámulatos mű és csoda megtételéhez lát hozzá az emberek gyermekei között.\n\n18 Előhozza tehát nekik a szavait, mely szavak megítélik őket az utolsó napon, mert azon szándékkal adatnak nekik azok, hogy meggyőzzék őket az igaz Messiásról, akit elutasítottak; és hogy meggyőzzék őket, hogy már nem szükséges várakozással tekinteniük egy Messiás eljövetelére, mert nem jön egy sem, hacsak egy hamis Messiás nem, aki megtéveszti a népet; mert a próféták csak egy Messiásról szóltak, és ő az a Messiás, akit a zsidók elutasítanak.\n\n19 Mert a próféták szavai szerint, a Messiás hatszáz évvel azután jön el, hogy atyám elhagyta Jeruzsálemet; és a próféták szavai szerint, és Isten angyalának szava szerint is Jézus Krisztus lesz a neve, Isten Fia.\n\n20 És most, testvéreim, világosan szóltam, hogy ne tévedhessetek. És ahogy él az Úristen, aki felhozta Izráelt, ki Egyiptom földjéről, és hatalmat adott Mózesnek, hogy meggyógyítsa a nemzeteket, miután megmarták őket a mérges kígyók, ha szemeiket a kígyóra vetik, melyet felemelt előttük, és hatalmat adott neki arra is, hogy ráüssön a sziklára, és víz jöjjön elő; igen, íme azt mondom nektek, hogy ahogy ezek a dolgok igazak, és ahogy él az Úristen, nem adatott más név az ég alatt, csak ez a Jézus Krisztus, melyről beszéltem, amely által meg lehet szabadítani az embert.\n\n21 Ezzel a szándékkal ígérte meg tehát nekem az Úristen, hogy megtartják és megőrzik ezeket a dolgokat, amiket írok, és nemzedékről nemzedékre továbbadják magomnak, hogy beteljesülhessen a Józsefnek tett ígéret, hogy magja soha nem vész el, amíg a föld fennáll.\n\n22 Ezen dolgok tehát nemzedékről nemzedékre szállnak, amíg a föld fennáll, Isten akarata és tetszése szerint; és a nemzetek, akik ezeket birtokolják, megítéltetnek általuk, azon szavak szerint, melyek le vannak írva.\n\n23 Mert szorgalmasan dolgozunk, hogy írjunk, hogy meggyőzzük gyermekeinket, és testvéreinket is, hogy higgyenek Krisztusban, és békéljenek meg Istennel; mert tudjuk, hogy kegyelem által szabadítanak meg minket, mindaz után, amit meg tudunk tenni.\n\n24 És annak ellenére, hogy hiszünk Krisztusban, betartjuk Mózes törvényét, és állhatatos várakozással tekintünk Krisztusra, míg a törvény be nem teljesedik.\n\n25 Mert evégre adatott a törvény; a törvény tehát halottá vált számunkra, és minket megelevenítenek Krisztusban, hitünk miatt; mégis betartjuk a törvényt, a parancsolatok miatt.\n\n26 És Krisztusról beszélünk, Krisztusban örvendezünk, Krisztusról prédikálunk, Krisztusról prófétálunk, és próféciáink szerint írunk, hogy gyermekeink tudhassák, milyen forráshoz forduljanak bűneik bocsánatáért.\n\n27 A törvényt illetően pedig azért szólunk, hogy gyermekeink megtudhassák a törvény halott voltát; és ők, tudván a törvény halott voltát, várakozással tekinthessenek majd az életre, mely Krisztusban van, és tudják, hogy mivégre adatott a törvény. És miután a törvény betöltetett Krisztusban, hogy nincs szükség szívük megkeményítésére ellene, amikor a törvényt el kell vetni.\n\n28 És most íme, népem, merev nyakú nép vagytok; tehát világosan szóltam hozzátok, hogy félre ne érthessetek. És a szavak, melyeket elmondtam, bizonyságként állnak ellenetek; mert elegendők arra, hogy bárkit megtanítsanak a helyes útra, mert Krisztusban hinni és őt meg nem tagadni a helyes út; mert őt megtagadván a prófétákat és a törvényt is megtagadjátok.\n\n29 És most íme, mondom nektek, hogy Krisztusban hinni és őt meg nem tagadni a helyes út; és Krisztus Izráel Szentje; meg kell tehát hajolnotok előtte és hódolnotok kell neki teljes lelketekkel, elmétekkel és erőtökkel, és egész lényetekkel; és ha ezt teszitek, akkor semmiképpen nem űznek ki benneteket.\n\n30 És amennyiben szükséges, be kell tartanotok az Isten által rendelt cselekedeteket és szertartásokat; míg a törvény be nem teljesedik, mely Mózesnek adatott.\n\n", "2-ne 26": "[center][font_size=26]26. Fejezet[/font_size][/center]\n\n[i]Krisztus szolgálni fog a nefitáknak – Nefi előre látja népe pusztulását – A porból fognak szólni – A nemzsidók hamis egyházakat és titkos összeesküvéseket állítanak fel – Az Úr megtiltja az embereknek, hogy papi mesterkedéseket gyakoroljanak. Mintegy Kr.e. 559–545.[/i]\n\n1 És miután Krisztus feltámad a halálból, megmutatja magát nektek, gyermekeim és szeretett testvéreim, és a szavak, melyeket mond nektek, az lesz a törvény, amit cselekedni fogtok.\n\n2 Mert íme, mondom nektek, hogy láttam, hogy sok nemzedék múlik el, és nagy háborúk és viszálykodások lesznek népem között.\n\n3 És miután eljön a Messiás, jelek adatnak népemnek születéséről, és haláláról és feltámadásáról is; és nagy és borzalmas lesz az a nap a gonoszoknak, mert elvesznek; és azért vesznek el, mert kiűzték a prófétákat és a szenteket, és megkövezték őket, és megölték őket; a szentek vérének fohásza tehát Istenhez emelkedik fel ellenük a földről.\n\n4 Tehát mindazokat, akik kevélyek és akik gonoszul cselekednek, eljön a nap, mely felégeti őket, mondja a Seregek Ura, mert olyanok lesznek, mint a tarló.\n\n5 És akik megölik a prófétákat és a szenteket, azokat elnyeli a föld mélye, mondja a Seregek Ura; és hegyek borítják be, és forgószelek ragadják el őket, épületek omlanak rájuk és darabokra zúzzák, és porrá őrlik őket.\n\n6 És meglátogatják őket mennydörgésekkel és villámlásokkal, és földrengésekkel és mindenféle pusztításokkal, mert fel lesz gerjesztve ellenük az Úr haragjának tüze, és olyanok lesznek, mint a tarló, és eljön a nap, mely felemészti őket, mondja a Seregek Ura.\n\n7 Ó, mily nagy lelkem fájdalma és kínja népem megöltjeinek elvesztése miatt! Mert én, Nefi láttam ezt, és ez majdnem felemészt engem az Úr színe előtt; mégis így kell fohászkodnom Istenemhez: A te útjaid igazságosak.\n\n8 De íme, az igazlelkűek, akik hallgatnak a próféták szavaira és nem pusztítják el őket, hanem várakozással tekintenek Krisztusra, állhatatosan a jelek miatt, melyek adatnak, minden üldöztetés ellenére – íme, ők azok, akik nem fognak elveszni.\n\n9 De megjelenik nekik az Igazlelkűség Fia; és meggyógyítja őket, és békességük lesz vele, míg három nemzedék el nem múlik, és sokan a negyedik nemzedékből igazlelkűségben el nem múlnak.\n\n10 És miután ezek a dolgok elmúltak, gyors pusztulás jön népemre; mert lelkem fájdalmainak ellenére láttam ezt, tehát tudom, hogy be fog következni; és semmiért adják el magukat; mert pusztulást aratnak kevélységük és balgaságuk jutalmaként; mert mivel engednek az ördögnek, és inkább a sötétség dolgait választják, mint a világosságot, ezért a pokolba kell lemenniük.\n\n11 Mert az Úr Lelke nem fog mindig bajlódni az emberrel. És amikor a Lélek megszűnik az emberrel bajlódni, akkor gyors pusztulás következik, és ez elkeseríti a lelkemet.\n\n12 És ahogy szóltam a zsidók meggyőzését illetően, hogy Jézus maga a Krisztus, a nemzsidókat is szükségszerűen meg kell győzni arról, hogy Jézus a Krisztus, az Örökkévaló Isten;\n\n13 És hogy ő a Szentlélek hatalma által mindazoknak kinyilvánítja magát, akik hisznek benne; igen, minden nemzetnek, nemzetségnek, nyelvnek és népnek, hatalmas csodákat, jeleket és bámulatos dolgokat művelve az emberek gyermekei között, hitük szerint.\n\n14 De íme, az utolsó napokat illetően prófétálok most nektek; azokat a napokat illetően, amikor az Úristen előhozza ezeket a dolgokat az emberek gyermekeinek.\n\n15 Miután magom és fivéreim magja hitetlenségbe süllyed, és a nemzsidók lesújtanak rájuk; igen, miután az Úristen köröskörül tábort üt, és sánccal ostromot indít ellenük, és erődítményeket emel ellenük; és miután porba döntötték őket, olyannyira, hogy már nincsenek, mégis le lesznek írva az igazlelkűek szavai, és a hithűek imái meghallgatásra találnak; és nem lesznek elfelejtve mindazok, akik hitetlenségbe süllyedtek.\n\n16 Mert azok, akik elpusztultak, a földből szólnak majd hozzájuk, és beszédük mélyen a porból jön, és hangjuk olyan lesz, mint a halottidézőé; mert az Úristen hatalmat ad neki, hogy róluk suttoghasson, méghozzá úgy, mintha az a földből jönne; és beszédük a porból suttog majd.\n\n17 Mert így szól az Úristen: Le fogják írni azokat a dolgokat, melyek közöttük történnek, és leírják ezeket, és lepecsételik egy könyvben, és ezek nem lesznek meg azoknak, akik hitetlenségbe süllyedtek, mert ők Isten dolgainak elpusztítására törekednek.\n\n18 Tehát mint azok, akik elpusztultak, gyorsan pusztultak el; és szörnyűségeseik sokasága olyan lesz, mint a pelyva, mely elszáll – igen, így szól az Úristen: Ez hamar lesz, hirtelen –\n\n19 És lészen, hogy azokra, akik hitetlenségbe süllyedtek, a nemzsidók keze által mérnek csapást.\n\n20 És a nemzsidók felemelkedtek szemeik kevélységében, és megbotlottak, botlást okozó kövük nagysága miatt, hogy sok egyházat állítottak fel; mégis lekicsinylik Isten hatalmát és csodáit, és saját bölcsességüket és saját tanultságukat magasztalják prédikálásukkal, hogy nyerészkedjenek, és összezúzzák a szegények arcát.\n\n21 És sok egyházat állítottak fel, melyek irigykedést, viszályt és rosszindulatot okoznak.\n\n22 És titkos összeesküvések is vannak, éppen úgy, mint a régi időkben, az ördög összeesküvései szerint, mert mindezen dolgoknak ő az alapítója; igen, a gyilkosságnak és a sötétség cselekedeteinek az alapítója; igen, és nyakuknál fogva lenkötélen elvezeti őket, mindaddig, míg erős köteleivel mindörökre meg nem kötözi őket.\n\n23 Mert íme, szeretett testvéreim, azt mondom nektek, hogy az Úristen nem sötétségben cselekszik.\n\n24 Semmit nem tesz, ami ne a világ javára lenne; mert szereti a világot, olyannyira, hogy leteszi saját életét, hogy minden embert magához vonzhasson. Senkinek nem parancsolja meg tehát, hogy ne legyen része az ő szabadításában.\n\n25 Íme, rákiált-e valakire is, mondván: Távozz tőlem? Íme, mondom nektek, hogy nem; hanem azt mondja: Jöjjetek énhozzám ti mind, a földnek szélei, vegyetek tejet és mézet, pénz nélkül és fizetség nélkül.\n\n26 Íme, megparancsolta-e valakinek is, hogy távozzon a zsinagógákból, vagy a hódolat házaiból? Íme, mondom nektek, hogy nem.\n\n27 Megparancsolta-e valakinek is, hogy ne legyen része az ő szabadításában? Íme, mondom nektek, hogy nem; hanem fizetség nélkül adja azt minden embernek; és megparancsolta népének, hogy minden embert győzzenek meg arról, hogy tartson bűnbánatot.\n\n28 Íme, megparancsolta-e az Úr valakinek is, hogy ne legyen része az ő jóságában? Íme, mondom nektek, hogy nem; hanem minden ember kiváltságos, az egyik éppen úgy, mint a másik, és senkit nem tilt el.\n\n29 Megparancsolja, hogy ne legyenek papi mesterkedések; mert íme, azok a papi mesterkedések, hogy az emberek prédikálnak és magukat állítják világosságként a világ elé, hogy nyerészkedjenek és elnyerjék a világ dicséretét; de nem törekednek Sion jólétére.\n\n30 Íme, az Úr megtiltotta ezt a dolgot; az Úristen tehát parancsolatot adott, hogy minden emberben legyen jószívűség, mely jószívűség a szeretet. És ha nem lenne bennük jószívűség, akkor semmik lennének. Ha tehát van bennük jószívűség, akkor nem hagyják, hogy Sion munkása elvesszen.\n\n31 De Sion munkásának Sionért kell dolgoznia, mert ha pénzért dolgoznak, akkor elvesznek.\n\n32 Továbbá az Úristen megparancsolta, hogy az emberek ne öljenek; hogy ne hazudjanak; hogy ne lopjanak; hogy az Úrnak, Istenüknek nevét hiába fel ne vegyék; hogy ne irigykedjenek, hogy ne legyen bennük rosszindulat; hogy ne veszekedjenek egymással; hogy ne kövessenek el paráznaságokat; és hogy ezen dolgok egyikét se tegyék; mert aki ezeket teszi, az el fog veszni.\n\n33 Mert ezen gonoszságok egyike sem az Úrtól jön; mert ő azt teszi, ami jó az emberek gyermekei között; és semmit nem tesz, ami ne lenne világos az emberek gyermekeinek; és ő mindenkit hív, hogy jöjjön hozzá és részesüljön a jóságából; és senkit nem utasít vissza, aki hozzá jön, feketét és fehéret, szolgát és szabadot, férfit és nőt; és megemlékezik a pogányokról; és mindegyik egyforma Istennek, zsidó is és nemzsidó is.\n\n", "2-ne 27": "[center][font_size=26]27. Fejezet[/font_size][/center]\n\n[i]Sötétség és hitehagyás borítja be a földet az utolsó napokban – A Mormon könyve előkerül – Három tanú tesz bizonyságot a könyvről – A tanult ember azt fogja mondani, hogy nem tudja elolvasni a lepecsételt könyvet – Az Úr egy bámulatos művet és csodát tesz – Vö. Ésaiás 29. Mintegy Kr.e. 559–545.[/i]\n\n1 De íme, az utolsó napokban, vagyis a nemzsidók napjaiban – igen, íme, mind a nemzsidó nemzetek, és a zsidók is, mindazok, akik erre a földre jönnek és azok is, akik más földeken lesznek, igen, méghozzá a föld minden földjén, íme, megrészegülnek a gonoszságtól és mindenféle utálatosságtól –\n\n2 És amikor eljön az a nap, a Seregek Ura mennydörgéssel és földrengéssel, és nagy zúgással, és zivatarral, és viharral, és emésztő tűz lángjával fogja őket meglátogatni.\n\n3 És minden nemzet, amely Sion ellen harcol, és amely megnyomorgatja, olyan lesz, mint az éjszakai látomás álma; igen, az történik velük, ami az éhes emberrel, aki álmodik, és íme eszik, de felébred és üres a lelke; vagy mint a szomjas emberrel, aki álmodik, és íme iszik, de felébred és íme gyenge, és étvágya van lelkének; igen, éppen ilyen lesz minden nemzet sokasága, amely Sion hegye ellen harcol.\n\n4 Mert íme, mindannyian, akik gonoszságot cselekedtek, ámuljatok és bámuljatok, mert felkiáltotok és sírni fogtok; igen, részegek lesztek, de nem bortól, tántorogni fogtok, de nem az erős italtól.\n\n5 Mert íme, az Úr kitöltötte rátok a mély alvás lelkét. Mert íme, behunytátok szemeteket és elutasítottátok a prófétákat; és gonoszságotok miatt betakarta uralkodóitokat és a látnokokat.\n\n6 És lészen, hogy az Úristen előhozza nektek egy könyvnek szavait, és azoknak szavai lesznek ezek, akik elszunnyadtak.\n\n7 És íme, a könyv le lesz pecsételve; és a könyvben egy kinyilatkoztatás lesz Istentől, a világ kezdetétől annak végéig.\n\n8 Azon dolgok miatt tehát, melyek le vannak pecsételve, a lepecsételt dolgokat nem adják át az emberek gonoszságának és utálatosságainak napján. A könyvet tehát visszatartják tőlük.\n\n9 De átadják a könyvet egy férfinak, és ő átadja a könyv szavait, melyek azoknak a szavai, akik elszunnyadtak a porban, és ezeket a szavakat átadja másvalakinek;\n\n10 De azokat a szavakat, melyek le vannak pecsételve, nem adja át, és a könyvet sem adja át. Mert a könyv Isten hatalma által lesz lepecsételve, és a lepecsételt kinyilatkoztatás a könyvben marad az Úr által jónak látott időig, hogy ezek előjöhessenek; mert íme, ezek minden dolgot kinyilatkoztatnak a világ megalapításától kezdve annak végéig.\n\n11 És eljön a nap, hogy a könyv szavait, melyek le vannak pecsételve, a háztetőkön fogják olvasni; és Krisztus hatalma által fogják olvasni őket; és minden dolgot ki fognak nyilatkoztatni az emberek gyermekeinek, mely valaha is volt az emberek gyermekei között, és amely valaha is lesz, méghozzá a föld végéig.\n\n12 Azon a napon tehát, amikor a könyvet átadják annak a férfinak, akiről beszéltem, a könyv rejtve lesz a világ szeme elől, hogy azon kívül, akinek átadják a könyvet, senki szemei ne láthassák azt, csak a három tanú láthassa, Isten hatalma által; és bizonyságot tegyenek a könyv és az abban lévő dolgok igazságáról.\n\n13 És senki más nincs, aki megnézhetné azt, kivéve egy néhányat, Isten akarata szerint, hogy bizonyságot tegyenek szaváról az emberek gyermekeinek, mert megmondta az Úristen, hogy a hithűek szavai úgy szólnak majd, mintha a halottaktól jönnének.\n\n14 Az Úristen tehát hozzálát a könyv szavainak előhozatalához, és annyi tanú szája által erősíti meg szavát, ahánnyal ő azt jónak látja; és jaj annak, aki elutasítja Isten szavát!\n\n15 De íme, lészen, hogy ezt mondja az Úristen annak, akinek a könyvet átadja: Vedd ezeket a szavakat, melyek nincsenek lepecsételve és add át egy másiknak, hogy az megmutathassa azokat a tanultnak, mondván: Olvasd el ezt, kérlek. És a tanult ezt fogja mondani: Hozd ide a könyvet, és akkor elolvasom őket.\n\n16 És most, a világ dicsősége miatt, és hogy nyerészkedjen, azért fogja ezt mondani, és nem Isten dicsőségére.\n\n17 És a férfi ezt fogja mondani: Nem hozhatom el a könyvet, mert le van pecsételve.\n\n18 Akkor ezt mondja a tanult: Nem tudom elolvasni.\n\n19 Lészen tehát, hogy az Úristen ismét átadja a könyvet és annak szavait annak, aki tanulatlan; és az ember, aki tanulatlan, ezt fogja mondani: Tanulatlan vagyok.\n\n20 Akkor az Úristen ezt fogja neki mondani: A tanultak nem fogják elolvasni, mert elutasították ezeket, és én el tudom végezni a saját munkámat, te fogod tehát elolvasni a szavakat, amelyeket neked adok.\n\n21 Ne érintsd azokat a dolgokat, amik le vannak pecsételve, mert az általam jónak látott időben fogom előhozni azokat; mert meg fogom mutatni az emberek gyermekeinek, hogy el tudom végezni a saját munkámat.\n\n22 Amikor tehát elolvastad azokat a szavakat, amiket megparancsoltam neked, és megszerezted a tanúkat, melyeket megígértem neked, akkor majd újra pecsételd le a könyvet, és rejtsd el számomra, hogy a szavakat, melyeket nem olvastál el, megőrizhessem mindaddig, amíg bölcsességem szerint jónak nem látom, hogy minden dolgot kinyilatkoztassak az emberek gyermekeinek.\n\n23 Mert íme, én Isten vagyok; és a csodák Istene vagyok; és meg fogom mutatni a világnak, hogy ugyanaz vagyok tegnap, ma és mindörökké; és az emberek gyermekei között csak hitük szerint munkálkodom.\n\n24 És ismét lészen, hogy az Úr ezt mondja annak, aki elolvassa a szavakat, melyeket átadnak neki:\n\n25 Mivel e nép közeledik hozzám a szájával, és tisztel engem az ajkaival, de messze eltávolította tőlem a szívét, és irántam való félelmüket az emberek előírásai tanítják –\n\n26 Azért hozzálátok, hogy egy bámulatos művet tegyek e nép között, igen, egy bámulatos művet és csodát, mert kárba vész bölcseik és tanultjaik bölcsessége, és rejtve lesz okosainak értelme.\n\n27 És jaj azoknak, akik igyekeznek mélységesen elrejteni tanácsukat az Úrtól! És cselekedeteik a sötétben vannak; és azt mondják: Ki lát minket, és ki ismer bennünket? És azt is mondják: Bizonyára, a dolgok fejjel lefelé fordítása annyira lesz becsülve, mint a fazekas agyaga. De íme, én megmutatom nekik, mondja a Seregek Ura, hogy minden tettüket ismerem. Mert mondja-e az alkotás az alkotójának: Nem alkotott engem!? Vagy mondja-e a megformázott dolog annak, aki megformázta: Nincs értelme!?\n\n28 De íme, mondja a Seregek Ura: Megmutatom az emberek gyermekeinek, hogy már csak kevés idő van hátra, és Libanon gyümölcsöző mezővé válik; és a gyümölcsöző mezőt annyira tartják, mint az erdőt.\n\n29 És azon a napon a süketek meghallják a könyv szavait, és a vakok szemei ki fognak látni a homályból és a sötétségből.\n\n30 És a szelídek is gyarapodni fognak, és az Úrban lesz örömük, és az emberek közötti szegények is örvendeznek majd Izráel Szentjében.\n\n31 Mert amilyen biztosan él az Úr, meg fogják látni, hogy semmivé tétetik az a félelmetes, és megemésztődik a csúfolódó, és kivágatik mindenki, aki a gonosztevés lehetőségét lesi.\n\n32 És akik egy szóért vétkessé teszik az embert, és csapdát állítanak annak, aki a kapuban megfedd, és semmit nem érő dologért elutasítják az igazat.\n\n33 Ezért így szól az Úr, aki megváltotta Ábrahámot, Jákób házát illetően: Nem szégyenül most meg Jákób, se nem sápad el most az arca.\n\n34 De amikor meglátja gyermekeit, kezem munkáját közöttük, meg fogják szentelni a nevemet, és megszentelik Jákób Szentjét, és félik Izráel Istenét.\n\n35 Azok is eljutnak a megértéshez, akik tévedtek a lélekben, és akik zúgolódtak, tant tanulnak.\n\n", "2-ne 28": "[center][font_size=26]28. Fejezet[/font_size][/center]\n\n[i]Az utolsó napokban sok hamis egyházat állítanak fel – Ezek hamis, hiábavaló és bolond tanokat tanítanak – A hamis tanítók miatt hemzsegni fog a hitehagyás – Az emberi szívekben az ördög tombol majd – Mindenféle hamis tanokat fog tanítani. Mintegy Kr.e. 559–545.[/i]\n\n1 És most, íme, testvéreim, aszerint szóltam hozzátok, ahogyan a Lélek kényszerített engem; tudom tehát, hogy ezeknek biztosan be kell következniük.\n\n2 És azok a dolgok, amiket leírnak a könyvből, nagyon értékesek lesznek az emberek gyermekeinek, és különösen a mi magunk számára, mely Izráel házának egy maradéka.\n\n3 Mert lészen azon a napon, hogy az egyházak, melyeket felállítanak, de nem az Úrnak, amikor az egyik így fog szólni a másikhoz: Íme, én, én vagyok az Úré; és a többiek ezt mondják: Én, én vagyok az Úré; és így szól majd mindenki, aki egyházat épített, de nem az Úrnak –\n\n4 És veszekszik egyik a másikkal; és veszekednek egymással a papjaik, és saját tudományukkal tanítanak és megtagadják a Szentlelket, mely szólást ad.\n\n5 És tagadják Istennek, Izráel Szentjének hatalmát; és ezt mondják a népnek: Miránk hallgassatok, és halljátok a mi előírásunkat; mert íme, ma nincs Isten, mert az Úr, a Megváltó elvégezte munkáját, és hatalmát átadta az embereknek;\n\n6 Íme, az én előírásomra hallgassatok; ha azt mondják, hogy az Úr keze csodát tett, ne higgyétek el; mert ezen a napon nem a csodák Istene ő, elvégezte munkáját.\n\n7 Igen, és sokan lesznek olyanok, akik ezt mondják: Egyél, igyál és vigadj, mert holnap meghalunk; és jól lesz dolgunk.\n\n8 És sokan lesznek olyanok is, akik ezt mondják: Egyél, igyál és vigadj; mindazonáltal féld az Istent – igazol ő majd egy kis bűn elkövetésében; igen, hazudj egy kicsit, húzz hasznot a másikból szavai miatt, ássál vermet felebarátodnak; nincs ebben bántás; tedd csak meg mindezen dolgokat, hiszen holnap meghalunk; és ha úgy lészen, hogy bűnösek vagyunk, Isten megver majd néhány vesszőcsapással, és a végén megszabadulunk Isten királyságában.\n\n9 Igen, és sokan lesznek majd, akik ily módon tanítanak hamis és hiábavaló és balga tanokat, és felfuvalkodnak a szívükben, és igyekeznek majd mélységesen elrejteni tanácsaikat az Úrtól; és cselekedeteik a sötétben lesznek.\n\n10 És a szentek vére ellenük kiált a földről.\n\n11 Igen, mind letértek az útról; megromlottak.\n\n12 A kevélység miatt, és a hamis tanítók és a hamis tanok miatt egyházaik megromlottak, és egyházaik felemelkedtek; a kevélység miatt felfuvalkodtak.\n\n13 Kirabolják a szegényeket, cifra szentélyeik miatt; kirabolják a szegényeket, cifra ruháik miatt; és üldözik a szelídeket és a szívükben szegényeket, mert kevélységükben felfuvalkodtak.\n\n14 Merev nyakat és fenntartott fejet viselnek; igen, és a kevélység, és a gonoszság, és az utálatosságok és paráznaságok miatt mindannyian eltévelyedtek, kivéve néhányat, akik alázatos követői Krisztusnak; mindazonáltal úgy vezetik őket, hogy sok esetben tévednek, mert az emberek előírásai tanítják őket.\n\n15 Ó a bölcsek, és a tanultak, és a gazdagok, akik fel vannak fuvalkodva szívük kevélységében, és mindazok, akik hamis tanokat prédikálnak, és mindazok, akik paráznaságokat követnek el, és elferdítik az Úr helyes útját, jaj, jaj, jaj nekik, mondja a Mindenható Úristen, mert le lesznek vetve a pokolba.\n\n16 Jaj azoknak, akik semmit nem érő dologért elutasítják az igazat, és szidalmazzák azt, ami jó, és azt mondják, hogy nincs értéke! Mert eljön a nap, hogy az Úristen hirtelen meglátogatja a föld lakóit; és azon a napon, amikor teljesen megértek a gonoszságban, el fognak veszni.\n\n17 De íme, ha a föld lakói megbánják gonoszságukat és utálatosságaikat, nem fogják őket elpusztítani, mondja a Seregek Ura.\n\n18 De íme, annak a hatalmas és utálatos egyháznak, amely az egész föld paráznája, annak a porba kell omlania, és nagynak kell lennie a bukásának.\n\n19 Mert az ördög királyságának meg kell rendülnie, és szükségképpen bűnbánatra kell serkenteni az ahhoz tartozókat, vagy az ördög örök láncaival megragadja őket, és haragra serkenti, és elvesznek;\n\n20 Mert íme, azon a napon az emberek gyermekeinek szívében fog tombolni, és bujtogatja őket, hogy haragudjanak mindarra, ami jó.\n\n21 És másokat lecsendesít és testi biztonságba ringatja őket, úgyhogy ezt mondják: Minden jól van Sionban; igen, Sion virágzik, minden jól van – és így szedi rá lelküket az ördög, és vezeti el őket gondosan, le a pokolba.\n\n22 És íme, másokat hízelgéssel vezet félre, és azt mondja nekik, hogy nincs pokol; és így szól hozzájuk: Én nem vagyok ördög, mert az nincs – és így suttog a fülükbe, míg meg nem ragadja őket borzalmas láncaival, amelyekből nincs szabadulás.\n\n23 Igen, elragadja őket a halál és a pokol; és a halál, és a pokol, és az ördög és mindazok, akiket ezek megragadtak, Isten trónja elé kell hogy álljanak, és cselekedeteik szerint meg kell hogy ítéltessenek, ahonnan aztán a számukra elkészített helyre kell menniük, méghozzá egy tüzes és kénköves tóba, amely végtelen gyötrelem.\n\n24 Ezért jaj annak, aki tétlenkedik Sionban!\n\n25 Jaj annak, aki így kiált fel: Minden jól van!\n\n26 Igen, jaj annak, aki az emberek előírásaira hallgat, és megtagadja Isten hatalmát és a Szentlélek ajándékát!\n\n27 Igen, jaj annak, aki ezt mondja: Mi már kaptunk, és többre nincs szükségünk!\n\n28 Egyszóval jaj mindazoknak, akik reszketnek és haragszanak Isten igazsága miatt! Mert íme, aki a sziklára épített, az örömmel fogadja azt; és aki homokos alapra épített, az reszket, hogy elbukik.\n\n29 Jaj annak, aki ezt mondja: Megkaptuk már Isten szavát, és nincs szükségünk többre Isten szavából, mert van már elég nekünk!\n\n30 Mert íme, így szól az Úristen: Sort sorra, előírást előírásra, itt egy kicsit és ott egy kicsit adok az emberek gyermekeinek; és áldottak azok, akik hallgatnak előírásaimra, és meghallják tanácsomat, mert bölcsességet tanulnak; mert annak, aki befogadja, többet adok; és azoktól, akik ezt mondják: Már elég nekünk, azoktól az is elvétetik, ami van nekik.\n\n31 Átkozott az, aki emberbe helyezi bizalmát, vagyis testet tesz karjává, vagy az emberek előírásaira hallgat, ha előírásaik nem a Szentlélek hatalma által adatnak.\n\n32 Jaj a nemzsidóknak, mondja a Seregek Ura! Mert annak ellenére, hogy napról napra kinyújtom majd feléjük a karomat, meg fognak tagadni engem; mégis, irgalmas leszek hozzájuk, mondja az Úristen, ha bűnbánatot tartanak és hozzám jönnek; mert karom egész nap ki van nyújtva, mondja a Seregek Úristene.\n\n", "2-ne 29": "[center][font_size=26]29. Fejezet[/font_size][/center]\n\n[i]Mormon könyvét sok nemzsidó elutasítja – Azt fogják mondani: Nincs szükségünk több Bibliára – Az Úr sok nemzethez szól – Azokból a könyvekből ítéli meg a világot, melyek meg lesznek írva. Mintegy Kr.e. 559–545.[/i]\n\n1 De íme, sokan lesznek majd – azon a napon, amikor hozzálátok, hogy egy bámulatos művet tegyek közöttük, hogy megemlékezhessek szövetségeimről, melyeket az emberek gyermekeivel kötöttem, hogy másodszor is kinyújthassam kezemet feléjük, hogy visszahozzam népemet, akik Izráel házából valók;\n\n2 És azért is, hogy megemlékezhessek az ígéretekről, melyeket neked tettem, Nefi, és atyádnak is, hogy meg fogok emlékezni magodról; és hogy magod szavai az én számból eljutnak majd a te magodhoz; és szavaim a föld széléig el fognak süvíteni, zászlóként népemnek, akik Izráel házából valók;\n\n3 És mivel szavaim elsüvítenek – sok nemzsidó ezt fogja mondani: Egy Biblia! Egy Biblia! Van már egy Bibliánk, és nem lehet több Biblia.\n\n4 De így szól az Úristen: Ó bolondok, lesz egy Bibliájuk; és az a zsidóktól ered, az én ősi szövetséges népemtől. És hogyan köszönik meg a zsidóknak a Bibliát, amit tőlük kapnak? Igen, mit képzelnek a nemzsidók? Vajon emlékeznek-e a zsidók kínlódásaira, és fáradozásaira és fájdalmaira, és szorgalmára énértem, hogy szabadulást hozzanak a nemzsidóknak?\n\n5 Ó ti nemzsidók, megemlékeztetek-e a zsidókról, az én ősi szövetséges népemről? Nem; hanem megátkoztátok őket, és gyűlöltétek őket, és nem törekedtetek arra, hogy visszahozzátok őket. De íme, mindezen dolgokat a saját fejetekre fordítom vissza, mert én, az Úr nem feledkeztem meg népemről.\n\n6 Te ostoba, aki ezt mondod: Egy Biblia, van már egy Bibliánk, és nincs szükségünk több Bibliára. Hogyan kaptatok volna Bibliát, ha nem a zsidók által?\n\n7 Nem tudjátok, hogy egynél több nemzet van? Nem tudjátok, hogy én, az Úr, a ti Istenetek, teremtettem minden embert, és hogy megemlékezem azokról, akik a tenger szigetein vannak; és hogy én uralkodom fent az egekben és lent a földön; és én előhozom szavamat az emberek gyermekeinek, igen, méghozzá a föld minden nemzetének?\n\n8 Miért zúgolódtok hát, mert hogy többet kaptok a szavamból? Nem tudjátok, hogy két nemzet bizonyságtétele bizonyíték nektek, hogy én Isten vagyok, hogy én az egyik nemzetről úgy emlékezem meg, mint a másikról? Tehát ugyanazon szavakat mondom az egyik nemzetnek, mint a másiknak. És amikor a két nemzet összeér, a két nemzet bizonyságtétele is összeér.\n\n9 És ezt azért teszem, hogy sokaknak bebizonyíthassam, hogy én ugyanaz vagyok tegnap, ma és mindörökké; és hogy saját tetszésem szerint szólom szavaimat. És mert már egy szót szóltam, nem szükséges azt gondolnotok, hogy nem szólhatok másikat; mert az én művem még nincs befejezve; és nem is lesz, az ember végezetéig, sem attól az időtől fogva mindörökké.\n\n10 Mivel tehát már van egy Bibliátok, nem szükséges azt gondolnotok, hogy az minden szavamat tartalmazza, se nem szükséges azt gondolnotok, hogy többet nem írattam le.\n\n11 Mert minden embernek megparancsolom, keleten is és nyugaton is, és északon, és délen, és a tenger szigetein, hogy írják le a szavakat, melyeket nekik mondok, mert a megírt könyvekből fogom megítélni a világot, minden embert a cselekedetei szerint, aszerint, ami írva van.\n\n12 Mert íme, szólok a zsidókhoz, és ők leírják azt; és szólok a nefitákhoz is, és ők leírják azt; és szólok Izráel házának más törzseihez is, melyeket elvezettem, és leírják azt; és a föld minden nemzetéhez is szólok, és azok leírják azt.\n\n13 És lészen, hogy a zsidóknak meglesznek a nefiták szavai, és a nefitáknak meglesznek a zsidók szavai; és a nefitáknak és a zsidóknak meglesznek Izráel elveszett törzseinek szavai; és Izráel elveszett törzseinek meglesznek a nefiták és a zsidók szavai.\n\n14 És lészen, hogy népemet, akik Izráel házából valók, összegyűjtik, haza, birtokolt földjeikre; és szavamat is egybegyűjtik. És meg fogom mutatni azoknak, akik szavam és népem ellen harcolnak, akik Izráel házából valók, hogy én Isten vagyok, és hogy szövetséget kötöttem Ábrahámmal, hogy örökre meg fogok emlékezni a magjáról.\n\n", "2-ne 30": "[center][font_size=26]30. Fejezet[/font_size][/center]\n\n[i]A megtért nemzsidók a szövetség népéhez számláltatnak – Sok lámánita és zsidó elhiszi az igét, és tetszetőssé lesznek – Izráel visszaállíttatik, és a gonosz elpusztíttatik. Mintegy Kr.e. 559 – 545.[/i]\n\n1 És most, íme, szeretett testvéreim, szólnék hozzátok; mert én, Nefi, nem engedném, hogy azt gondoljátok, hogy igazlelkűbbek vagytok, mint a nemzsidók lesznek. Mert íme, ha Isten parancsolatait nem tartjátok be, akkor mindannyian hasonlóképpen elvesztek; és az elhangzott szavak miatt nem szükséges azt gondolnotok, hogy a nemzsidók teljesen elpusztulnak.\n\n2 Mert íme, mondom nektek, hogy a nemzsidók közül annyian, ahányan bűnbánatot tartanak, az Úr szövetséges népe; és a zsidók közül annyian, ahányan nem tartanak bűnbánatot, kitaszíttatnak; mert az Úr senkivel nem köt szövetséget, csak azokkal, akik bűnbánatot tartanak és hisznek Fiában, aki Izráel Szentje.\n\n3 És most, prófétálnék még valamivel többet a zsidókat és a nemzsidókat illetően. Mert miután előkerül a könyv, amelyről beszéltem, és a nemzsidók részére leírják azt, és az Úrnak újra lepecsételik, sokan lesznek olyanok, akik elhiszik a leírt szavakat; és ők fogják elvinni azokat magunk maradékának.\n\n4 És akkor tudni fog rólunk magunk maradéka, hogy miként jöttünk ki Jeruzsálemből és hogy ők a zsidók leszármazottjai.\n\n5 És Jézus Krisztus evangéliumát prédikálják majd közöttük; visszaállíttatnak tehát atyáik ismeretéhez, és Jézus Krisztus ismeretéhez, mely megvolt atyáik között.\n\n6 És örülni fognak akkor, mert tudni fogják, hogy áldás az számukra Isten kezétől; és sötét hályogaik elkezdenek lehullani a szemeikről; és nem múlik el sok nemzedék közöttük, hogy tiszta és tetszetős néppé legyenek.\n\n7 És lészen, hogy a szétszórt zsidók is hinni kezdenek Krisztusban; és elkezdenek összegyűlni ezen föld színén; és ahányan csak hisznek Krisztusban, ők is tetszetős emberek lesznek.\n\n8 És lészen, hogy az Úristen megkezdi munkáját minden nemzet, nemzetség, nyelv és nép között, hogy létrehozza a népe számára történő visszaállítást a földön.\n\n9 És az Úristen igazlelkűséggel ítéli meg a szegényeket, és egyenlőséggel feddi meg a föld szelídjeit. És lesújt a földre szájának rúdjával; és ajkainak leheletével öli meg a gonoszt.\n\n10 Mert gyorsan elérkezik az idő, hogy az Úristen nagy szétválást okoz a nép között, és a gonoszokat elpusztítja; és népét megkíméli, igen, még akkor is, ha úgy lészen, hogy tűzzel kell elpusztítania a gonoszokat.\n\n11 És igazlelkűség lesz derekának öve, és hűség lesz veséinek öve.\n\n12 És akkor fog a farkas a báránnyal lakni; és a párduc a gödölyével hever, és együtt a borjú és a fiatal oroszlán és a hízó, és egy kisgyermek vezeti őket.\n\n13 És a tehén és a medve legelnek; kicsinyeik együtt heverésznek; és az oroszlán szalmát eszik, mint az ökör.\n\n14 És a szopós gyermek a viperalyuknál játszik, és az elválasztott gyermek a baziliszkusz odújára teszi kezét.\n\n15 Nem ártanak, se nem pusztítanak szent hegyemen, mert tele lesz a föld az Úr ismeretével, mint ahogy a vizek elborítják a tengert.\n\n16 Tudomásra hozzák tehát minden nemzetek dolgait; igen, minden dolog tudomására jut az emberek gyermekeinek.\n\n17 Semmi nincs, ami titkos és ne lenne kinyilatkoztatva; nincs a sötétségnek olyan cselekedete, mely meg ne jelenne a világosságon; és nincs semmi, ami le van pecsételve a földön, és ne lenne feloldva.\n\n18 Tehát minden dolog, mely ki lett nyilatkoztatva az emberek gyermekeinek, ki lesz nyilatkoztatva azon a napon; és a Sátánnak már nem lesz hatalma az emberek gyermekeinek szíve felett, hosszú ideig. És most, szeretett testvéreim, bevégzem mondandóimat.\n\n", "2-ne 31": "[center][font_size=26]31. Fejezet[/font_size][/center]\n\n[i]Nefi elmondja, miért keresztelkedett meg Krisztus – Az embereknek követniük kell Krisztust, meg kell keresztelkedniük, el kell nyerniük a Szentlelket, és mindvégig ki kell tartaniuk, hogy megszabadítsák őket – A bűnbánat és a keresztelkedés a kapu a szoros és keskeny ösvényhez – Az örök élet azokhoz jön el, akik a keresztelkedés után betartják a parancsolatokat. Mintegy Kr.e. 559–545.[/i]\n\n1 És most, én, Nefi, bevégzem prófétálásomat hozzátok, szeretett testvéreim. És csak néhány dolgot tudok leírni, amiről tudom, hogy biztosan be fog következni; és Jákób fivérem szavaiból is csak néhányat tudok leírni.\n\n2 Azon dolgok tehát, amiket leírtam, elegendőek számomra, azt a néhány szót kivéve, amit Krisztus tanát illetően még el kell mondanom; világosan fogok tehát szólni hozzátok, prófétálásom világossága szerint.\n\n3 Mert lelkem gyönyörködik a világos beszédben; mert ily módon munkálkodik az Úristen az emberek gyermekei között. Mert az Úristen megvilágosítja az értelmet; mert nyelvük szerint szól az emberekhez, hogy megértsék.\n\n4 Szeretném tehát, ha emlékeznétek arra, hogy beszéltem nektek azon prófétát illetően, akit az Úr megmutatott nekem, hogy megkereszteli Isten Bárányát, aki elveszi a világ bűneit.\n\n5 És most, ha Isten Bárányának, aki szent, szüksége van rá, hogy víz által megkeresztelkedjen, hogy minden igazlelkűséget betöltsön, Ó akkor mennyivel nagyobb szükségünk van nekünk, akik nem vagyunk szentek, arra, hogy megkeresztelkedjünk, igen, méghozzá víz által!\n\n6 És most, azt kérdezném tőletek, szeretett testvéreim, hogyan töltött be Isten Báránya minden igazlelkűséget azzal, hogy víz által megkeresztelkedett?\n\n7 Nem tudjátok, hogy ő szent volt? De annak ellenére, hogy szent, megmutatja az emberek gyermekeinek, hogy a test szerint megalázkodik az Atya előtt, és tanúbizonyságot tesz az Atyának, hogy engedelmeskedik neki parancsolatainak megtartásában.\n\n8 Miután tehát vízzel megkeresztelkedett, galamb formájában leereszkedett rá a Szentlélek.\n\n9 Továbbá ez megmutatja az emberek gyermekeinek az ösvény szorosságát, és hogy keskeny a kapu, amelyen be kell lépniük; és ő példát állított eléjük.\n\n10 És ezt mondta az emberek gyermekeinek: Kövess engem! Tehát, szeretett testvéreim, követhetjük-e Jézust, ha nem akarjuk az Atya parancsolatait betartani?\n\n11 És az Atya azt mondta: Tartsatok bűnbánatot, tartsatok bűnbánatot, és keresztelkedjetek meg Szeretett Fiam nevében!\n\n12 És a Fiú hangja is szólt hozzám, mondván: Aki az én nevemben megkeresztelkedik, annak fogja megadni az Atya a Szentlelket, úgy mint énnekem; kövessetek tehát, és tegyétek azon dolgokat, amiket engem megtenni láttatok.\n\n13 Tehát, szeretett testvéreim, tudom, hogy ha követitek a Fiút, szívetek minden szándékával, nem cselekedvén képmutatást és megtévesztést Isten előtt, hanem igaz szándékkal, bűneiteket megbánva, tanúbizonyságot téve az Atyának, hogy hajlandók vagytok Krisztus nevét a keresztség által magatokra venni – igen, követvén Uratokat és Szabadítótokat le a vízbe, az ő szava szerint, íme, akkor elnyeritek majd a Szentlelket; igen, akkor jön a tűz és a Szentlélek általi keresztelés; és akkor majd az angyalok nyelvén tudtok szólni, és dicséreteket kiáltotok Izráel Szentjéhez.\n\n14 De íme, szeretett testvéreim, így szólt hozzám a Fiú szava, mondván: Miután megbántátok bűneiteket, és tanúbizonyságot tettetek az Atyának, hogy hajlandók vagytok parancsolataimat megtartani, a víz keresztsége által, és részesültetek a tűz és a Szentlélek keresztségében, és egy új nyelven tudtok beszélni, igen, méghozzá az angyalok nyelvén, és ezután megtagadtok engem, akkor jobb lett volna nektek, ha meg sem ismertetek volna engem.\n\n15 És hallottam egy hangot az Atyától, mondván: Igen, az én Szeretettem szavai igazak és hűek. Aki mindvégig kitart, az meg lesz szabadítva.\n\n16 És most, szeretett testvéreim, ebből tudom, hogy ha az ember nem tart ki mindvégig az élő Isten Fia példájának a követésében, akkor nem lehet megszabadítani.\n\n17 Tegyétek meg tehát azon dolgokat, melyekről elmondtam nektek, hogy láttam, hogy a ti Uratok és Megváltótok meg fogja tenni; mert ebből a célból mutatták meg azokat nekem, hogy ismerhessétek a kaput, amelyen be kell lépnetek. Mert a kapu, amelyen be kell lépnetek, a bűnbánat, és a víz általi keresztség; és majd azután jön bűneitek bocsánata, a tűz és a Szentlélek által.\n\n18 És akkor vagytok ezen a szoros és keskeny ösvényen, mely az örök élethez vezet; igen, beléptetek a kapun; az Atya és a Fiú parancsolatai szerint cselekedtetek; és elnyertétek a Szentlelket, mely tanúbizonyságot tesz az Atyáról és a Fiúról, betöltve az ígéretet, melyet tett, hogy ha ezen az úton léptek be, akkor elnyeritek.\n\n19 És most, szeretett testvéreim, miután rátértetek erre a szoros és keskeny ösvényre, azt kérdezném, most már mindent megtettetek? Íme, mondom nektek: Nem; mert csak Krisztus szava által jutottatok ilyen messzire, rendíthetetlen hittel benne, teljesen annak érdemeire támaszkodva, akinek hatalmában áll megszabadítani.\n\n20 Krisztusba vetett állhatatossággal kell tehát törekednetek előre, tökéletesen ragyogó reménységgel, és Isten és minden ember szeretetével. Ha tehát előre törekedtek, Krisztus szaván lakmározva, és mindvégig kitartotok, íme, ezt mondja az Atya: Örök életetek lesz.\n\n21 És most, íme, szeretett testvéreim, ez az út; és semmi más út vagy név nem adatott az ég alatt, amely által az embert meg lehetne szabadítani Isten királyságában. És most, íme, ez Krisztus tana, és az egyetlen és igaz tana az Atyának, és a Fiúnak, és a Szentléleknek, mely egy Isten, vég nélkül. Ámen.\n\n", "2-ne 32": "[center][font_size=26]32. Fejezet[/font_size][/center]\n\n[i]Az angyalok a Szentlélek hatalma által szólnak – Az embereknek imádkozniuk kell, és saját maguknak kell tudást szerezniük a Szentlélektől. Mintegy Kr.e. 559–545.[/i]\n\n1 És most, íme, szeretett testvéreim, azt gondolom, hogy valamennyire töprengtek a szívetekben azt illetően, hogy mit kell tennetek, miután beléptetek ezen az úton. De íme, miért töprengtek ezen dolgokon a szívetekben?\n\n2 Nem emlékeztek, hogy megmondtam nektek, hogy miután elnyertétek a Szentlelket, az angyalok nyelvén tudtok majd szólni? És most, hogyan tudnátok angyalok nyelvén szólni, ha nem a Szentlélek által?\n\n3 Az angyalok a Szentlélek hatalma által szólnak, tehát Krisztus szavait mondják. Azért mondtam tehát nektek: Lakmározzatok Krisztus szavain; mert íme, Krisztus szavai minden olyan dolgot meg fognak mondani nektek, amit meg kell tennetek.\n\n4 Most tehát, miután elmondtam ezeket a szavakat, ha most nem tudjátok megérteni őket, az azért lesz, mert nem kértek, se nem kopogtattatok; tehát nem hoznak benneteket a világosságra, hanem a sötétségben kell elvesznetek.\n\n5 Mert íme, ismét azt mondom nektek, hogy ha ezen az úton léptek be, és elnyeritek a Szentlelket, az minden olyan dolgot meg fog mutatni nektek, amit meg kell tennetek.\n\n6 Íme, ez Krisztus tana, és nem is adatik több tan addig, amíg ki nem nyilvánítja magát nektek a testben. És amikor kinyilvánítja magát nektek a testben, a dolgokat, amiket mond nektek, azokat teljesítsétek.\n\n7 És most én, Nefi, nem tudok többet mondani, a Lélek megállítja beszédemet, és magamra hagyatva búsulok az emberek hitetlensége, és gonoszsága, és tudatlansága és merevnyakúsága miatt; mert nem kutatják a tudást, se nem értik meg a nagy tudást, amikor az világos beszédben adatik meg nekik, amilyen világos csak lehet a szó.\n\n8 És most, szeretett testvéreim, úgy látom, hogy még mindig töprengtek a szívetekben, és elkeserít engem, hogy szólnom kell ezen dolgot illetően. Mert ha hallgatnátok a Lélekre, aki imádkozni tanítja az embert, akkor tudnátok, hogy imádkoznotok kell; mert a gonosz lélek nem imádkozni tanítja az embert, hanem azt tanítja neki, hogy semmiképpen ne imádkozzon.\n\n9 De íme, azt mondom nektek, hogy mindig imádkozzatok, és ne bátortalanodjatok el; hogy semmit ne tegyetek az Úrnak anélkül, hogy először Krisztus nevében az Atyához ne imádkoznátok, hogy cselekedeteteket nektek szentelje, hogy cselekedetetek lelketek jólétét szolgálhassa.\n\n", "2-ne 33": "[center][font_size=26]33. Fejezet[/font_size][/center]\n\n[i]Nefi szavai igazak – Krisztusról tesznek bizonyságot – Akik hisznek Krisztusban, el fogják hinni Nefi szavait, melyek tanúbizonyságként állnak majd az ítélkezés törvényszéke előtt. Mintegy Kr.e. 559–545.[/i]\n\n1 És most én, Nefi nem tudom leírni mindazon dolgokat, melyeket népem között tanítottak; se nem vagyok olyan hatalmas az írásban, mint a beszédben; mert amikor egy ember a Szentlélek hatalma által beszél, a Szentlélek hatalma viszi el azt az emberek gyermekeinek szívébe.\n\n2 De íme, sokan vannak, akik megkeményítik szívüket a Szent Lélekkel szemben, hogy annak nincs helye bennük; sok olyan dolgot elvetnek tehát, ami meg van írva, és semmit nem érő dolgoknak tartják azokat.\n\n3 De én, Nefi, megírtam, amit megírtam, és én nagy értékűnek tartom ezt, különösen népem számára. Mert szüntelenül imádkozom értük nappal, és éjjel szemeim öntözik miattuk a párnámat; és hittel fohászkodom Istenemhez, és tudom, hogy meg fogja hallgatni fohászomat.\n\n4 És tudom, hogy az Úristen népem javára fogja szentelni imáimat. És a szavak, melyeket gyengeségben írtam, erőssé tétetnek számukra; mert ez meggyőzi őket, hogy jót tegyenek; ismereteket ad nekik atyáikat illetően; és Jézusról szól, és meggyőzi őket, hogy higgyenek benne, és tartsanak ki mindvégig, mely az örök élet.\n\n5 És ez durván szól a bűn ellen, az igazság világos beszéde szerint; tehát senki nem lesz haragos a szavak miatt, melyeket leírtam, hacsak nem az ördög lelke van benne.\n\n6 Örvendezem a világos beszédben; örvendezem az igazságban; örvendezem Jézusomban, mert megváltotta lelkemet a pokoltól.\n\n7 Jószívűség van bennem népem iránt, és hatalmas hitem van Krisztusban, hogy sok lélekkel fogok szeplőtelenül találkozni ítélőszékénél.\n\n8 Jószívűség van bennem a zsidók iránt – zsidókat mondok, mert azokat értem ezalatt, ahonnan jöttem.\n\n9 És jószívűség van bennem a nemzsidók iránt is. De íme, közülük egyikért sem reménykedhetem, csak akkor, ha megbékélnek Krisztussal, és belépnek a szűk kapun, és a szoros ösvényen haladnak, mely az élethez vezet, és a próbatétel napjának végéig az ösvényen maradnak.\n\n10 És most, szeretett testvéreim, és a zsidók is, és ti mind, a földnek szélei, hallgassatok ezekre a szavakra, és higgyetek Krisztusban; és ha nem hisztek e szavakban, higgyetek Krisztusban! És ha hisztek Krisztusban, hinni fogtok e szavakban, mert ezek Krisztus szavai, és ő adta nekem azokat; és ezek minden embert arra tanítanak, hogy jót kell tenniük.\n\n11 És ha ezek nem Krisztus szavai, ítéljétek meg magatok – mert Krisztus az utolsó napon hatalommal és nagy dicsőséggel meg fogja nektek mutatni, hogy ezek az ő szavai; és ti és én szemtől szembe fogunk állni törvényszéke előtt; és tudni fogjátok, hogy ő parancsolta meg nekem ezen dolgok leírását, gyengeségem ellenére.\n\n12 És én Krisztus nevében azért imádkozom az Atyához, hogy ha nem is mindannyian, de sokan közülünk megszabadulhassanak az ő királyságában azon a nagy és utolsó napon.\n\n13 És most, szeretett testvéreim, mindazok, akik Izráel házából valók vagytok, és ti mind, a földnek szélei, úgy szólok hozzátok, mint annak hangja, aki a porból kiált: Búcsúzom, míg el nem jön az a nagy nap.\n\n14 Tinektek pedig, akik nem akartok Isten jóságában részesülni, és nem akarjátok tiszteletben tartani a zsidók szavait, valamint az én szavaimat, és azokat a szavakat, melyek Isten Bárányának a szájából erednek majd, íme, örök búcsút mondok nektek, mert ezek a szavak fognak benneteket kárhoztatni az utolsó napon.\n\n15 Mert amit lepecsételek a földön, az fel lesz hozva ellenetek az ítélkezés törvényszékénél; mert ezt parancsolta nekem az Úr, és nekem engedelmeskednem kell. Ámen.\n\n", "jacob 1": "[center][font_size=26]Jákób könyve Nefi fivérének a könyve[/font_size][/center]\n\nPrédikálásának szavai a fivéreihez. Megszégyenít egy férfit, aki Krisztus tanának megdöntésére törekszik. Néhány szó Nefi népének történetét illetően.\n\n[center][font_size=26]1. Fejezet[/font_size][/center]\n\n[i]Jákób és József igyekeznek az embereket meggyőzni, hogy higgyenek Krisztusban, és tartsák be parancsolatait – Nefi meghal – A nefiták között elhatalmasodik a gonoszság. Mintegy Kr.e. 544–421.[/i]\n\n1 Mert íme, lőn, hogy ötvenöt év múlt el attól az időtől fogva, hogy Lehi elhagyta Jeruzsálemet; Nefi tehát parancsolatot adott nekem, Jákóbnak, a kis lemezekre vonatkozólag, amelyekre ezek a dolgok fel vannak vésve.\n\n2 És parancsolatot adott nekem, Jákóbnak, hogy ezen lemezekre írjak le néhányat azon dolgok közül, melyeket a legértékesebbnek tartok; hogy ne érintsem a történetét, hacsak nem röviden, ennek a népnek, melyet Nefi népének hívnak.\n\n3 Mert azt mondta, hogy népének története a másik lemezeire legyen vésve, és hogy ezeket a lemezeket őrizzem meg és adjam tovább magomnak nemzedékről nemzedékre.\n\n4 És ha lenne olyan prédikáció, mely szent, vagy kinyilatkoztatás, mely nagyszerű, vagy prófétálás, hogy azoknak lényegét véssem rá ezekre a lemezekre, és érintsem őket annyira, amennyire csak lehetséges, Krisztus kedvéért, és népünk kedvéért.\n\n5 Mert hitünk és nagy aggodalmunk miatt valóban kinyilvánították nekünk népünket illetően azt, hogy milyen dolgok fognak velük megtörténni.\n\n6 És kaptunk sok kinyilatkoztatást, és a sok prófétálás lelkét; tudtunk tehát Krisztusról és az ő királyságáról, mely el fog jönni.\n\n7 Szorgalmasan munkálkodtunk tehát népünk között, hogy meggyőzhessük őket, hogy jöjjenek Krisztushoz, és részesüljenek Isten jóságában, hogy bemehessenek az ő nyugalmába, különben még valamiképpen haragjában megesküszik, hogy nem mehetnek be, mint amikor felingerelték a kísértés napjaiban, míg Izráel gyermekei a vadonban voltak.\n\n8 Adja tehát az Isten, hogy minden embert meggyőzhessünk, hogy ne lázadjanak Isten ellen, haragra ingerelvén őt, hanem hogy minden ember hinne Krisztusban, és belegondolna az ő halálába, és elszenvedné az ő keresztjét és elviselné a világ gyalázkodását; tehát én, Jákób, magamra vállalom, hogy betöltsem fivérem, Nefi parancsát.\n\n9 Most Nefi kezdett öreg lenni, és látta, hogy nemsokára meg kell halnia; felkent tehát egy férfit, hogy akkor az király és uralkodó legyen népe felett, a királyok uralkodása szerint.\n\n10 A nép rendkívül szerette Nefit, mivel nagy oltalmazójuk volt, védelmükben forgatta Lábán kardját, és élete minden napján a jólétükért dolgozott –\n\n11 A nép tehát azt kívánta, hogy emlékezetben tartsák a nevét. És aki csak a helyében uralkodott, azt a nép második Nefinek, harmadik Nefinek, és így tovább nevezte, a királyok uralkodása szerint; és így nevezte őket a nép, bármi volt is a nevük.\n\n12 És lőn, hogy Nefi meghalt.\n\n13 Most azok az emberek, akik nem lámániták voltak, azok nefiták voltak; hívták azonban őket nefitáknak, jákóbitáknak, józsefitáknak, zorámitáknak, lámánitáknak, lemuelitáknak és ismáelitáknak.\n\n14 De én, Jákób, a továbbiakban nem fogom őket ezen nevek szerint megkülönböztetni, hanem azokat, akik Nefi népének elpusztítására törekednek, lámánitáknak fogom nevezni, és azokat, akik barátságosak voltak Nefihez, nefitáknak fogom nevezni, vagy Nefi népének, a királyok uralkodása szerint.\n\n15 És most lőn, hogy Nefi népének a második király uralkodása alatt elkezdett keménnyé válni a szíve, és bizonyos mértékben átadták magukat gonosz szokásoknak, úgy, hasonlóképpen a régi Dávidhoz, aki sok hites feleségre és szolgáló feleségre vágyott, és Salamon is, a fia.\n\n16 Igen, és sok arany és ezüst után kezdtek kutatni, és elkezdtek bizonyos mértékben felemelkedni a kevélységben.\n\n17 Tehát én, Jákób, elmondtam nekik ezen szavakat, míg a templomban tanítottam őket, miután először az Úrtól megkaptam a megbízatásomat.\n\n18 Mert Nefi keze ezen nép papjává és tanítójává szentelt fel engem, Jákóbot, és fivéremet, Józsefet.\n\n19 És mi felmagasztaltuk hivatásunkat az Úr előtt, magunkra véve a felelősséget, saját fejünkkel felelve e nép bűneiért, hogyha nem tanítanánk nekik Isten szavát teljes szorgalommal; tehát azáltal, hogy szívvel-lélekkel munkálkodunk, vérük talán nem szennyezi be ruhánkat; másképpen vérük beszennyezné ruhánkat, és nem találtatnánk szeplőtelennek az utolsó napon.\n\n", "jacob 2": "[center][font_size=26]2. Fejezet[/font_size][/center]\n\n[i]Jákób a gazdagság szeretete, a kevélység és az erkölcstelenség ellen beszél – Az ember abból a célból törekedhet gazdagságra, hogy segítse az embertársait – Jákób elítéli a többnejűség nem engedélyezett gyakorlását – Az Úr gyönyörködik a nők erkölcsi tisztaságában. Mintegy Kr.e. 544–421.[/i]\n\n1 Azon szavak, melyeket Jákób, Nefi fivére, Nefi népéhez szólt, Nefi halála után:\n\n2 Most, szeretett testvéreim, én, Jákób, azon felelősségem szerint, mellyel Istennek tartozom, hogy józansággal magasztaljam fel hivatásomat, és hogy ruhámat megtisztíthassam a bűneitektől, feljöttem ezen a napon a templomba, hogy kijelenthessem nektek Isten szavát.\n\n3 És ti magatok tudjátok, hogy mindeddig szorgalmas voltam elhívásom hivatalában; de ezen a napon sokkal nagyobb vágy és aggodalom súlya nehezedik rám lelketek jólétéért, mint eddig.\n\n4 Mert íme, eddig még engedelmeskedtetek az Úr szavának, melyet én adtam át nektek.\n\n5 De íme, hallgassatok rám, és tudjátok meg, hogy az ég és a föld mindenható Teremtőjének segítségével szólni tudok nektek a gondolataitokat illetően, hogy miként kezdtek bűnösen cselekedni, mely bűn nagyon utálatosnak tűnik nekem, igen, és utálatos Istennek.\n\n6 Igen, elkeseríti a lelkemet, és szégyennel riaszt vissza Alkotóm színe előtt az, hogy tanúságot kell tennem nektek szívetek gonoszságát illetően.\n\n7 És az is elkeserít, hogy oly szókimondó beszédet kell használnom benneteket illetően feleségeitek és gyermekeitek előtt, akik közül sokaknak rendkívül gyengédek, szeplőtelenek és finomak az érzéseik Isten előtt, amely dolog tetszik Istennek;\n\n8 És úgy tűnik nekem, hogy ők Isten örömet adó szavát hallgatni jöttek fel ide, igen, azt a szót, mely meggyógyítja a sebzett lelket.\n\n9 Terhet rak tehát lelkemre, hogy kényszerítve vagyok a szigorú parancs miatt, melyet Istentől kaptam, hogy intselek benneteket bűntetteitek szerint, hogy tegyem még nagyobbá azok sebeit, akik már meg vannak sebezve, ahelyett, hogy enyhíteném és gyógyítanám a sebeiket; és azokba, akik még nem lettek megsebezve, ahelyett, hogy Isten örömet adó szaván lakmároznának, tőröket helyezzek, melyek áthatják a lelküket és megsebzik finom elméjüket.\n\n10 De a feladat nagyságának ellenére is Isten szigorú parancsai szerint kell cselekednem, és szólnom kell nektek gonoszságaitokat és utálatosságaitokat illetően, a tisztaszívűek és a megtört szívűek jelenlétében, valamint a Mindenható Isten átható szemének pillantása előtt.\n\n11 El kell tehát mondanom nektek az igazságot, Isten szavának nyíltsága szerint. Mert íme, amint megkérdeztem az Urat, így szólt hozzám szava, mondván: Jákób, menj fel holnap a templomba, és jelentsd ki ennek a népnek a szavakat, melyeket megadok neked.\n\n12 És most íme, testvéreim, ezek azok a szavak, melyeket kijelentek nektek, hogy sokan közületek arany, ezüst és mindenféle értékes érc után kezdtek el kutatni, amelyekben ez a föld, mely egy megígért föld számotokra és magotoknak, a legbőségesebben bővelkedik.\n\n13 És a gondviselés keze a legkellemesebben mosolygott rátok, hogy nagy gazdagságra tettetek szert; és mert néhányan közületek bővebben kaptak, mint testvéreitek, fel vagytok emelkedve szívetek kevélységében, és merev nyakat és fenntartott fejet viseltek, öltözéketek drágasága miatt, és üldözitek a testvéreiteket, mert azt gondoljátok, hogy jobbak vagytok náluk.\n\n14 És most, testvéreim, azt gondoljátok, hogy Isten igazol benneteket ebben a dologban? Íme, mondom nektek, hogy nem. Hanem kárhoztat benneteket, és ha kitartotok ezen dolgok mellett, ítéleteinek gyorsan utol kell érnie benneteket.\n\n15 Ó, bár megmutatná nektek, hogy át tud hatni titeket, és szemének egyetlen pillantásával a porba tud sújtani benneteket!\n\n16 Ó, bár megszabadítana benneteket ettől a gonoszságtól és utálatosságtól! És Ó, bár hallgatnátok parancsainak szavára, és ne engednétek, hogy szívetek ezen kevélysége elpusztítsa a lelketeket!\n\n17 Gondoljatok a testvéreitekre úgy, mint magatokra, és legyetek nagyon barátságosak mindegyikükkel, és bőkezűek a javaitokkal, hogy ők is gazdagok lehessenek, mint ti.\n\n18 De mielőtt a gazdagságot keresitek, keressétek Isten királyságát.\n\n19 És miután már kaptatok egy reménységet Krisztusban, kaptok majd gazdagságot, ha azt keresitek; és ha azzal a szándékkal keresitek azt, hogy jót tegyetek – hogy felruházzátok a mezíteleneket, és hogy tápláljátok az éhezőket, és hogy szabaddá tegyétek a foglyokat, és hogy enyhüléssel szolgáljatok a betegeknek és a nyomorultaknak.\n\n20 És most, testvéreim, a kevélységet illetően szóltam hozzátok; és azok közületek, akik sanyargatjátok a felebarátotokat és üldözitek őt, mert kevélyek vagytok a szívetekben, azon dolgok miatt, melyeket Isten adott nektek, mit mondotok erre?\n\n21 Nem gondoljátok, hogy az ilyen dolgok utálatosak őelőtte, aki minden testet teremtett? És az egyik lény éppen olyan értékes szemében, mint a másik. És minden test a porból való, és ugyanazonvégre teremtette őket, hogy betartsák a parancsolatait és mindörökké dicsőítsék őt.\n\n22 És most bevégzem hozzátok intézett beszédemet ezen kevélységet illetően. És ha nem úgy lenne, hogy egy még komolyabb bűntettet illetően kell beszélnem hozzátok, akkor rendkívül örvendezne miattatok a szívem.\n\n23 De Isten szava terhet rak rám, még komolyabb bűntetteitek miatt. Mert íme, így szól az Úr: Ez a nép kezd egyre gonoszabb lenni; nem értik meg a szentírásokat, mert arra törekednek, hogy felmentsék magukat a paráznaságok elkövetésében, azon dolgok miatt, amik Dáviddal és fiával, Salamonnal kapcsolatban vannak megírva.\n\n24 Íme, Dávidnak és Salamonnak valóban sok hites felesége és szolgáló felesége volt, mely dolog utálatos volt előttem, mondja az Úr.\n\n25 Így szól tehát az Úr: Azért vezettem ki ezt a népet Jeruzsálem földjéről, karom hatalma által, hogy József ágyékának gyümölcséből egy igazlelkű ágat nevelhessek magamnak.\n\n26 Tehát én, az Úristen nem fogom tűrni, hogy ez a nép úgy tegyen, mint a régiek.\n\n27 Halljatok tehát engem, testvéreim, és hallgassatok az Úr szavára: Mert egyetlen férfinak se legyen közületek egynél több hites felesége; szolgáló felesége pedig ne legyen egy sem;\n\n28 Mert én, az Úristen gyönyörködöm a nők erkölcsi tisztaságában. És a paráznaságok utálatosságok előttem; így szól a Seregek Ura.\n\n29 Tartsa be tehát ez a nép a parancsolataimat, mondja a Seregek Ura, vagy legyen átkozott miattuk ez a föld.\n\n30 Mert ha magot akarok nevelni magamnak, mondja a Seregek Ura, akkor parancsolni fogok a népemnek; máskülönben ezekre a dolgokra hallgassanak.\n\n31 Mert íme, én, az Úr, láttam népem leányainak bánatát, és hallottam gyászolásukat Jeruzsálem földjén, igen, és népem egész földjén, férjeik gonoszsága és utálatosságai miatt.\n\n32 És nem fogom tűrni, mondja a Seregek Ura, hogy ezen nép, akiket kivezettem Jeruzsálem földjéről, szép leányainak sírása feljöjjön hozzám népem férfiai ellen, mondja a Seregek Ura.\n\n33 Mert nem fogják fogságba hurcolni népem leányait, azok gyengéd volta miatt úgy, hogy ne látogatnám meg őket keserves átokkal, méghozzá a pusztulásukra, mert nem fognak paráznaságokat elkövetni, mint a régiek, mondja a Seregek Ura.\n\n34 És most íme, testvéreim, tudjátok, hogy ezek a parancsolatok már atyánknak, Lehinek is megadattak; tehát már ezelőtt ismertétek őket; és nagy kárhoztatás alá kerültetek; mert megtettétek ezen dolgokat, amiket nem lett volna szabad megtennetek.\n\n35 Íme, nagyobb gonoszságokat követtetek el, mint testvéreink a lámániták. Összetörtétek gyengéd feleségeitek szívét, és elvesztettétek gyermekeitek bizalmát, rossz példátok miatt előttük; és szívük zokogása Istenhez hatol fel ellenetek. És Isten szavának szigorúsága miatt, mely lejön ellenetek, sok szív meghalt, mély sebektől áthatva.\n\n", "jacob 3": "[center][font_size=26]3. Fejezet[/font_size][/center]\n\n[i]A tisztaszívűek befogadják Isten kedves szavát – A lámániták igazlelkűsége meghaladja a nefitákét – Jákób óvja népét a paráználkodástól, a szemérmetlenségtől és minden bűntől. Mintegy Kr.e. 544–421.[/i]\n\n1 De íme, én, Jákób, hozzátok szeretnék szólni, akik tisztaszívűek vagytok. Szilárd elmével tekintsetek Istenre, és rendkívüli hittel imádkozzatok hozzá, és ő meg fog vigasztalni a megpróbáltatásaitokban, és szót emel az ügyetekben, és igazságosságot küld le azokra, akik az elpusztításotokra törekednek.\n\n2 Ó ti, akik tisztaszívűek vagytok, emeljétek fel a fejeteket és fogadjátok be Isten örömet adó szavát, és lakmározzatok a szeretetén; mert mindörökké megtehetitek ezt, ha szilárd az elmétek.\n\n3 De jaj, jaj tinektek, akik nem vagytok tisztaszívűek, akik tisztátalanok ezen a napon Isten előtt; mert ha nem tartotok bűnbánatot, átkozott miattatok ez a föld; és a lámániták, akik nem olyan tisztátalanok, mint ti, mégis keserves átokkal vannak megátkozva, meg fognak ostorozni benneteket, méghozzá a pusztulásig.\n\n4 És gyorsan eljön az idő, amikor ha nem tartotok bűnbánatot, ők fogják birtokolni örökségetek földjét, és az Úristen kivezeti közületek az igazlelkűeket.\n\n5 Íme, testvéreitek, a lámániták, akiket gyűlöltök, szennyességük és az átok miatt, mely a bőrüket érte, igazlelkűbbek nálatok; mert ők nem feledkeztek meg az Úr parancsolatáról, mely atyánknak adatott – hogy ne legyen egynél több hites feleségük, szolgáló feleségük pedig ne legyen egy sem, és ne kövessenek el közöttük paráznaságokat.\n\n6 És most azon vannak, hogy betartsák ezt a parancsolatot, ezen parancsolat betartásának figyelembevétele miatt tehát az Úristen nem fogja őket elpusztítani, hanem irgalmas lesz hozzájuk; és egy napon áldott néppé lesznek.\n\n7 Íme, férjeik szeretik a feleségeiket, és feleségeik szeretik a férjeiket; és férjeik és feleségeik szeretik a gyermekeiket; és hitetlenségük és irántatok való gyűlöletük atyáik gonoszsága miatt van; mennyivel vagytok tehát jobbak náluk nagy Teremtőtök szemében?\n\n8 Ó testvéreim, félek, hogy ha nem bánjátok meg bűneiteket, bőrük fehérebb lesz, mint a tiétek, amikor velük együtt Isten trónusa elé visznek benneteket.\n\n9 Adok tehát nektek egy parancsolatot, mely Isten szava, hogy ne szidalmazzátok őket többé bőrük sötétsége miatt; se ne szidalmazzátok őket szennyességük miatt; hanem emlékezzetek a saját szennyességetekre, és emlékezzetek rá, hogy az ő szennyességük atyáik miatt érte őket.\n\n10 Emlékezzetek tehát a gyermekeitekre, hogy miként gyötrődött szívük azon példa miatt, amit ti állítottatok eléjük; és arra is emlékezzetek, hogy szennyességetek miatt pusztulásba vihetitek a gyermekeiteket, és az ő bűneik a ti fejetekre szállnak az utolsó napon.\n\n11 Ó testvéreim, hallgassatok szavaimra; serkentsétek fel lelketek képességeit, rázzátok meg magatokat, hogy felébredhessetek a halálos révületből, és szabadítsátok meg magatokat a pokol kínjaitól, nehogy az ördög angyalaivá legyetek, és abba a tüzes és kénköves tóba vettessetek, amely a második halál.\n\n12 És most én, Jákób még sokkal több dolgot szóltam Nefi népéhez, és óvtam őket a paráználkodástól és a szemérmetlenségtől, és mindenféle bűntől, elmondván nekik azok rettenetes következményeit.\n\n13 És ezekre a lemezekre még a századrészét sem lehet leírni ezen nép cselekedeteinek, mely nép mostanra kezdett nagyszámú lenni; de sok cselekedetük, és háborúik, és viszálykodásaik, és királyaik uralkodása a nagyobb lemezekre van leírva.\n\n14 Ezeket a lemezeket Jákób lemezeinek hívják, és Nefi keze készítette őket. És bevégzem ezen szavak szólását.\n\n", "jacob 4": "[center][font_size=26]4. Fejezet[/font_size][/center]\n\n[i]Minden próféta Krisztus nevében hódolt az Atyának – Az, ahogy Ábrahám felajánlotta Izsákot, hasonló volt Istenhez és az ő Egyszülöttjéhez – Az embernek meg kell békülnie Istennel az engesztelés által – A zsidók el fogják utasítani az alapkövet. Mintegy Kr.e. 544–421.[/i]\n\n1 Most íme, lőn, hogy én, Jákób sok mindennel szolgáltam szóban népemnek, (és csak egy keveset írhatok le szavaimból, szavaink lemezekre vésésének nehézsége miatt) és tudjuk, hogy azon dolgoknak, melyeket lemezekre írunk, meg kell maradniuk;\n\n2 De amely dolgokat bármi másra írunk, nem lemezekre, azoknak meg kell semmisülniük és el kell tűnniük; de néhány szót le tudunk írni lemezekre, melyek gyermekeinknek és szeretett testvéreinknek is egy kismértékű ismeretet adnak majd minket illetően, vagyis az atyáikat illetően –\n\n3 Most ebben a dologban örvendezünk; és szorgalmasan dolgozunk, hogy ezeket a szavakat lemezekre véssük, remélve, hogy szeretett testvéreink és gyermekeink hálás szívvel fogadják majd ezeket, és úgy tekintenek rájuk, hogy örömmel és ne bánattal, se ne megvetéssel tanulhassanak első szüleikről.\n\n4 Mert azzal a szándékkal írtuk le ezen dolgokat, hogy tudhassák, hogy tudtunk Krisztusról, és sok száz évvel eljövetele előtt reméltük a dicsőségét; és nemcsak mi reméltük az ő dicsőségét, de minden szent próféta is, aki előttünk volt.\n\n5 Íme, ők hittek Krisztusban, és az ő nevében hódoltak az Atyának, és mi is az ő nevében hódolunk az Atyának. És azzal a szándékkal tartjuk be Mózes törvényét, hogy az felé fordítja a lelkünket; és ezen okból ez a mi igazlelkűségünkre szenteltetik, méghozzá úgy, ahogyan Ábrahámnak el lett ismerve a vadonban az, hogy engedelmeskedett Isten parancsolatainak, fiának, Izsáknak felajánlásában, mely hasonló volt Istenhez és az ő Egyszülött Fiához.\n\n6 Kutatjuk tehát a próféták írásait, és sok kinyilatkoztatást és a prófétálás lelkét kapjuk; és mindezen bizonyítékokkal rendelkezvén reményt nyerünk, és rendíthetetlenné válik a hitünk, olyannyira, hogy valóban parancsolhatunk Jézus nevében, és végül a fák, vagy a hegyek, vagy a tenger hullámai is engedelmeskednek nekünk.\n\n7 Mindazonáltal az Úristen megmutatja nekünk gyengeségünket, hogy tudhassuk, hogy az ő kegyelme, és az ő nagyszerű leereszkedései által az emberek gyermekeihez van az, hogy hatalmunk van ezen dolgok megtételére.\n\n8 Íme, nagyszerűek és csodálatosak az Úr munkái. Mily kifürkészhetetlenek rejtelmeinek mélységei; és lehetetlen, hogy az ember minden útját kifürkéssze. És senki nem tudhat az ő útjairól, ha azt nem nyilatkoztatják ki neki; tehát, testvéreim, ne vessétek meg Isten kinyilatkoztatásait.\n\n9 Mert íme, szavának hatalma által jött ember a föld színére, amely föld szavának hatalma által teremtetett. Ha tehát Isten képes volt arra, hogy szóljon, és lett a világ, és hogy szóljon, és teremtetett az ember, Ó akkor miért ne lenne képes parancsolni a földnek, avagy keze alkotásának annak színén, az ő akarata és tetszése szerint?\n\n10 Ne arra törekedjetek tehát, testvéreim, hogy tanácsot adjatok az Úrnak, hanem arra, hogy tanácsot kapjatok a kezéből. Mert íme, ti magatok tudjátok, hogy bölcsen, és igazságosan, és nagy irgalmassággal ad tanácsot minden alkotásának.\n\n11 Tehát, szeretett testvérek, béküljetek meg vele, Krisztusnak, az ő Egyszülött Fiának engesztelése által, és elnyerhettek egy feltámadást, a feltámadás hatalma által, mely Krisztusban van, és úgy mutatnak be benneteket Istennek mint Krisztus zsengéit, akiknek hitük van, és már azelőtt elnyertek egy jóreménységet az ő dicsőségében, mielőtt kinyilvánította volna magát a testben.\n\n12 És most, szeretettek, ne csodálkozzatok, hogy elmondom nektek ezeket a dolgokat; mert miért ne beszéljünk Krisztus engeszteléséről, és nyerjünk el róla tökéletes tudást, és nyerjünk el ugyanúgy tudást a feltámadásról és az eljövendő világról?\n\n13 Íme, testvéreim, aki prófétál, az úgy prófétáljon, hogy megértsék az emberek; mert a Lélek az igazat mondja és nem hazudik. Beszél tehát a dolgokról, ahogy azok valójában vannak, és a dolgokról, ahogy azok valójában lesznek; ezen dolgokat tehát világosan nyilvánítják ki nekünk, lelkünk szabadulására. De íme, nem egyedül vagyunk tanúk ezekben a dolgokban; mert Isten ezeket a régi prófétáknak is elmondta.\n\n14 De íme, a zsidók merevnyakú nép voltak; és megvetették a világos beszéd szavait, és megölték a prófétákat, és olyan dolgok után epekedtek, amiket nem tudtak megérteni. Vakságuk miatt tehát, mely vakság onnan származott, hogy a célon túl tekintettek, szükségképpen el kellett bukniuk; mert Isten elvette tőlük az ő világos beszédét, és sok olyan dolgot adott át nekik, amit nem tudtak megérteni, mert ők azt kívánták. És mert azt kívánták, Isten megtette azt, hogy megbotolhassanak.\n\n15 És most engem, Jákóbot, továbbvezet a Lélek, hogy prófétáljak; mert a bennem lévő Lélek munkálkodásai által úgy látom, hogy a zsidók botlása által el fogják utasítani a követ, melyre építhetnének, és biztos alapjuk lehetne.\n\n16 De íme, a szentírások szerint ez a kő lesz a nagy, és az utolsó és az egyetlen biztos alap, amelyre a zsidók építhetnek.\n\n17 És most, szeretteim, hogy lehetséges az, hogy ők, miután elutasították a biztos alapot, valaha is építhetnek majd arra, hogy az szegletüknek fejévé lehessen?\n\n18 Íme, szeretett testvéreim, feltárom nektek ezt a rejtélyt; ha valahogyan csak meg nem döntik szilárdságomat a Lélekben, és meg nem botlok, túlságos aggodalmam miatt irántatok.\n\n", "jacob 5": "[center][font_size=26]5. Fejezet[/font_size][/center]\n\n[i]Jákób, Zénósnak a szelíd és a vad olajfáról szóló képletes szavait idézi – Ezek Izráelt és a nemzsidókat példázzák – Előrevetítik Izráel szétszórását és összegyűjtését – Célzás a nefitákra, lámánitákra és Izráel összes házára – A nemzsidók Izráelbe oltatnak – Végül is az egész kertet felégetik. Mintegy Kr.e. 544–421.[/i]\n\n1 Íme, testvéreim, nem emlékeztek már, hogy olvastátok Zénos próféta szavait, amelyeket Izráel házához szólt, mondván:\n\n2 Hallgass ide, Ó Izráel háza, és halld meg szavaimat, az Úr prófétájának szavait.\n\n3 Mert íme, így szól az Úr: Egy szelíd olajfához foglak hasonlítani téged, Ó Izráel háza, melyet egy férfi vett és táplált a kertjében, és az nőtt, és elöregedett, és korhadni kezdett.\n\n4 És lőn, hogy a kert mestere elment és látta, hogy olajfája korhadni kezdett; és így szólt: Megmetszem, és körülásom, és táplálom, hogy talán hajthasson fiatal és zsenge ágakat, és ne vesszen el.\n\n5 És lőn, hogy megmetszette, és körülásta, és táplálta azt, szava szerint.\n\n6 És lőn, hogy sok nap múlva az néhány fiatal és zsenge ágat kezdett hajtani; de íme, annak fő koronája kezdett kipusztulni.\n\n7 És lőn, hogy a kert mestere látta ezt, és így szólt a szolgájához: Elkeserít, ha elveszítem ezt a fát; menj tehát, és törd le az ágakat egy vad olajfáról és hozd ide őket nekem; és azokat a főágakat, melyek száradni kezdenek, letörjük és a tűzbe vetjük, hogy eléghessenek.\n\n8 És Íme, mondja a kert Ura, sokat elveszek ezekből a fiatal és zsenge ágakból, és beoltom őket oda, ahova akarom; és mit sem jelent, ha úgy lészen, hogy elveszik ennek a fának a gyökere, megőrizhetem magamnak annak gyümölcsét; veszem tehát ezeket a fiatal és zsenge ágakat, és beoltom őket oda, ahova akarom.\n\n9 Vedd hát a vadolajfa ágait, és oltsd be őket azoknak helyébe; és ezeket, amelyeket letörtem, a tűzbe fogom vetni és elégetem, hogy ne legyenek terhére kertem földjének.\n\n10 És lőn, hogy a kert Urának szolgája a kert Urának szava szerint cselekedett, és beoltotta a vad olajfa ágait.\n\n11 És a kert Ura meghagyta a szolgájának, hogy ássa körül, és metssze meg, és táplálja azt, mondván: Elkeserít, ha elveszítem ezt a fát; tehát hogy talán megőrizhessem annak gyökereit, hogy el ne vesszenek, hogy megőrizhessem őket magamnak, azért tettem ezt a dolgot.\n\n12 Menj tehát utadra; figyelj oda a fára, és tápláld azt, szavaim szerint.\n\n13 És ezeket elhelyezem kertem legtávolabbi részeibe, ahova akarom, ez neked mit sem jelent; és azért teszem ezt, hogy megőrizhessem magamnak a fa természetes ágait; és azért is, hogy annak gyümölcsét elraktározhassam magamnak az évszakra; mert elszomorít, ha elveszítem ezt a fát és annak gyümölcsét.\n\n14 És lőn, hogy a kert Ura útjára ment és elrejtette a szelíd olajfa természetes ágait a kert legtávolabbi részeibe, néhányat egyik helyre, néhányat másik helyre, akarata és tetszése szerint.\n\n15 És lőn, hogy hosszú idő telt el, és a kert Ura így szólt a szolgájához: Gyere, menjünk le a kertbe, hogy dolgozhassunk a kertben.\n\n16 És lőn, hogy a kert Ura, és a szolga is, lementek a kertbe dolgozni. És lőn, hogy a szolga így szólt a mesteréhez: Íme, nézz ide; lásd a fát.\n\n17 És lőn, hogy a kert Ura odanézett és látta a fát, melybe a vad olajágakat beoltották; és az kihajtott és kezdett gyümölcsöt hozni. És látta, hogy az jó; és annak gyümölcse a természetes gyümölcshöz volt hasonló.\n\n18 És így szólt a szolgához: Íme, a vad fa ágai felszívták a szelíd fa gyökerének nedvét, a gyökér tehát sok erőt adott; és gyökerének nagy ereje miatt a vad ágak szelíd gyümölcsöt hoztak. Most, ha nem oltottuk volna be ezeket az ágakat, akkor elveszett volna annak fája. És most, íme, sok gyümölcsöt fogok elraktározni, melyet annak fája hozott; és annak gyümölcsét elraktározom az évszakra, saját magamnak.\n\n19 És lőn, hogy a kert Ura így szólt a szolgájához: Gyere, menjünk le a kert legtávolabbi részeibe, és nézzük meg, hogy a fa természetes ágai nem hoztak-e szintén sok gyümölcsöt, hogy annak gyümölcsét elraktározhassam az évszakra, saját magamnak.\n\n20 És lőn, hogy elmentek oda, ahova a mester elrejtette a fa természetes ágait, és ezt mondta a szolgának: Lásd ezeket; és ő látta az elsőt, hogy sok gyümölcsöt hozott; és azt is látta, hogy az jó. És így szólt a szolgához: Vegyél annak gyümölcséből, és raktározd el az évszakra, hogy saját magamnak megőrizhessem azt; mert íme, mondta, ilyen hosszú ideig tápláltam azt, és sok gyümölcsöt hozott.\n\n21 És lőn, hogy a szolga azt mondta a mesterének: Hogyan van az, hogy idejöttél elültetni ezt a fát, illetve a fának ezt az ágát? Mert íme, az egész kerted földjén ez volt a legsilányabb hely.\n\n22 És a kert Ura így szólt hozzá: Ne adj nekem tanácsot; tudtam, hogy silány földdarab ez; megmondtam tehát neked, hogy ilyen hosszú ideig tápláltam azt, és látod, hogy sok gyümölcsöt hozott.\n\n23 És lőn, hogy a kert Ura így szólt a szolgájához: Nézz ide; lásd, a fának egy másik ágát is elültettem, és tudod, hogy ez a földdarab silányabb volt, mint az első. De lásd a fát! Ilyen hosszú ideig tápláltam, és sok gyümölcsöt hozott; gyűjtsd hát össze, és raktározd el az évszakra, hogy saját magamnak megőrizhessem azt.\n\n24 És lőn, hogy a kert Ura ismét szólt a szolgájához: Nézz ide, és láss egy másik ágat is, melyet elültettem; lásd, hogy ezt is tápláltam, és gyümölcsöt hozott.\n\n25 És így szólt a szolgához: Nézz ide, és lásd az utolsót. Íme, ezt egy jó földdarabba ültettem; és ilyen hosszú ideig tápláltam, és a fának csak egyik része hozott szelíd gyümölcsöt, és a fa másik része vad gyümölcsöt hozott; íme, úgy tápláltam ezt a fát is, mint a többit.\n\n26 És lőn, hogy a kert Ura így szólt a szolgához: Törd le azokat az ágakat, amelyek nem hoztak jó gyümölcsöt és vesd őket a tűzbe.\n\n27 De íme, a szolga így szólt hozzá: Metsszük meg, és ássuk körül és tápláljuk még egy kicsit tovább, hogy talán hozhasson még neked jó gyümölcsöt, hogy el tudd raktározni azt az évszakra.\n\n28 És lőn, hogy a kert Ura és a kert Urának szolgája táplálták a kert minden gyümölcsét.\n\n29 És lőn, hogy hosszú idő telt el, és a kert Ura így szólt a szolgájához: Gyere, menjünk le a kertbe, hogy ismét dolgozhassunk a kertben. Mert íme, közeleg az idő, és hamarosan eljön a vég; el kell tehát raktároznom gyümölcsöt az évszakra, saját magamnak.\n\n30 És lőn, hogy a kert Ura és a szolga lementek a kertbe; és odaértek ahhoz a fához, amelynek a természetes ágait letörték vala, és amelybe a vad ágakat beoltották vala; és íme, mindenféle gyümölcs terhelte a fát.\n\n31 És lőn, hogy a kert Ura belekóstolt a gyümölcsbe, minden fajtába, annak száma szerint. És a kert Ura így szólt: Íme, ilyen hosszú ideig tápláltuk ezt a fát, és sok gyümölcsöt raktároztam el magamnak az évszakra.\n\n32 De íme, ez alkalommal sok gyümölcsöt hozott, és egy sincs azok közül, amelyik jó. És íme, mindenféle rossz gyümölcs van; és minden munkánk ellenére semmi hasznom nincs ebből; és most elkeserít, ha elveszítem ezt a fát.\n\n33 És a kert Ura így szólt a szolgához: Mit tegyünk a fával, hogy ismét megőrizhessem annak jó gyümölcsét saját magamnak?\n\n34 És a szolga így szólt a mesteréhez: Íme, mivel beleoltottad a vadolajfa ágait, azok táplálták a gyökereket, így azok élnek és nem vesztek el; látod tehát, hogy azok még jók.\n\n35 És lőn, hogy a kert Ura így szólt a szolgájához: Semmi hasznom nincs a fából, és semmi hasznom nincs annak gyökereiből, ameddig az rossz gyümölcsöt terem.\n\n36 Mindazonáltal tudom, hogy a gyökerek jók, és a saját céljaimra őriztem meg őket; és sok erejük miatt hoztak mindez ideig a vad ágakból jó gyümölcsöt.\n\n37 De íme, a vad ágak megnőttek és elnyomták annak gyökereit; és mivel a vad ágak elnyomták annak gyökereit, az sok rossz gyümölcsöt hozott; és mivel oly sok rossz gyümölcsöt hozott, látod, hogy a fa kezd elveszni; és hamarosan megérik rá, hogy a tűzbe vethessék, hacsak nem teszünk érte valamit, hogy megőrizzük azt.\n\n38 És lőn, hogy a kert Ura így szólt a szolgájához: Menjünk le a kert legtávolabbi részeibe, és nézzük meg, hogy a természetes ágak is rossz gyümölcsöt hoztak-e.\n\n39 És lőn, hogy lementek a kert legtávolabbi részeibe. És lőn, hogy látták, hogy a természetes ágak gyümölcse is romlott lett; igen, az elsőé és a másodiké, és az utolsóé is; és mindegyik romlott lett.\n\n40 És az utolsónak vad gyümölcse elnyomta a fának azt a részét, mely jó gyümölcsöt hozott, méghozzá olyannyira, hogy az ág elszáradt és elhalt.\n\n41 És lőn, hogy a kert Ura könnyekre fakadt és így szólt a szolgához: Mi mást tehettem volna még a kertemért?\n\n42 Íme, tudtam, hogy ezeket kivéve a kertnek minden gyümölcse romlott lett. És most ezek is romlottak lettek, amelyek egykor jó gyümölcsöt hoztak; és most kertemnek egyik fája sem jó semmire, csak arra, hogy kivágják és a tűzbe vessék.\n\n43 És íme, ezt az utolsót, amelyiknek elszáradt az ága, egy jó földdarabba ültettem; mégpedig abba, mely kertem földjének minden más részénél kiválóbb volt.\n\n44 És látod, hogy azt is kivágtam, mely terhére volt ennek a földdarabnak, hogy annak helyére ültethessem ezt a fát.\n\n45 És látod, hogy ennek egy része jó gyümölcsöt hozott, és egy része vad gyümölcsöt hozott; és mivel nem vágtam le és nem vetettem tűzbe annak ágait, íme, elnyomták a jó ágat, hogy az elszáradt.\n\n46 És most, íme, minden gondoskodás ellenére, melyet a kertemmel tettünk, annak fái romlottak lettek, így nem hoznak jó gyümölcsöt; és azt reméltem, hogy megőrizhetem ezeket, hogy gyümölcsöt raktározzak el az évszakra, saját magamnak. De íme, olyanok lettek, mint a vad olajfa, és semmit nem érnek, csak annyit, hogy kivágják és a tűzbe vessék őket; és elkeserít, ha elveszítem őket.\n\n47 De mi mást tehettem volna még a kertemért? Ellankasztottam tán a kezemet, hogy nem tápláltam azt? Nem, én tápláltam, és körülástam, és megmetszettem és megtrágyáztam azt; és majdnem egész nap kinyújtottam a kezemet, és közeleg a vég. És elkeserít, ha ki kell vágnom kertem minden fáját, és a tűzre kell vetnem őket, hogy elégjenek. Ki az, aki megrontotta a kertemet?\n\n48 És lőn, hogy a szolga így szólt a mesteréhez: Nem kerted gőgje – nem annak ágai nyomták-e el a gyökereket, melyek jók? És mivel az ágak elnyomták annak gyökereit, íme, gyorsabban nőttek, mint a gyökerek ereje, maguknak nyervén erőt. Íme, azt mondom: Nem ez-e az oka annak, hogy kerted fái megromlottak?\n\n49 És lőn, hogy a kert Ura így szólt a szolgához: Induljunk, és vágjuk ki a kert fáit és vessük őket a tűzbe, hogy ne legyenek terhére kertem földjének, mert én mindent megtettem. Mi mást tehettem volna még a kertemért?\n\n50 De íme, a szolga így szólt a kert Urához: Kíméld meg még egy kis ideig.\n\n51 És az Úr így szólt: Igen, meg fogom kímélni még egy kis ideig, mert elkeserít, ha elveszítem kertem fáit.\n\n52 Vegyünk tehát ezeknek az ágaiból, melyeket kertem legtávolabbi részeibe ültettem, és oltsuk be őket abba a fába, amelyről származtak; és törjük le a fáról azokat az ágakat, melyeknek gyümölcse a legkeserűbb, és azok helyébe oltsuk be a fa természetes ágait.\n\n53 És ezt azért fogom megtenni, hogy ne vesszen el a fa, hogy talán megőrizhessem magamnak annak gyökereit, a saját céljaimra.\n\n54 És íme, a fa természetes ágainak gyökerei, amelyeket oda ültettem, ahova akartam, még életben vannak; tehát hogy ezeket is megőrizhessem a saját céljaimra, veszek ennek a fának az ágaiból és azokba oltom be őket. Igen, anyafájuk ágait fogom beléjük oltani, hogy megőrizhessem a gyökereket is, saját magamnak, hogy amikor majd elég erősek lesznek, talán hozhatnak nekem jó gyümölcsöt, és örömöm telhet kertem gyümölcsében.\n\n55 És lőn, hogy vettek a természetes fáról, mely elvadult, és az ágakat beoltották a természetes fákba, melyek szintén elvadultak.\n\n56 És a természetes fákról is vettek, melyek elvadultak, és az ágakat beoltották az anyafájukba.\n\n57 És a kert Ura így szólt a szolgához: Csak azokat a vad ágakat törd le a fákról, melyek a legkeserűbbek; és azokba olts be aszerint, amit mondtam.\n\n58 És ismét táplálni fogjuk a kert fáit, és megmetsszük azok ágait; és letörjük a fákról azokat az ágakat, melyek megértek arra, hogy elvesszenek, és a tűzre vetjük őket.\n\n59 És azért teszem ezt, hogy azok gyökerei talán erőre kapjanak, jó mivoltuk miatt; és az ágak kicserélése miatt, hogy a jó elnyomhassa a rosszat.\n\n60 És mert megőriztem a természetes ágakat és azok gyökereit, és mert ismét beoltottam a természetes ágakat az anyafájukba, és megőriztem anyafájuk gyökereit, hogy kertem fái ismét hozhassanak jó gyümölcsöt; és hogy újra örömöm telhessen kertem gyümölcsében, és talán hogy rendkívül örvendezhessek annak, hogy megőriztem az első gyümölcs gyökereit és ágait –\n\n61 Indulj hát, és hívj szolgákat, hogy szorgalmasan dolgozhassunk, szívvel-lélekkel a kertben, hogy előkészíthessük az utat, hogy ismét hozhassak természetes gyümölcsöt, mely természetes gyümölcs jó, és igen értékes, felülmúlva minden más gyümölcsöt.\n\n62 Induljunk tehát, és dolgozzunk szívvel-lélekkel, ezen utolsó alkalommal, mert íme, közeleg a vég, és ez az utolsó alkalom, hogy megmetszem a kertemet.\n\n63 Oltsátok be az ágakat; az utolsóknál kezdjétek, hogy elsők lehessenek, és hogy az elsők utolsók lehessenek, és ássátok körül a fákat, az öregeket is és a fiatalokat is, az elsőket és az utolsókat; és az utolsókat és az elsőket, hogy mind táplálva legyenek ez utolsó alkalommal.\n\n64 Ássátok tehát körül őket, és metsszétek meg őket, és trágyázzátok meg őket még egyszer, ez utolsó alkalommal, mert közeleg a vég. És ha úgy lészen, hogy ezek az utolsó oltások megnőnek, és a természetes gyümölcsöt hozzák, akkor készítsd el számukra az utat, hogy növekedhessenek.\n\n65 És ahogy nőni kezdenek, távolítsátok el az ágakat, amelyek keserű gyümölcsöt hoznak, a jó ágak ereje, és azok mérete szerint; és ne egyszerre távolítsátok el azokról a rosszat, különben azok gyökerei túl erősek lesznek az oltásokhoz, és elvesznek azok oltásai, és elveszítem kertem fáit.\n\n66 Mert elkeserít, ha elveszítem kertem fáit; aszerint távolítsátok el tehát a rosszat, ahogyan a jó növekszik, hogy a gyökér és a korona egyenlő erős legyen, míg a jó el nem nyomja a rosszat, és a rosszat kivágják és tűzbe vetik, hogy ne terheljék kertem földjét; és így söpröm ki a rosszat a kertemből.\n\n67 És a természetes fa ágait ismét be fogom oltani a természetes fába.\n\n68 És a természetes fa ágait be fogom oltani a fa természetes ágaiba; és így ismét összehozom őket, hogy természetes gyümölcsöt teremnek majd, és egyek lesznek.\n\n69 És a rosszat kivetik, igen, méghozzá kertem egész földjéről; mert íme, csak ezegyszer nyesem meg kertemet.\n\n70 És lőn, hogy a kert Ura elküldte szolgáját; és a szolga elment és úgy cselekedett, ahogy az Úr megparancsolta neki, és hozott más szolgákat; és kevesen voltak.\n\n71 És a kert Ura így szólt hozzájuk: Induljatok és dolgozzatok a kertben, szívvel-lélekkel. Mert íme, ez az utolsó alkalom, hogy táplálom a kertemet; mert a vég hamarosan elközeleg, és gyorsan eljön az évszak; és ha szívvel-lélekkel dolgoztok velem, örömötök lesz a gyümölcsben, melyet magamnak raktározok el az időre, mely hamarosan eljön.\n\n72 És lőn, hogy a szolgák elmentek és szívvel-lélekkel dolgoztak; és a kert Ura is velük dolgozott; és ők minden dologban engedelmeskedtek a kert Ura parancsolatainak.\n\n73 És kezdett ismét természetes gyümölcs lenni a kertben; és a természetes ágak rendkívül elkezdtek növekedni és gyarapodni; és a vad ágakat elkezdték letörni és kivetni; és egyenlőnek hagyták a fa gyökerét és koronáját, annak ereje szerint.\n\n74 És így dolgoztak, teljes szorgalommal, a kert Urának parancsolatai szerint mindaddig, amíg a rosszat mind ki nem vetették a kertből és az Úr megőrizte magának a természetes fákat, hogy a fák ismét természetes gyümölcsöt hoztak; és olyanok lettek, mint egy test; és a gyümölcsök egyenlők voltak; és a kert ura megőrizte magának a természetes gyümölcsöt, mely kezdettől fogva igen értékes volt számára.\n\n75 És lőn, hogy amikor a kert Ura látta, hogy gyümölcse jó, és hogy kertje már nem romlott, odahívta szolgáit és így szólt hozzájuk: Íme, ezen utolsó alkalommal tápláltuk a kertemet; és látjátok, hogy akaratom szerint tettem; és megőriztem a természetes gyümölcsöt, hogy az jó, méghozzá olyan, amilyen a kezdetben volt. És áldottak vagytok; mert mivel szorgalmasak voltatok, velem dolgozván a kertemben, és betartottátok parancsolataimat, és ismét elhoztátok nekem a természetes gyümölcsöt, hogy kertem már nem romlott, és ki van vetve a rossz, íme, örömötök lesz velem, kertem gyümölcse miatt.\n\n76 Mert íme, hosszú ideig fogom elraktározni kertem gyümölcsét, saját magamnak az évszakra, mely gyorsan eljő; és utolsó alkalommal tápláltam a kertemet, és nyestem meg, és ástam körül, és trágyáztam meg azt; saját magamnak fogok tehát elraktározni a gyümölcsből, hosszú időre, aszerint, ahogy azt megmondtam.\n\n77 És amikor eljön az idő, hogy ismét rossz gyümölcs jön a kertembe, akkor összegyűjtetem a jót és a rosszat; és a jót megőrzöm magamnak, és a rosszat kivetem, annak helyére. És akkor jön el az évszak és a vég; és tűzzel égettetem fel a kertemet.\n\n", "jacob 6": "[center][font_size=26]6. Fejezet[/font_size][/center]\n\n[i]Az Úr vissza fogja hozni Izráelt az utolsó napokban – A világot tűzzel fogják felégetni – Az embereknek Krisztust kell követni, hogy elkerüljék a tüzes és kénköves tavat. Mintegy Kr.e. 544–421.[/i]\n\n1 És most, íme, testvéreim, amint azt megmondtam nektek, hogy prófétálni fogok, íme ez az én próféciám – hogy azon dolgoknak, melyeket ez a próféta, Zénós mondott Izráel házát illetően, melyben egy szelíd olajfához hasonlította őket, biztosan be kell következniük.\n\n2 És az a nap, amikor másodszor is kinyújtja a kezét, hogy visszahozza a népét, az lesz a napja, igen, méghozzá az utolsó alkalom, hogy az Úr szolgái elmenjenek az ő hatalmával, hogy táplálják és megmetsszék a szőlőskertjét; és ezután jön el hamarosan a vég.\n\n3 És mily áldottak azok, akik szorgalmasan dolgoztak a szőlőskertjében; és mily átkozottak azok, akiket kiűznek a saját helyükre! És a világot tűzzel fogják felégetni.\n\n4 És mily irgalmas hozzánk a mi Istenünk, mert megemlékezik Izráel házáról, mind a gyökerekről, mind az ágakról; és kezét egész nap kinyújtja feléjük; és ők merevnyakú és ellentmondó nép; de mindazok, akik nem keményítik meg a szívüket, megszabadulnak Isten királyságában.\n\n5 Tehát, szeretett testvéreim, a józanság szavaival könyörgök nektek, hogy tartsatok bűnbánatot, és gyertek szívetek minden szándékával, és ragaszkodjatok Istenhez, úgy, ahogy ő ragaszkodik hozzátok. És amíg irgalmas karja ki van nyújtva felétek a nap világosságában, ne keményítsétek meg a szíveteket.\n\n6 Igen, ma, ha meg akarjátok hallani a hangját, ne keményítsétek meg a szíveteket; mert miért akarnátok meghalni?\n\n7 Mert íme, miután egész nap Isten jó szavával tápláltak benneteket, fogtok-e rossz gyümölcsöt hozni, hogy ki kelljen vágni és a tűzre kelljen vetni benneteket?\n\n8 Íme, el fogjátok-e utasítani ezeket a szavakat? El fogjátok-e utasítani a próféták szavait, és el fogtok-e utasítani minden szót, melyet Krisztust illetően szóltak, miután oly sokan szóltak őt illetően; és megtagadjátok-e Krisztus jó szavát, és Isten hatalmát, és a Szentlélek ajándékát, és elfojtjátok-e a Szent Lelket, és megcsúfoljátok-e a megváltás nagyszerű tervét, melyet nektek készítettek?\n\n9 Nem tudjátok, hogy ha megteszitek ezen dolgokat, hogy a megváltás és a feltámadás hatalma, mely Krisztusban van, úgy visz majd benneteket Isten törvényszéke elé, hogy szégyennel és rettenetes bűntudattal álljatok ott?\n\n10 És az igazságosság hatalma szerint, mert az igazságosságot nem lehet megtagadni, el kell mennetek abba a tüzes és kénköves tóba, melynek lángjai kiolthatatlanok, és amelynek füstje örökkön-örökké felfelé száll; mely tüzes és kénköves tó végtelen gyötrelem.\n\n11 Ó akkor, szeretett testvéreim, tartsatok bűnbánatot és menjetek be a szoros kapun, és haladjatok az úton, mely keskeny, míg örök életet nem nyertek.\n\n12 Ó, legyetek bölcsek; mi mást mondhatnék?\n\n13 Végül búcsút mondok nektek, míg nem találkozom veletek Isten örömet adó törvényszéke előtt, mely törvényszék rettenetes rettenettel és félelemmel sújt le a gonoszokra. Ámen.\n\n", "jacob 7": "[center][font_size=26]7. Fejezet[/font_size][/center]\n\n[i]Sérem megtagadja Krisztust, vitatkozik Jákóbbal, jelt követel, és Isten lesújt rá – Minden próféta beszélt Krisztusról és engeszteléséről – A nefiták vándorokként élték napjaik sorát, gyötrelemben születtek és gyűlölték őket a lámániták. Mintegy Kr.e. 544–421.[/i]\n\n1 És most, lőn, hogy miután sok év eltelt, egy férfi jött Nefi népe közé, akinek Sérem volt a neve.\n\n2 És lőn, hogy prédikálni kezdett a nép között, és azt hirdette nekik, hogy nem lesz Krisztus. És sok olyan dolgot prédikált, mely hízelgő volt a népnek; és ezt azért tette, hogy megdönthesse Krisztus tanát.\n\n3 És szorgalmasan munkálkodott, hogy félrevezethesse a nép szívét, olyannyira, hogy sok szívet félre is vezetett; és tudván, hogy én, Jákób hiszek Krisztusban, aki el fog jönni, sokszor kereste az alkalmat, hogy hozzám jöhessen.\n\n4 És tanult volt, így tökéletes tudással rendelkezett a nép nyelvét illetően; tehát sok hízelgést és igen meggyőző beszédet tudott használni, az ördög hatalma szerint.\n\n5 Azt remélte, hogy megingathat a hitemben, a sok kinyilatkoztatás és a sok dolog ellenére, melyet ezen dolgokat illetően láttam; mert én valóban láttam angyalokat, és ők szolgáltak nekem. És az Úr hangját is hallottam, amint szó szerint hozzám beszélt, időről időre; engem tehát nem lehetett megingatni.\n\n6 És lőn, hogy eljött hozzám, és ily módon szólt hozzám, mondván: Jákób testvér, sokszor kerestem az alkalmat, hogy szólhassak hozzád; mert hallottam és tudom is, hogy sokat jársz-kelsz, azt prédikálva, amit ti az evangéliumnak, vagyis Krisztus tanának mondotok.\n\n7 És sok embert félrevezettetek ebből a népből, így ők elferdítik Isten helyes útját, és nem tartják be Mózes törvényét, mely a helyes út; és megváltoztatják Mózes törvényét, egy olyan lénynek hódolva, akiről azt mondjátok, hogy sok száz év múlva fog eljönni. És most, íme, én, Sérem kijelentem neked, hogy ez káromlás; mert senki nem tudhat ilyen dologról; mert nem képes megmondani az eljövendő dolgokat. És ily módon vitatkozott velem Sérem.\n\n8 De íme, az Úristen kiárasztotta Lelkét a lelkembe, olyannyira, hogy én minden szavát illetően megszégyenítettem őt.\n\n9 És azt kérdeztem tőle: Megtagadod-e a Krisztust, aki el fog jönni? És ő így szólt: Ha lenne Krisztus, nem tagadnám meg őt; de én tudom, hogy nincs Krisztus, se nem volt, se nem lesz soha.\n\n10 És azt kérdeztem tőle: Hiszed-e a szentírásokat? És ő így szólt: Igen.\n\n11 És én így szóltam hozzá: Akkor nem érted meg őket; mert azok valóban bizonyságot tesznek Krisztusról. Íme, azt mondom neked, hogy egyetlen próféta sem írt, se nem prófétált anélkül, hogy ne beszélt volna erről a Krisztusról.\n\n12 És ez nem minden – ez nekem is kinyilváníttatott, mert láttam és hallottam; és ez a Szentlélek hatalma által nekem is kinyilváníttatott; tehát tudom, hogy ha nem lenne engesztelés, akkor az egész emberiségnek el kellene vesznie.\n\n13 És lőn, hogy ő így szólt hozzám: Mutass nekem egy jelet a Szentléleknek ezen hatalma által, melyen keresztül oly sokat tudtok.\n\n14 És ezt kérdeztem tőle: Mi vagyok én, hogy Istent kísértsem, hogy mutasson neked egy jelet abban a dologban, melyet igaznak tudsz? Mégis tagadod azt, mert az ördögtől való vagy. Mindazonáltal ne az én akaratom legyen meg; de ha Isten lesújt rád, legyen az egy jel számodra, hogy hatalma van neki a mennyben is és a földön is; és hogy Krisztus el fog jönni. És a te akaratod legyen meg, Ó Uram, és ne az enyém.\n\n15 És lőn, hogy amikor én, Jákób, ezeket a szavakat kimondtam, az Úr hatalma reá szállt, olyannyira, hogy a földre rogyott. És lőn, hogy sok napon át táplálták.\n\n16 És lőn, hogy így szólt a néphez: Gyűljetek össze holnap, mert meg fogok halni; szólni szeretnék tehát a néphez, mielőtt meghalok.\n\n17 És lőn, hogy másnap összegyűlt a sokaság; és ő nyíltan szólt hozzájuk, és megtagadta azokat a dolgokat, melyeket tanított vala nekik, és megvallotta Krisztust, és a Szentlélek hatalmát, és az angyalok szolgálattételét.\n\n18 És nyíltan szólt hozzájuk, hogy az ördög hatalma tévesztette meg. És beszélt a pokolról, és az örökkévalóságról és az örök büntetésről.\n\n19 És így szólt: Félek, hogy elkövettem a megbocsáthatatlan bűnt, mert hazudtam Istennek; mert megtagadtam a Krisztust, és azt mondtam, hogy hiszem a szentírásokat; és azok valóban bizonyságot tesznek róla. És mivel így hazudtam Istennek, nagyon félek, hogy rettenetes lesz helyzetem; de vallomást teszek Istennek.\n\n20 És lőn, hogy amikor ezeket a szavakat kimondta, többet már nem tudott szólni, és kiadta a lelkét.\n\n21 És amikor a sokaság tanúja volt annak, hogy mindezen dolgokat elmondta, amint azon volt, hogy kiadja a lelkét, rendkívül meg voltak döbbenve; olyannyira, hogy Isten hatalma leszállt rájuk, és úgy elhatalmasodott rajtuk, hogy a földre rogytak.\n\n22 Most ez a dolog örömet okozott nekem, Jákóbnak, mert ezt kértem az Atyától, aki a mennyben van; mert ő meghallgatta a könyörgésemet és megválaszolta az imámat.\n\n23 És lőn, hogy ismét vissza lett állítva a nép között a béke és Isten szeretete; és kutatták a szentírásokat, és nem hallgattak többé ennek a gonosz embernek a szavaira.\n\n24 És lőn, hogy sok módszert kieszeltek, hogy a lámánitákat visszatérítsék és visszaállítsák az igazság ismeretéhez; de ez mind hiábavaló volt, mert ők a háborúkban és a vérontásban gyönyörködtek, és örök gyűlölet volt bennük irántunk, testvéreik iránt. És állandóan arra törekedtek fegyvereik hatalmán keresztül, hogy elpusztítsanak bennünket.\n\n25 Nefi népe tehát megerősítette magát ellenük fegyvereivel, és teljes erejével, bízva szabadulásuk Istenében és kősziklájában; eddig tehát győzedelmeskedtek ellenségeiken.\n\n26 És lőn, hogy én, Jákób, kezdtem öreg lenni; és mivel e nép feljegyzését Nefi másik lemezein őrzik, befejezem tehát ezt a feljegyzést, kijelentve, hogy legjobb tudásom szerint írtam; azt mondván, hogy az idő elszállt velünk, és életünk is úgy elszállt, mintha egy álom lett volna számunkra, akik magányos és komoly nép vagyunk, vándorok, kiűzve Jeruzsálemből, gyötrelemben születtünk a vadonban, és gyűlöltek a testvéreink, mely háborúkat és viszálykodásokat okozott, gyászban töltöttük tehát a napjainkat.\n\n27 És én, Jákób láttam, hogy nemsokára le kell mennem a síromba; így szóltam tehát Énós fiamhoz: Vedd ezeket a lemezeket. És elmondtam neki azon dolgokat, amiket Nefi fivérem megparancsolt nekem, és ő a parancsok iránti engedelmességet ígért. És bevégzem írásaimat ezeken a lemezeken, mely írás kevés volt; és búcsút mondok az olvasónak, remélve, hogy sok testvérem olvashatja a szavaimat. Isten veletek, testvérek!\n\n", "enos 1": "[center][font_size=26]Énós könyve[/font_size][/center]\n\n[center][font_size=26]1. Fejezet[/font_size][/center]\n\n[i]Énós erősen imádkozik és bocsánatot nyer a bűneire – Az Úr hangja jön el elméjébe, szabadulást ígérve a lámánitáknak egy eljövendő napon – A nefiták arra törekedtek, hogy visszatérítsék a lámánitákat – Énós örvendezik Megváltójában. Mintegy Kr.e. 420.[/i]\n\n1 Íme, lőn, hogy én, Énós, tudván atyámról, hogy igaz ember volt – mert megtanított az ő nyelvére, és az Úr nevelő tanítása és intelmei szerint – és legyen áldott ezért Istenem neve –\n\n2 És beszélni fogok nektek arról a tusakodásról, melyben Isten előtt volt részem, mielőtt bocsánatot nyertem volna a bűneimre.\n\n3 Íme, vadakra mentem vadászni az erdőbe; és a szavak, melyeket gyakran hallottam midőn atyám az örök életről és a szentek öröméről szólt, mélyen a szívembe vésődtek.\n\n4 És lelkem éhezett; és letérdeltem Alkotóm előtt, és erős imával és könyörgéssel fohászkodtam hozzá a saját lelkemért; és egész nap fohászkodtam hozzá; igen, és amikor eljött az éjszaka, még mindig magasra emeltem a hangom, hogy az elérte a mennyeket.\n\n5 És egy hang szólt hozzám, mondván: Énós, bűneid megbocsáttattak neked, és áldott leszel.\n\n6 És én, Énós tudtam, hogy Isten nem hazudhat; bűnöm tehát el lett törölve.\n\n7 És ezt kérdeztem: Uram, hogyan történik ez?\n\n8 És ő így szólt hozzám: Hited miatt Krisztusban, akit még soha ezelőtt nem hallottál, se nem láttál. És sok év telik el, mielőtt kinyilvánítja magát a testben; indulj tehát, hited éppé tett téged.\n\n9 Most lőn, hogy amikor e szavakat hallottam, kezdtem vágyat érezni testvéreim, a nefiták jóléte iránt; teljes lelkemet kiöntöttem tehát értük Istennek.\n\n10 És amíg lélekben így küszködtem, íme, ismét az Úr hangja szólt elmémben, mondván: Aszerint fogom meglátogatni a testvéreidet, amilyen szorgalmasak lesznek parancsolataim betartásában. Nekik adtam ezt a földet, és ez egy szent föld; és én nem átkozom meg azt, hacsak gonoszság miatt nem; aszerint fogom tehát meglátogatni testvéreidet, ahogy azt megmondtam; és vétkeiket bánattal együtt hozom majd le a saját fejükre.\n\n11 És miután én, Énós, e szavakat hallottam, kezdett megingathatatlanná válni az Úrba vetett hitem; és sok hosszú küszködéssel imádkoztam hozzá testvéreimért, a lámánitákért.\n\n12 És lőn, hogy miután teljes buzgósággal imádkoztam és munkálkodtam, így szólt hozzám az Úr: Kívánságaid szerint adok neked, hited miatt.\n\n13 És most íme, az volt a kívánság, melyet tőle kívántam – hogy ha úgy lészen, hogy népem, a nefiták vétekbe esnek, és valamiképpen elpusztítják őket, és a lámánitákat nem pusztítják el, hogy az Úristen őrizze meg népemnek, a nefitáknak egy feljegyzését; még akkor is, ha az szent karjának hatalma által lészen, hogy az egy eljövendő napon eljuthasson a lámánitákhoz, hogy talán eljuthassanak a szabaduláshoz –\n\n14 Mert mindeddig hiábavalóak voltak küszködéseink, hogy visszaállítsuk őket az igaz hithez. És haragjukban megesküdtek, hogy ha lehetséges, el fogják pusztítani a feljegyzéseinket és minket, és atyáink minden hagyományát is.\n\n15 Tudván tehát, hogy az Úristen képes megőrizni a feljegyzéseinket, állandóan fohászkodtam hozzá, mert ő ezt mondta vala nekem: Amely dolgot hittel kértek, Krisztus nevében, és elhiszitek, hogy megkapjátok, azt meg fogjátok kapni.\n\n16 És nekem volt hitem, és fohászkodtam Istenhez, hogy őrizze meg a feljegyzéseket; és ő szövetséget kötött velem, hogy eljuttatja őket a lámánitákhoz, a szerinte megfelelő időben.\n\n17 És én, Énós, tudtam, hogy ez azon szövetség szerint lesz, melyet kötött; lelkem tehát megpihent.\n\n18 És az Úr így szólt hozzám: Atyáid is ezt a dolgot kérték tőlem; és az hitük szerint fog történni; mert hitük olyan volt, mint a tiéd.\n\n19 És most lőn, hogy én, Énós Nefi népe között jártam-keltem, az eljövendő dolgokról prófétálva, és tanúságot téve azon dolgokról, amelyeket hallottam és láttam.\n\n20 És bizonyságot teszek, hogy Nefi népe buzgón igyekezett, hogy a lámánitákat visszaállítsák az Istenbe vetett igaz hithez. De fáradozásaink hiábavalóak voltak; gyűlöletük eltökélt volt, és gonosz természetük vezette őket, így vad, és kegyetlen és vérszomjas néppé váltak; tele bálványimádással és szennyességgel; prédának való vadállatokon lakmározva; sátrakban lakva, és a vadonban barangolva, rövid bőrövvel az ágyékukon, és leborotvált fejjel; és az íj, és a handzsár, és a balta használatában voltak jártasak. És sokan közülük semmi mást nem ettek, csak nyers húst; és állandóan arra törekedtek, hogy elpusztítsanak bennünket.\n\n21 És lőn, hogy Nefi népe pedig a földet művelte, és termesztett mindenféle gabonát, és gyümölcsöt, és nevelt csordanyájakat, és mindenféle marhanyájakat, és kecskéket, és vadkecskéket, és sok lovat is.\n\n22 És rendkívül sok próféta is volt közöttünk. És a nép merevnyakú nép volt, nehezen értett.\n\n23 És semmi más nem volt, csak a rendkívül nyers beszéd, a háborúkról, és a viszálykodásokról, és a pusztításokról való prédikálás és prófétálás, és az állandó emlékeztetésük a halálra, és az örökkévalóság időtartamára, és Isten ítéleteire és hatalmára, és mindezen dolgokra – állandóan felserkentvén őket, az Úr félelmében tartván. Azt mondom, hogy ezen dolgokon, és a beszéd rendkívül nagy nyíltságán kívül semmi nem tarthatta volna őket vissza attól, hogy gyorsan a pusztulásba süllyedjenek. És ilyenféleképpen írok róluk.\n\n24 És láttam háborúkat a nefiták és a lámániták között, napjaim során.\n\n25 És lőn, hogy kezdtem öreg lenni, és százhetvenkilenc év telt el attól az időtől fogva, hogy atyánk, Lehi elhagyta Jeruzsálemet.\n\n26 És láttam, hogy hamarosan le kell mennem a síromba, miután Isten hatalma munkálkodott rajtam, hogy prédikálnom és prófétálnom kell ennek a népnek, és ki kell jelentenem az igét, az igazság szerint, mely Krisztusban van. És életem minden napján kijelentettem azt, és jobban örvendeztem abban, mint a világ dolgaiban.\n\n27 És hamarosan elmegyek nyugodalmam helyére, mely Megváltómnál van; mert tudom, hogy őbenne fogok megpihenni. És örvendezek annak a napnak, amikor halandó voltom halhatatlanságot ölt, és előtte fogok állni; akkor örömmel látom majd az arcát, és ő ezt fogja mondani nekem: Jöjj hozzám, te áldott; el van készítve számodra egy hely Atyámnak palotáiban. Ámen.\n\n", "jarom 1": "[center][font_size=26]Járom könyve[/font_size][/center]\n\n[center][font_size=26]1. Fejezet[/font_size][/center]\n\n[i]A nefiták betartják Mózes törvényét, várakozással tekintenek Krisztus eljövetelére, és boldogulnak ezen a földön – Sok próféta fáradozik azon, hogy a népet az igazság útján tartsa. Mintegy Kr.e. 399–361.[/i]\n\n1 Most íme, én, Járom leírok néhány szót, atyám, Énós parancsolata szerint, hogy vezessük a nemzedékrendünket.\n\n2 És mivel ezek a lemezek kicsinyek, és mindez azzal a szándékkal íratott, hogy testvéreinknek, a lámánitáknak a javára váljék, tehát szükségképpen írnom kell egy keveset; de nem írom le prófétálásom, sem kinyilatkoztatásaim dolgait. Mert mi többet írhatnék még, mint amit atyáim már leírtak? Mert nem nyilatkoztatták-e ki a szabadulás tervét? Azt mondom nektek, de igen; és ez elegendő számomra.\n\n3 Íme, szükséges, hogy sok mindent megtegyenek ezen nép között, szívük keménysége, és füleik süketsége, és elméjük vaksága, és nyakuk merevsége miatt; mindazonáltal Isten rendkívül irgalmas hozzájuk, és még nem söpörte el őket a föld színéről.\n\n4 És sokan vannak közöttünk, akik sok kinyilatkoztatást kapnak, mert nem mindenki merevnyakú. És mindazok, akiknek nem merev a nyaka, és akiknek van hite, kapcsolatban állnak a Szent Lélekkel, mely hitük szerint nyilvánítja ki a dolgokat az emberek gyermekeinek.\n\n5 És most, íme, kétszáz év múlt el, és Nefi népe megerősödött ezen a földön. Azon voltak, hogy betartsák Mózes törvényét, és a sabbat napját az Úrnak szenteljék. És nem káromkodtak, se nem káromoltak. És rendkívül szigorúak voltak az ország törvényei.\n\n6 És szétszóródtak szerte a vidék nagy részén, és a lámániták is. Azok azonban sokkal nagyobb számban voltak, mint a nefiták, és szerettek gyilkolni és a vadállatok vérét itták.\n\n7 És lőn, hogy sok alkalommal jöttek ellenünk, a nefiták ellen hadakozni. De királyaink és hadvezéreink hatalmas emberek voltak az Úrba vetett hitben, és az Úr útjaira tanították a népet; ellenálltunk tehát a lámánitáknak, és kisöpörtük őket a földjeinkről, és kezdtük megerősíteni a városainkat, vagyis örökségünk minden helyét.\n\n8 És rendkívül megsokasodtunk, és szétszóródtunk szerte a vidéken, és rendkívül gazdagok lettünk aranyban, és ezüstben, és értékes dolgokban, és finom megmunkálású fában, és épületekben, és gépekben, és vasban és vörösrézben is, és sárgarézben és acélban, mindenféle eszközöket készítvén a föld megművelésére, és harci fegyvereket – igen, készítettük a hegyes végű nyilat, és a tegezt, és a dárdát, és a lándzsát, és mindenféle háborús előkészületeket tettünk.\n\n9 És így felkészülvén a lámánitákkal való találkozásra, nem boldogultak velünk. De beigazolódott az Úr szava, melyet atyáinkhoz szólt, mondván hogy: Amennyiben betartjátok parancsolataimat, boldogulni fogtok a földön.\n\n10 És lőn, hogy az Úr prófétái megfenyegették Nefi népét, Isten szava szerint, hogy ha nem tartják be a parancsolatokat, hanem vétekbe esnek, akkor el fogják őket pusztítani a föld színéről.\n\n11 A próféták, és a papok és tanítók tehát szorgalmasan dolgoztak, minden hosszútűréssel szorgalomra buzdítva a népet; Mózes törvényét tanítván nekik, és azt, hogy mi célból adatott; meggyőzvén őket, hogy tekintsenek várakozással a Messiásra, és higgyenek eljövetelében úgy, mintha már el is jött volna. És ily módon tanították őket.\n\n12 És lőn, hogy így cselekedvén visszatartották őket attól, hogy elpusztítsák őket a föld színéről, mert szurkálták szívüket a szóval, állandóan bűnbánatra serkentve őket.\n\n13 És lőn, hogy kétszázharmincnyolc év telt el – háborúk, és viszálykodások, és széthúzások időszakaival, az idő nagy részének folyamán.\n\n14 És én, Járom, nem írok többet, mert a lemezek kicsinyek. De íme, testvéreim, fordulhattok Nefi másik lemezeihez; mert íme, azokra vannak bevésve háborúink feljegyzései, a királyok írásai szerint, vagy azok szerint, amiket leírattak.\n\n15 És ezeket a lemezeket Omni fiam kezébe adom, hogy atyáim parancsolatai szerint lehessen vezetni azokat.\n\n", "omni 1": "[center][font_size=26]Omni könyve[/font_size][/center]\n\n[center][font_size=26]1. Fejezet[/font_size][/center]\n\n[i]Omni, Amáron, Kemis, Abinádom és Amáleki, egymást váltva mindegyikük vezeti a feljegyzéseket – Móziás felfedezi Zarahemla népét, akik Jeruzsálemből jöttek el Sédékiás napjaiban – Móziást királlyá teszik felettük – Mulek leszármazottjai Zarahemlában felfedezték Koriántumrot, az utolsó járeditát – Móziást Benjámin király követi – Az emberek ajánlják fel lelküket, felajánlásként Krisztusnak. Mintegy Kr.e. 323–130.[/i]\n\n1 Íme lőn, hogy atyám, Járom megparancsolta nekem, Omninak, hogy írjak valamit ezekre a lemezekre, hogy megőrizzük a nemzedékrendünket.\n\n2 Napjaimban tehát, szeretném, ha tudnátok, hogy sokat harcoltam karddal azért, hogy népemet, a nefitákat megóvjam attól, hogy ellenségeik, a lámániták kezére kerüljenek. De íme, én magam gonosz ember vagyok, és nem tartottam be az Úr rendelkezéseit és parancsolatait úgy, ahogy azt tennem kellett volna.\n\n3 És lőn, hogy kétszázhetvenhat év múlt el, és volt sok békés időszakunk; és volt sok időszakunk súlyos háborúkkal és vérontással. Igen, egyszóval kétszáznyolcvankét év múlt el, és én atyáim parancsolatai szerint vezettem ezeket a lemezeket; és ráruháztam őket fiamra, Amáronra. És ezzel befejezem.\n\n4 És most én, Amáron, atyám könyvébe leírom azon dolgokat, amiket leírok, mely kevés.\n\n5 Íme lőn, hogy háromszázhúsz év múlt el, és a nefiták gonoszabbik részét elpusztították.\n\n6 Mert az Úr nem tűrhette, miután kivezette őket Jeruzsálem földjéről és megtartotta és megóvta őket attól, hogy ellenségeik kezére kerüljenek; igen, nem tűrhette, hogy ne igazolódjanak be a szavak, melyeket atyáinkhoz szólt, mondván: Amennyiben nem tartjátok be parancsolataimat, nem fogtok boldogulni a földön.\n\n7 Az Úr tehát nagy ítélettel látogatta meg őket; mindazonáltal megkímélte az igazlelkűeket, hogy el ne vesszenek, és kiszabadította őket ellenségeik kezéből.\n\n8 És lőn, hogy a lemezeket átadtam fivéremnek, Kemisnek.\n\n9 Most én, Kemis, írok egy kevés dolgot, amit írok, egy könyvbe a fivéremmel; mert íme, láttam az utolsó írást, amit írt, hogy azt a saját kezével írta; és azon a napon írta azt, amelyen átadta nekem azokat. És ily módon vezetjük a feljegyzéseket, mert ez atyáink parancsolatai szerint való. És ezzel befejezem.\n\n10 Íme én, Abinádom, Kemis fia vagyok. Íme lőn, hogy sok háborút és viszálykodást láttam népem, a nefiták, és a lámániták között; és én saját kardommal sok lámánita életét vettem el, testvéreim védelmében.\n\n11 És íme, ezen nép feljegyzése lemezekre van vésve, melyek a királyoknál vannak, a nemzedékek szerint; és nem tudok más kinyilatkoztatásról, sem próféciáról, csak arról, ami le van írva; tehát ami elegendő, az le van írva. És ezzel bevégzem ezt.\n\n12 Íme, én Amáleki, Abinádom fia vagyok. Íme, mondanék nektek valamit Móziást illetően, akit királlyá tettek Zarahemla földje felett; mert íme, az Úr figyelmeztette őt, hogy meneküljön el Nefi földjéről, és hogy mindazok, akik hajlandóak hallgatni az Úr szavára, vele együtt szintén menjenek ki arról a földről a vadonba.\n\n13 És lőn, hogy aszerint cselekedett, ahogy az Úr megparancsolta neki. És kimentek arról a földről a vadonba, annyian, ahányan csak hajlandóak voltak hallgatni az Úr szavára; és sok prédikálás és prófétálás vezette őket. És állandóan intette őket Isten szava; és karjának hatalma vezette át őket a vadonon, míg le nem értek arra a földre, melyet Zarahemla földjének neveznek.\n\n14 És felfedeztek egy népet, amelyet Zarahemla népének hívnak. Most nagy örvendezés volt Zarahemla népe között; és Zarahemla is rendkívül örvendezett, mert az Úr elküldte Móziás népét a rézlemezekkel, amelyek tartalmazták a zsidók feljegyzését.\n\n15 Íme, lőn, hogy Móziás felfedezte, hogy Zarahemla népe abban az időben jött ki Jeruzsálemből, amikor Sédékiást, Júda királyát fogságba hurcolták Babilóniába.\n\n16 És a vadonban mentek, és az Úr keze áthozta őket a nagy vizeken arra a földre, ahol Móziás felfedezte őket; és attól az időtől fogva ott laktak.\n\n17 És abban az időben, amikor Móziás felfedezte őket, már rendkívül megsokasodtak. Mindazonáltal volt már közöttük sok háború és súlyos viszálykodás, és időről időre kard által estek el; és romlott lett a nyelvük; és nem hoztak magukkal feljegyzéseket; és megtagadták Teremtőjük létezését; és sem Móziás, sem Móziás népe nem tudta megérteni őket.\n\n18 De lőn, hogy Móziás taníttatta őket az ő nyelvére. És lőn, hogy miután megtanították őket Móziás nyelvére, Zarahemla elmondta atyái nemzedékrendjét, emlékezete szerint; és az le van írva, de nem ezeken a lemezeken.\n\n19 És lőn, hogy Zarahemla népe és Móziás népe egyesült; és Móziást nevezték meg, hogy a királyuk legyen.\n\n20 És lőn Móziás napjaiban, hogy egy nagy követ hoztak neki, rajta bevésésekkel; és ő Isten ajándéka és hatalma által lefordította a bevéséseket.\n\n21 És azok beszámoltak egy bizonyos Koriántumrról, és népének legyilkolásáról. És Koriántumrot Zarahemla népe fedezte fel; és ő velük lakott kilenc holdtöltén keresztül.\n\n22 A beszámoló atyáit illetően is szólt néhány szót. És első szülei a toronytól jöttek el, abban az időben, amikor az Úr összezavarta a nép nyelvét; és az Úr szigorúsága lesújtott rájuk, ítéletei szerint, melyek igazságosak; és csontjaik szétszórva hevernek az észak felé eső földön.\n\n23 Íme én, Amáleki, Móziás napjaiban születtem; és megéltem, hogy meglássam a halálát; és Benjámin, az ő fia uralkodik a helyében.\n\n24 És íme, Benjámin király napjaiban egy komoly háborút és sok vérontást láttam a nefiták és a lámániták között. De íme, a nefiták sok előnyt szereztek felettük; igen, olyannyira, hogy Benjámin király kiűzte őket Zarahemla földjéről.\n\n25 És lőn, hogy kezdtem öreg lenni; és nem lévén magom, és mert tudom, hogy Benjámin király igaz ember az Úr előtt, neki adom tehát át ezeket a lemezeket, és minden embert buzdítok, hogy jöjjön Istenhez, Izráel Szentjéhez, és higgyen a prófétálásban, és a kinyilatkoztatásokban, és az angyalok szolgálattételében, és a nyelveken szólás ajándékában, és a nyelvek tolmácsolásának ajándékában, és minden olyan dologban, ami jó; mert semmi nincs, ami jó lenne, és ne az Úrtól jönne; és az, ami gonosz, az ördögtől jön.\n\n26 És most, szeretett testvéreim, szeretném, ha Krisztushoz jönnétek, aki Izráel Szentje, és részesülnétek az ő szabadításában, és megváltásának hatalmában. Igen, jöjjetek hozzá, és ajánljátok fel neki teljes lelketeket, felajánlásként, és rendületlenül böjtöljetek és imádkozzatok tovább, és tartsatok ki mindvégig; és ahogy él az Úr, megszabadultok.\n\n27 És most azon bizonyos számú embert illetően szeretnék még valamit mondani, akik felmentek a vadonba, hogy visszatérjenek Nefi földjére; mert nagy számban voltak, akik szerették volna örökségük földjét birtokolni.\n\n28 Felmentek tehát a vadonba. És a vezérük egy erős és hatalmas ember volt, és merevnyakú ember, viszálykodást idézett hát elő közöttük; és ötven kivételével mindenkit legyilkoltak a vadonban, azok pedig visszatértek Zarahemla földjére.\n\n29 És lőn, hogy másokat is magukhoz vettek, tekintélyes számban, és ismét útra keltek a vadonba.\n\n30 És nekem, Amálekinek, volt egy fivérem, aki szintén velük ment; és azóta semmit nem tudok róluk. És közel állok hozzá, hogy síromba feküdjek; és ezek a lemezek tele vannak. És bevégzem beszédemet.\n\n", "w-of-m 1": "[center][font_size=26]Mormon szavai[/font_size][/center]\n\n[center][font_size=26]1. Fejezet[/font_size][/center]\n\n[i]Mormon kivonatolja Nefi nagylemezeit – A kislemezeket a többi lemez mellé helyezi – Benjámin király békét teremt az országban. Mintegy Kr.u. 385.[/i]\n\n1 És most én, Mormon, azon vagyok, hogy a feljegyzést, melyet készítettem, átadjam fiam, Moróni kezébe, íme, tanúja voltam népem, a nefiták majdnem teljes pusztulásának.\n\n2 És sok száz évvel Krisztus eljövetele után van az, hogy ezeket a feljegyzéseket fiam kezébe adom; és úgy tűnik nekem, hogy ő tanúja lesz népem teljes pusztulásának. De adja Isten, hogy túlélje őket, hogy írhasson valamelyest őket illetően, és valamelyest Krisztust illetően is, hogy egy napon az talán hasznukra lehessen.\n\n3 És most szólok valamelyest azt illetően, amit leírtam; mert miután kivonatot készítettem Nefi lemezeiről, egészen ennek a Benjámin királynak az uralkodásáig, akiről Amáleki beszélt, kutattam a feljegyzések között, melyeket kezeimbe adtak vala, és megtaláltam ezeket a lemezeket, amelyek a próféták ezen rövid beszámolóját tartalmazzák, Jákóbtól egészen ennek a Benjámin királynak az uralkodásáig, és sokat Nefi szavai közül is.\n\n4 És tetszenek nekem azok a dolgok, amelyek ezeken a lemezeken vannak, Krisztus eljövetelének próféciái miatt; és atyáim tudták, hogy azok közül sok már beteljesedett; igen, és én is tudom, hogy mindazon dolog, amelyet egészen a mai napig prófétáltak, beteljesedett, és mindazon dolognak, mely ezen nap után jön el, biztosan be kell következnie.\n\n5 Ezeket választottam tehát, hogy befejezzem velük a feljegyzésemet; feljegyzésemnek amely maradékát Nefi lemezeiről veszem; és a századrészét sem tudom leírni népem dolgainak.\n\n6 De íme, veszem ezeket a lemezeket, melyek ezeket a próféciákat és kinyilatkoztatásokat tartalmazzák, és feljegyzésem maradéka mellé teszem őket, mert azok kiválóak szememben; és tudom, hogy kiválóak lesznek a testvéreimnek is.\n\n7 És ezt egy bölcs célból teszem, mert munkálkodásai szerint, az Úr Lelke, mely bennem van, így suttog nekem. És most, én nem tudok minden dolgot; de az Úr minden dolgot tud, ami el fog jönni; munkálkodik tehát bennem, hogy akarata szerint cselekedjek.\n\n8 Testvéreimet illetően imádkozom tehát Istenhez, hogy ismét eljuthassanak majd Isten megismeréséhez, igen, Krisztus megváltásának megismeréséhez; hogy majd ismét tetszetős nép lehessenek.\n\n9 És most én, Mormon, hozzálátok, hogy befejezzem a feljegyzésemet, melyet Nefi lemezeiről veszek; és azon tudás és értelem szerint készítem el ezt, melyet Isten megadott nekem.\n\n10 Lőn tehát, hogy miután Amáleki átadta ezeket a lemezeket Benjámin király kezébe, ő vette és a többi lemezek mellé helyezte őket, melyek azon feljegyzéseket tartalmazták, amiket királyok adtak tovább nemzedékről nemzedékre, Benjámin király napjaiig.\n\n11 És Benjámin király óta is továbbadták őket nemzedékről nemzedékre, míg végül az én kezembe jutottak. És én, Mormon, imádkozom Istenhez, hogy mostantól fogva őrizze meg őket. És tudom, hogy meg fogja őrizni; mert nagyszerű dolgok vannak írva azokon, melyekből népemet és testvéreiket meg fogják ítélni a nagy és utolsó napon, Isten szava szerint, mely meg van írva.\n\n12 És most, ezen Benjámin királyt illetően – voltak némi viszálykodások saját népe között.\n\n13 És még lőn, hogy a lámániták seregei lejöttek Nefi földjéről, hogy harcoljanak népe ellen. De íme, Benjámin király összegyűjtötte seregeit, és ellenállt nekik; és harcolt saját karjának erejével, Lábán kardjával.\n\n14 És az Úr erejével hadakoztak ellenségeikkel szemben, míg sok ezer lámánitát meg nem öltek. És lőn, hogy addig hadakoztak a lámániták ellen, míg örökségük összes földjéről ki nem űzték őket.\n\n15 És lőn, hogy miután voltak hamis Krisztusok, befogták a szájukat, és bűntetteik szerint megbüntették őket;\n\n16 És miután voltak hamis próféták, és hamis prédikátorok és tanítók a nép között, és mindezeket bűntetteik szerint megbüntették; és miután sok viszálykodás és átpártolás volt a lámánitákhoz, íme, lőn, hogy Benjámin király a szent próféták segítségével, akik népe között voltak –\n\n17 Mert íme, Benjámin király szent ember volt, és igazlelkűségben uralkodott népe felett; és sok szent ember volt országában, és ők Isten szavát szólták, hatalommal és felhatalmazással; és sok csípős beszédet használtak a nép merevnyakúsága miatt –\n\n18 Tehát Benjámin király ezek segítségével, teste teljes erejével és egész lénye képességével fáradozva, és a próféták is így fáradozva, még egyszer békét teremtett az országban.\n\n", "mosiah 1": "[center][font_size=26]Móziás könyve[/font_size][/center]\n\n[center][font_size=26]1. Fejezet[/font_size][/center]\n\n[i]Benjámin király megtanítja fiainak atyáik nyelvét és jövendöléseit – A különböző lemezeken vezetett feljegyzések miatt maradt fenn vallásuk és műveltségük – Móziást királlyá választják és rábízzák a feljegyzések és egyéb dolgok őrzését. Mintegy Kr.e. 130–124.[/i]\n\n1 És most egész Zarahemla földjén nem volt több viszálykodás mindazon népek között, akik Benjámin királyhoz tartoztak, úgyhogy Benjámin király hátralevő napjaiban állandó volt a béke.\n\n2 És lőn, hogy három fia volt; és neveiket Móziásnak, és Helórumnak és Hélamánnak nevezte. És taníttatta őket atyái nyelvének teljességére, hogy ezáltal értő emberek legyenek; és hogy tudhassanak azon próféciákról, melyeket atyáik szája szólott volt, melyeket az Úr keze adott át nekik.\n\n3 És tanította őket a feljegyzésekről is, melyek a rézlemezekre voltak vésve, mondván: Fiaim, szeretném, ha emlékeznétek rá, hogy ha nem lettek volna ezek a lemezek, melyek tartalmazzák ezen feljegyzéseket és ezen parancsolatokat, akkor, nem ismervén Isten rejtelmeit, tudatlanságban kellett volna sínylődnünk mind a mai napig.\n\n4 Mert nem lett volna lehetséges, hogy atyánk, Lehi mindezen dolgokra vissza tudjon emlékezni, hogy megtanítsa azokat a gyermekeinek, hacsak nem e lemezek segítségével; mert őt megtanították az Egyiptomiak nyelvére, el tudta tehát olvasni ezeket a bevéséseket, és meg tudta tanítani a gyermekeinek, hogy ezáltal ők is megtaníthassák azokat a gyermekeiknek, és így betöltsék Isten parancsolatait, méghozzá egészen mostanáig.\n\n5 Mondom nektek, fiaim, ha nem lettek volna meg ezek a dolgok, melyeket Isten keze tartott és őrzött meg, hogy olvashassuk és megérthessük a rejtelmeit, és mindig a szemünk előtt lehessenek a parancsolatai, akkor már az atyáink hitetlenségbe süllyedtek volna, és hasonlóak lennénk testvéreinkhez, a lámánitákhoz, akik semmit nem tudnak ezekről a dolgokról, és atyáik hagyományai miatt, melyek nem helyesek, még csak el sem hiszik ezeket, amikor tanítják őket nekik.\n\n6 Ó fiaim, szeretném, ha emlékeznétek rá, hogy ezen kijelentések igazak, és arra is, hogy ezen feljegyzések igazak. És íme, Nefi lemezei is, amelyek atyáink feljegyzéseit és kijelentéseit tartalmazzák, attól az időtől fogva, hogy Jeruzsálemet elhagyták, mostanáig, és ezek igazak; és tudhatjuk, hogy valósak, mert a szemünk előtt vannak.\n\n7 És most, fiaim, szeretném, ha emlékeznétek rá, hogy szorgalmasan kutassátok őket, hogy ez hasznotokra legyen; és szeretném, ha betartanátok Isten parancsolatait, hogy boldogulhassatok ezen a földön, azon ígéretek szerint, melyeket atyáinknak tett az Úr.\n\n8 És még sok más dolgot tanított Benjámin király a fiainak, melyek nincsenek leírva ebben a könyvben.\n\n9 És lőn, hogy miután Benjámin király bevégezte fiai tanítását, megöregedett és látta, hogy nagyon hamar el kell mennie az egész földnek útján; ajánlatosnak gondolta tehát, hogy a királyságot átruházza az egyik fiára.\n\n10 Magához hivatta tehát Móziást, és ezek azok a szavak, melyekkel szólt hozzá, mondván: Fiam, tégy közzé kiáltványt az egész országban, az egész népnek, vagyis Zarahemla népének és Móziás egész népének, akik az országban laknak, hogy ezáltal gyűljenek össze, mert holnap magam akarom kihirdetni ennek az én népemnek, hogy te vagy e népnek királya és uralkodója, akit az Úr, a mi Istenünk adott nekünk.\n\n11 Továbbá pedig egy nevet fogok adni ennek a népnek, hogy ezáltal meg lehessen őket különböztetni az összes többi néptől, melyet az Úristen Jeruzsálem földjéről kihozott; és ezt azért teszem, mert szorgalmas nép voltak Isten parancsolatainak betartásában.\n\n12 És egy olyan nevet adok nekik, mely soha nem töröltetik el, hacsak nem vétek által.\n\n13 Igen, továbbá pedig azt mondom nektek, hogy ha az Úrnak ezen igen kedvelt népe vétekbe esnék, és gonosz és házasságtörő néppé válnék, akkor az Úr ki fogja őket szolgáltatni, hogy ezáltal olyan gyengék lesznek, mint a testvéreik; és nem fogja többé páratlan és bámulatos hatalma által megőrizni őket, ahogyan mindezidáig atyáinkat megőrizte.\n\n14 Mert azt mondom nektek, hogy ha nem nyújtotta volna ki karját atyáink megőrzésére, akkor a lámániták kezébe kellett volna kerülniük, és gyűlöletük áldozataivá váltak volna.\n\n15 És lőn, hogy miután Benjámin király bevégezte fiához intézett ezen kijelentéseit, gondjaira bízta a királyság minden ügyét.\n\n16 Továbbá pedig gondjaira bízta a feljegyzéseket, melyek a rézlemezekre voltak vésve; és Nefi lemezeit is; és Lábán kardját is, és a gömböt vagy irányítót, mely a vadonon át vezette atyáinkat, melyet az Úr keze készített, hogy azáltal lehessen vezetni őket, mindenkit azon figyelem és szorgalom szerint, melyet irányában tanúsítottak.\n\n17 Ezért amikor hűtlenek voltak, se nem boldogultak se nem haladtak előre az útjukon, hanem visszafelé hajtották őket, és magukra vonták Isten nemtetszését; és ezért éhséggel és keserves megpróbáltatásokkal lettek sújtva, hogy felserkentsék őket a kötelességükre történő emlékezésben.\n\n18 És most lőn, hogy Móziás ment, és úgy tett, ahogy apja megparancsolta neki, és kihirdette mindazon népeknek, melyek Zarahemla földjén voltak, hogy ezáltal összegyűlhessenek és a templomhoz felmenvén meghallják a szavakat, melyeket atyja szól majd hozzájuk.\n\n", "mosiah 2": "[center][font_size=26]2. Fejezet[/font_size][/center]\n\n[i]Benjámin király beszédet intéz népéhez – Felidézi az uralkodása alatti egyenlőséget, becsületességet és lelkiséget – Azt tanácsolja nekik, hogy Mennyei Királyukat szolgálják – Azok, akik Isten ellen fellázadnak, a kiolthatatlan tűzhöz hasonló kínokat fognak elszenvedni. Mintegy Kr.e. 124.[/i]\n\n1 És lőn, hogy miután Móziás úgy tett, ahogy apja megparancsolta neki, és az egész országban kiáltványt tett közzé, hogy a nép az egész országban összegyűlt, hogy felmehessenek a templomhoz, azon szavak meghallgatására, melyeket Benjámin király szól majd hozzájuk.\n\n2 És nagy számban voltak, méghozzá olyan sokan, hogy nem számolták meg őket; mivel rendkívül megsokasodtak és hatalmassá lettek ezen a földön.\n\n3 És vettek még nyájaik zsengéjéből is, hogy Mózes törvénye szerint áldozatot és égő felajánlásokat ajánlhassanak fel;\n\n4 És azért is, hogy hálát adhassanak az Úrnak, Istenüknek, aki kihozta őket Jeruzsálem földjéről, és aki kiszabadította őket ellenségeik kezéből, és igaz embereket jelölt ki tanítóiknak, és egy igaz embert a királyuknak, aki békét teremtett Zarahemla földjén, és aki Isten parancsolatainak betartására tanította őket, hogy örvendezhessenek és szeretet tölthesse be őket Isten és minden ember iránt.\n\n5 És lőn, hogy amikor a templomhoz felérkeztek, körös-körül felverték sátraikat; minden férfi a családja szerint, mely feleségéből, és fiaiból, és leányaiból, és azok fiaiból és leányaiból állt, a legidősebbtől a legfiatalabbig, és minden család különvált a másiktól.\n\n6 És a templom körül verték fel sátraikat, minden férfinak úgy volt a sátra, hogy annak nyílása a templom felé nézett, hogy ezáltal a sátraikban maradhassanak és hallhassák a szavakat, melyet Benjámin király szól majd hozzájuk;\n\n7 És mivel a sokaság oly hatalmas volt, hogy Benjámin király nem tudta mindannyiukat a templom falain belül tanítani, emeltetett tehát egy tornyot, hogy ezáltal népe hallhassa a szavakat, melyeket szól majd hozzájuk.\n\n8 És lőn, hogy a toronyból elkezdett beszélni népéhez; és ők a sokaság hatalmas volta miatt nem mind hallhatták a szavait; ő tehát a szavakat, melyeket szólt, leíratta és elküldette azokhoz, akik nem voltak hangjának hallótávolságában, hogy ők is megkaphassák a szavait.\n\n9 És ezek a szavak, melyeket szólt és leíratott, mondván: Testvéreim, mindannyian, akik összegyűltetek, ti, akik hallhatjátok szavaimat, melyeket hozzátok szólok majd ezen a napon; mert nem azért parancsoltam meg nektek, hogy ide feljöjjetek, hogy tréfát űzzetek a szavakból, melyeket szólni fogok, hanem azért, hogy hallgassatok rám, és nyissátok ki a fületeket, hogy hallhassatok, és a szíveteket, hogy érthessetek, és az elméteket, hogy Isten rejtelmei feltárulhassanak szemeitek előtt.\n\n10 Nem azért parancsoltam meg nektek, hogy ide feljöjjetek, hogy féljetek tőlem, vagy hogy azt gondoljátok, hogy én magam több vagyok egy halandó embernél.\n\n11 De olyan vagyok, mint ti magatok, kiszolgáltatva mindenféle gyengeségnek a testben és az elmében; mégis megválasztott ez a nép, és felszentelt atyám, és megengedte az Úr keze, hogy uralkodó és király legyek ezen nép felett; és megtartott és megőrzött az ő páratlan hatalma, hogy titeket szolgáljalak mindazon hatalommal, elmével és erővel, amit az Úr megadott nekem.\n\n12 Azt mondom nektek, hogy ahogyan meg lett engedve nekem, hogy a szolgálatotokban töltsem napjaimat, egészen mostanáig, és nem kívántam tőletek se aranyat, se ezüstöt vagy valamiféle kincset;\n\n13 És azt sem engedtem, hogy tömlöcbe zárjanak benneteket, vagy hogy egymást rabszolgává tegyétek, és azt sem, hogy gyilkoljatok, vagy fosztogassatok, vagy lopjatok, vagy házasságtörést kövessetek el; és még azt sem engedtem, hogy bármilyen gonoszságot elkövessetek, és arra tanítottalak benneteket, hogy tartsátok be az Úr parancsolatait, minden dologban, amit megparancsolt nektek –\n\n14 És még én magam is saját kezeimmel dolgoztam, hogy szolgálhassalak benneteket, és hogy ne legyetek adókkal megterhelve, és hogy semmi olyan ne érjen titeket, melyet gyötrelmes lenne elviselnetek – és mindezen dolgoknak, amiket elmondtam, ti magatok vagytok tanúi ezen a napon.\n\n15 Mégis, testvéreim, ezen dolgokat nem azért tettem, hogy dicsekedhessek, se nem azért mondom el ezeket a dolgokat, hogy ezáltal vádolhassalak benneteket; hanem azért mondom el nektek ezeket a dolgokat, hogy tudhassátok, hogy tiszta lelkiismerettel tudok elszámolni Isten előtt ezen a napon.\n\n16 Íme, mondom nektek, hogy mert azt mondtam nektek, hogy napjaimat a ti szolgálatotokban töltöttem, azzal nem dicsekedni szeretnék, mert én is csak Isten szolgálatában voltam.\n\n17 És íme, azért mondom el nektek ezeket a dolgokat, hogy bölcsességet tanulhassatok; hogy megtanulhassátok, hogy amikor embertársaitok szolgálatában vagytok, akkor is csak Istenetek szolgálatában vagytok.\n\n18 Íme, engem királyotoknak hívtatok; és ha én, akit ti királyotoknak hívtok, azon fáradozom, hogy titeket szolgáljalak, akkor nem kellene-e nektek is azon fáradoznotok, hogy egymást szolgáljátok?\n\n19 És íme, ezen kívül, ha én, akit ti királyotoknak hívtok, aki napjaimat a ti szolgálatotokban töltöttem, és mégis csak Isten szolgálatában voltam, bármilyen köszönetet is kiérdemlek tőletek, Ó mennyi köszönetet kellene mondanotok akkor a ti mennyei Királyotoknak!\n\n20 Azt mondom nektek, testvéreim, ha minden köszönetet és dicséretet, amit teljes lelketeknek hatalmában áll birtokolni, megadnátok annak az Istennek, aki teremtett titeket, és fenntartott és megőrzött titeket, és megörvendeztetett benneteket, és aki megengedte nektek, hogy egymással békében éljetek –\n\n21 Azt mondom nektek, hogy ha szolgálnátok őt, aki a kezdettől fogva teremtett titeket, és napról-napra megőriz benneteket azáltal, hogy leheletet kölcsönöz nektek, hogy saját akaratotok szerint élhessetek és mozoghassatok és cselekedhessetek, és még fenn is tart benneteket az egyik pillanattól a másikig – mondom, ha teljes lelketekkel szolgálnátok is őt, akkor is csak haszontalan szolgák lennétek.\n\n22 És íme, ő csak annyit követel meg tőletek, hogy tartsátok be a parancsolatait; és megígérte nektek, hogy ha betartjátok a parancsolatait, akkor boldogulni fogtok ezen a földön; és ő soha nem tér el attól, amit mondott; ezért ha ti betartjátok a parancsolatait, ő igenis megáld és felvirágoztat benneteket.\n\n23 És most, először is megteremtett benneteket, és megadta nektek az életeteket, amiért adósai vagytok neki.\n\n24 És másodszor, megköveteli tőletek, hogy úgy tegyetek, ahogyan azt megparancsolta nektek; amit ha megtesztek, akkor rögtön megáld benneteket; és így már meg is fizetett nektek. És még mindig adósai vagytok, azok vagytok és azok is lesztek, örökkön-örökké; mivel dicsekedhettek tehát?\n\n25 És most azt kérdezem, szólhattok-e valamit is magatokért? Válaszolok nektek: Nem. Nem mondhatjátok el, hogy akár annyik is lennétek, mint a föld pora; bár a föld porából lettetek teremtve; de íme, az ahhoz tartozik, aki megteremtett benneteket.\n\n26 És én, akit királyotoknak hívtok, még én sem vagyok jobb nálatok; mert én is a porból vagyok. És látjátok, hogy öreg vagyok, és közel állok hozzá, hogy ezt a halandó testet átadjam az anyaföldnek.\n\n27 Ezért, amint azt megmondtam nektek, hogy szolgáltalak benneteket, tiszta lelkiismerettel járva Isten előtt, éppen úgy most azért hívattalak össze benneteket, hogy ártatlannak találtassam, és hogy ne szennyezzen be a véretek, amikor majd odaállok hogy Isten megítéljen azon dolgokért, melyeket veletek kapcsolatban megparancsolt nekem.\n\n28 Mondom nektek, hogy azért hívattalak össze benneteket, hogy ruházatomat az időnek ebben a szakaszában, amikor közel állok hozzá, hogy síromba ereszkedjem, megtisztíthassam a véretektől, hogy békességben ereszkedhessem le, és halhatatlan lelkem egy igazságos Isten dicséreteinek éneklésében csatlakozhasson a fenti kórusokhoz.\n\n29 Továbbá pedig azt mondom nektek, hogy azért hívattalak össze benneteket, hogy kijelenthessem nektek, hogy nem lehetek többé sem tanítótok, sem királyotok;\n\n30 Mert már most is egész testem rendkívül reszket, míg megpróbálok beszélni hozzátok; de az Úristen támogat engem, és megengedte, hogy szóljak hozzátok, és megparancsolta, hogy jelentsem ki nektek ezen a napon, hogy Móziás fiam a királyotok és az uralkodótok.\n\n31 És most, testvéreim, szeretném, ha továbbra is úgy tennétek, ahogy eddig is tettetek. Ahogyan betartottátok a parancsolataimat, és atyám parancsolatait is, és boldogultatok, és megőriztek benneteket attól, hogy ellenségeitek kezébe kerüljetek, éppen úgy, ha betartjátok fiam parancsolatait, vagyis Isten parancsolatait, melyeket ő ad át nektek, boldogulni fogtok ezen a földön, és ellenségeiteknek nem lesz hatalma felettetek.\n\n32 De vigyázz, Ó népem, nehogy viszálykodások támadjanak közöttetek, nehogy annak a gonosz léleknek akarjatok engedelmeskedni, amelyről atyám, Móziás beszélt.\n\n33 Mert íme, kijelentették, hogy jaj annak, aki ezen léleknek akar engedelmeskedni; mert ha neki akar engedelmeskedni, és a bűneiben megmaradva azokban hal meg, az kárhozatot iszik a saját lelkére; mert zsoldjaként örök büntetést kap, mivel saját tudásának ellentmondva áthágta Isten törvényét.\n\n34 Azt mondom nektek, hogy kisgyermekeiteket kivéve senki sincs közöttetek, akit ne tanítottak volna ezen dolgokat illetően, és aki ne tudná, hogy örökké adósai vagytok a ti mennyei Atyátoknak, hogy megadjátok neki mindazt, amitek van és amik vagytok; és azon feljegyzéseket illetően is tanítottak benneteket, melyek azokat a próféciákat tartalmazzák, melyeket a szent próféták szóltak, méghozzá egészen azon időkig, amikor atyánk, Lehi elhagyta Jeruzsálemet;\n\n35 És még mindazt illetően, amit atyáink mostanáig szóltak. És íme, ők is azt mondták, amit az Úr megparancsolt nekik; ezért ezek helyesek és igazak.\n\n36 És most, azt mondom nektek, testvéreim, hogy miután megtudtátok, és megtanították nektek mindezen dolgokat, ha vétkeztek és az ellen cselekedtek, melyet elmondtak, akkor visszahúzódtok az Úr Lelkétől, így annak nem lesz helye bennetek, hogy a bölcsesség ösvényein vezessen benneteket, hogy megáldjanak, felvirágoztassanak és megőrizzenek benneteket –\n\n37 Azt mondom nektek, hogy az olyan ember, aki ezt teszi, nyíltan fellázad Isten ellen; a gonosz léleknek akar tehát engedelmeskedni, és minden igazlelkűségnek ellenségévé válik; ezért az Úrnak nincs helye benne, mert ő nem lakik szentségtelen templomokban.\n\n38 Ezért ha az ilyen ember nem tart bűnbánatot, hanem Isten ellensége marad, és úgy is hal meg, az isteni igazságosság követelése saját bűnének élénk tudatára ébreszti halhatatlan lelkét, mely visszarettenti őt az Úr színe elől, és olyan bűntudattal, és fájdalommal és kínnal tölti meg mellkasát, mely a kiolthatatlan tűzhöz hasonló, melynek lángja örökkön-örökké felfelé száll.\n\n39 És most azt mondom nektek, hogy az irgalom nem formál jogot az ilyen emberre; ezért az a végső sorsa, hogy soha véget nem érő gyötrelmet szenvedjen el.\n\n40 Ó, mind ti idős emberek, és ti is, fiatal emberek, és ti kisgyermekek, akik meg tudják érteni a szavaimat, hiszen világosan szóltam hozzátok, hogy megérthessétek, imádkozom, hogy ráébredjetek azok rettenetes helyzetére, akik vétekbe estek.\n\n41 Továbbá pedig azt szeretném kérni, ha azoknak az áldott és boldog állapotán is elgondolkodnátok, akik betartják Isten parancsolatait. Mert íme, áldottak ők minden dologban, mind a fizikai, mind a lelki dolgokban; és ha mindvégig hűségesen kitartanak, befogadják őket a mennybe, hogy ezáltal Istennel lakhassanak a boldogság egy soha véget nem érő állapotában. Ó, emlékezzetek, emlékezzetek rá, hogy ezek a dolgok igazak; mert az Úristen mondta ezt.\n\n", "mosiah 3": "[center][font_size=26]3. Fejezet[/font_size][/center]\n\n[i]Benjámin király tovább folytatja beszédét – A Mindenható Úr agyagból formált hajlékot öltve magára fog az emberek között szolgálni – Vér fakad minden pórusából, miközben kiengesztel a világ bűneiért – Az Ő neve az egyetlen, mely által szabadulás jő – Az emberek levetkőzhetik a természetes embert, és szentekké válhatnak az engesztelés által – A gonoszok gyötrelme olyan lesz, mint a tüzes és kénköves tó. Mintegy Kr.e. 124.[/i]\n\n1 Továbbá testvéreim, szeretném felhívni a figyelmeteket, mert van még valamivel több mondandóm is számotokra; mert íme, vannak dolgok, melyeket az eljövendőket illetően elmondanék nektek.\n\n2 És azon dolgokat, melyeket el fogok mondani nektek, Istennek egy angyala tudatta velem. És így szólt hozzám: Ébredj; és én felébredtem, és íme, ő előttem állt.\n\n3 És így szólt hozzám: Ébredj, és halld meg azon szavakat, melyeket el fogok mondani neked; mert íme, azért jöttem, hogy nagy öröm örvendetes híreit jelentsem ki neked.\n\n4 Mert az Úr meghallotta imáidat, és ítélt igazlelkűséged felől; és engem küldött, hogy ezeket kijelentsem neked, hogy örvendezhess; és hogy kijelenthesd népednek, hogy őket is öröm tölthesse el.\n\n5 Mert íme, eljön, és nincs már messze az idő, hogy a Mindenható Úr, aki uralkodik, aki létezett és létezik minden örökkévalóságtól minden örökkévalóságig, hatalommal lejön a mennyből az emberek gyermekei közé, és agyagból formált hajlékban lakik, és elmegy az emberek közé, hatalmas csodákat művelve, mint a betegek meggyógyítása, a halottak feltámasztása; és annak előidézése, hogy a bénák járjanak, a vakok elnyerjék látásukat és a süketek halljanak, és mindenféle kórok orvoslása.\n\n6 És ördögöket űz ki, vagyis a gonosz lelkeket, melyek az emberek gyermekeinek szívében lakoznak.\n\n7 De íme, kísértéseket fog elszenvedni, és testi fájdalmat, éhséget, szomjúságot és kimerültséget, méghozzá többet, mint amit ember el tud szenvedni, hacsak meg nem hal; mert íme, minden pórusából vér fakad, oly nagy lesz az ő kínja népe gonoszsága és utálatosságai miatt.\n\n8 És Jézus Krisztusnak fogják hívni, Isten Fiának, az ég és föld Atyjának, minden dolog Teremtőjének a kezdettől fogva; és anyját Máriának fogják hívni.\n\n9 És íme, eljön az övéihez, hogy a szabadulás eljöhessen az emberek gyermekeihez, méghozzá az ő nevébe vetett hit által; és mindezek után mégis embernek tartják és azt mondják, hogy egy ördög lakik benne, és megostorozzák és keresztre feszítik.\n\n10 És harmadnapra feltámad a halálból; és íme, feláll, hogy megítélje a világot, és íme, mindezen dolgok azért történnek, hogy igazlelkű ítélet érhesse az emberek gyermekeit.\n\n11 Mert íme, emellett vére kiengesztel azok bűneiért, akik Ádám vétke miatt buktak el, akik úgy haltak meg, hogy nem ismerték Isten rájuk vonatkozó akaratát, vagy akik tudatlanul követtek el bűnt.\n\n12 De jaj, jaj annak, aki tudja, hogy fellázad Isten ellen! Mert senki ilyenhez nem jön el szabadulás, csakis bűnbánat és az Úr, Jézus Krisztusba vetett hit által.\n\n13 És az Úristen elküldte szent prófétáit mind az emberek gyermekei közé, hogy ezen dolgokat minden nemzetségnek, nemzetnek és nyelvnek kijelentsék, hogy ezáltal aki elhiszi, hogy Krisztus el fog jönni, az bocsánatot nyerhessen a bűneire, és rendkívül nagy örömmel örvendezhessen, méghozzá úgy, mintha már el is jött volna közéjük.\n\n14 Az Úristen mégis azt látta, hogy népe merevnyakú nép, és egy törvényt jelölt ki számukra, méghozzá Mózes törvényét.\n\n15 És sok jelt, és csodát, és mintát, és árnyékképet mutatott nekik eljövetelét illetően; és szent próféták is szóltak hozzájuk eljövetelét illetően; és ők mégis megkeményítették a szívüket, és nem értették meg, hogy Mózes törvénye mit sem ér, hacsak nem vérének engesztelése által.\n\n16 És ha lehetséges volna, hogy a kisgyermekek bűnt kövessenek el, akkor nem lehetne őket megszabadítani; de azt mondom nektek, hogy áldottak ők; mert íme, ahogy Ádámban, vagyis természetszerűleg elbuknak, éppen úgy engesztel ki Krisztus vére a bűneikért.\n\n17 Továbbá pedig azt mondom nektek, hogy nem adatik más név, sem valamely más út vagy mód, mely által szabadulás jöhetne az emberek gyermekeihez, csakis Krisztus, a Mindenható Úr nevében és azáltal.\n\n18 Mert íme, ő ítélkezik, és az ő ítélete igazságos; és nem vész el az a csecsemő, amelyik csecsemőkorában hal meg; de kárhozatot isznak lelkükre az emberek, ha nem alázkodnak meg és nem válnak olyanokká, mint a kisgyermekek, és nem hiszik el, hogy a szabadulás Krisztus, a Mindenható Úr engesztelő vérében és azáltal volt, van és jön el.\n\n19 Mert a természetes ember ellensége Istennek; az volt Ádám bukása óta, és az is lesz örökkön-örökké, hacsak nem enged a Szent Lélek hívásainak, és nem vetkőzi le a természetes embert és válik szentté az Úr, Krisztus engesztelése által, és lesz olyan, mint egy gyermek, engedékeny, szelíd, alázatos, türelmes, telve szeretettel, aki mindazon dolgoknak hajlandó alávetni magát, melyet az Úr jónak lát kiszabni rá, éppen úgy, ahogy egy gyermek veti alá magát az atyjának.\n\n20 Továbbá pedig azt mondom nektek, hogy el fog jönni az idő, amikor egy Szabadító ismerete terjed el minden nemzet, nemzetség, nyelv és nép között.\n\n21 És íme, amikor eljön ez az idő, akkor a kisgyermekeket kivéve senki nem találtatik majd ártatlannak Isten előtt, csakis bűnbánat és a Mindenható Úristen nevébe vetett hit által.\n\n22 És még akkor sem, amikor már megtanítottad népednek azokat a dolgokat, amiket az Úr, a te Istened megparancsolt neked, még akkor sem találtatnak többé ártatlannak Isten szemében, csakis azon szavak szerint, melyeket elmondtam neked.\n\n23 És most én azon szavakat szóltam, melyeket az Úristen megparancsolt nekem.\n\n24 És így szól az Úr: Ragyogó bizonyságként állnak majd ezek e nép ellen az ítélet napján; mivelhogy megítélik őket, minden embert cselekedetei szerint, hogy azok jók vagy gonoszak voltak-e.\n\n25 És ha gonoszok voltak, saját bűnük és utálatosságaik rettenetes látványának lesznek kitéve, mely arra készteti őket, hogy az Úr színe elől visszarettenjenek a nyomorúságnak és végtelen gyötrelemnek az állapotába, ahonnan már nem tudnak visszatérni; kárhozatot ittak tehát a saját lelkükre.\n\n26 Ittak tehát Isten haragjának poharából, melyet az igazságosság éppen úgy nem tagadhatott meg tőlük, mint ahogy nem tagadhatta meg, hogy Ádám elbukjon azért, mert evett a tiltott gyümölcsből; az irgalom tehát már soha többé nem formálhatott jogot rájuk.\n\n27 És gyötrelmük olyan, mint a tüzes és kénköves tó, melynek lángjai kiolthatatlanok, és melynek füstje örökkön-örökké felfelé száll. Így parancsolt nekem az Úr. Ámen.\n\n", "mosiah 4": "[center][font_size=26]4. Fejezet[/font_size][/center]\n\n[i]Benjámin király tovább folytatja beszédét – Az engesztelés miatt jön a szabadulás – Higgyetek Istenben, hogy megszabadulhassatok – Hűség által tartsátok meg bűneitek bocsánatát – Adjatok javaitokból a szegényeknek – Minden dolgot bölcsen és rendben tegyetek. Mintegy Kr.e. 124.[/i]\n\n1 És most lőn, hogy miután Benjámin király bevégezte azon szavak elmondását, melyeket az Úr angyala adott át neki, körbejáratta szemét a sokaságon, és íme, azok a földre rogytak, mert megszállta őket az Úr félelme.\n\n2 És saját testi mivoltukban látták magukat, méghozzá úgy, mint akik kevesebbek a föld poránál. És mindannyian mint egyetlen hang kiáltották, mondván: Ó, légy irgalommal, és élj Krisztus engesztelő vérével, hogy bocsánatot nyerhessünk a bűneinkre, és szívünk megtisztulhasson; mert hiszünk Jézus Krisztusban, Isten Fiában, aki a mennyet és a földet, és minden dolgot teremtett; aki le fog jönni az emberek gyermekeihez.\n\n3 És lőn, hogy miután ezen szavakat elmondták, megszállta őket az Úr Lelke, és öröm töltötte el őket, és bocsánatot nyertek bűneikre, és béke volt a lelkiismeretükben, azon rendkívüli hit miatt, melyet Jézus Krisztusba vetettek, aki el fog jönni, azon szavak szerint, melyeket Benjámin király szólt hozzájuk.\n\n4 És Benjámin király ismét kinyitotta száját és beszélni kezdett hozzájuk, mondván: Barátaim és testvéreim, nemzetségem és népem, ismét fel szeretném hívni a figyelmeteket, hogy hallhassátok és megérthessétek szavaim hátralevő részét, melyeket szólni fogok hozzátok.\n\n5 Mert íme, ha Isten jóságának ismerete ez alkalommal ráébresztett benneteket saját magatok jelentéktelenségének, és értéktelen és bukott állapotának tudatára –\n\n6 Azt mondom nektek, ha megismertétek Isten jóságát, és az ő páratlan hatalmát, és bölcsességét, és türelmét, és hosszútűrését az emberek gyermekei iránt; és az engesztelést is, amely a világ megalapítása óta el van készítve, hogy azáltal szabadulás jöhessen ahhoz, aki az Úrba helyezi bizalmát, és szorgalmas parancsolatainak megtartásában, és kitart a hitben, méghozzá életének végéig, mely alatt a halandó test életét értem –\n\n7 Azt mondom, hogy az ilyen ember az, aki szabadulást kap az engesztelés által, mely a világ megalapítása óta el volt készítve az egész emberiségnek, akik valaha is voltak Ádám bukása óta, vagy akik vannak, vagy akik valaha is lesznek, méghozzá egészen a világ végéig.\n\n8 És ez az a mód, mely által eljön a szabadulás. És nincs más szabadítás, csak ez, amelyről beszéltem; és nincsenek más feltételek sem, melyek által az embert meg lehet szabadítani, csak azok a feltételek, melyeket elmondtam nektek.\n\n9 Higgyetek Istenben; higgyétek el, hogy ő van, és hogy ő teremtett minden dolgot, a mennyben is és a földön is; higgyétek el, hogy minden bölcsesség és minden hatalom birtokában van, a mennyben és a földön is; higgyétek el, hogy az ember nem fogja fel mindazon dolgokat, melyeket az Úr felfogni képes.\n\n10 Továbbá higgyétek el, hogy meg kell bánnotok a bűneiteket, és el kell hagynotok azokat, és meg kell alázkodnotok Isten előtt; és őszinte szívvel kérni, hogy bocsásson meg nektek; és most, ha mindezen dolgokat elhiszitek, akkor figyeljetek rá, hogy megtegyétek őket.\n\n11 Továbbá azt mondom nektek, ahogy azt már ezelőtt megmondtam, hogy ha eljutottatok Isten dicsőségének a megismeréséhez, vagyis ha megismertétek a jóságát és megízleltétek a szeretetét, és bocsánatot nyertetek a bűneitekre, amely oly rendkívül nagy örömet idéz elő a lelketekben, akkor éppen úgy szeretném, ha emlékeznétek és mindig emlékezetben tartanátok Isten nagyságát és saját jelentéktelenségeteket, és az ő jóságát és hosszútűrését irántatok, érdemtelen teremtmények iránt, és megalázkodnátok, méghozzá az alázatosság mélységeiig, naponta szólítván az Úr nevét, és állhatatosan állván meg az eljövendőkbe vetett hitben, melyekről az angyal szája szólott.\n\n12 És íme, azt mondom nektek, hogy ha ezt teszitek, akkor mindig örvendezni fogtok, és telve lesztek Isten szeretetével, és mindig megtartjátok bűneitek bocsánatát; és növekedni fogtok azon személy dicsőségének ismeretében, aki megteremtett benneteket, vagyis annak ismeretében, ami helyes és igaz.\n\n13 És nem az jár majd eszetekben, hogy bántsátok egymást, hanem az, hogy békésen éljetek, és hogy minden embernek aszerint adjatok, ami jár neki.\n\n14 És nem fogjátok megengedni, hogy gyermekeitek éhesek vagy mezítelenek legyenek; és azt sem fogjátok megengedni, hogy áthágják Isten törvényeit, hogy harcoljanak és vitatkozzanak egymással, és az ördögöt szolgálják, aki a bűn mestere, vagyis az a gonosz lélek, akiről atyáink beszéltek, mert ő minden igazlelkűség ellensége.\n\n15 Hanem arra fogjátok őket tanítani, hogy az igazság és a józanság útjain járjanak; arra fogjátok tanítani őket, hogy szeressék egymást és szolgálják egymást.\n\n16 És ti magatok is megsegítitek azokat, akik rászorulnak a segítségetekre; adtok majd javaitokból annak, aki rászorul; és nem fogjátok megengedni, hogy a koldus hiába könyörögjön nektek, mert elkülditek, hogy elvesszen.\n\n17 Talán azt mondjátok: Ez az ember magára hozta a nyomorúságát; ezért visszatartom a kezem, és nem adok neki az ételemből, se nem adok neki a javaimból, hogy tán ne szenvedjen, mert igazságosak a büntetései –\n\n18 De azt mondom neked, Ó ember, hogy aki így tesz, annak nagy oka van a bűnbánatra; és ha nem bánja meg azt, amit elkövetett, örökre elveszik, és nincs helye Isten királyságában.\n\n19 Mert íme, nem vagyunk-e mindannyian koldusok? Nem mindannyian ugyanattól a Lénytől, méghozzá Istentől függünk-e, mind a javainkért, melyek birtokunkban vannak, élelemért és ruházatért, és aranyért, és ezüstért, és mindazon mindenféle kincsért, mely a birtokunkban van?\n\n20 És íme, ez alkalommal is az ő nevét szólítottátok, és bűneitek bocsánatáért esedeztetek. És megengedte-e, hogy hiába esedezzetek? Nem; kitöltötte rátok Lelkét, és előidézte, hogy szíveteket öröm töltse el, és előidézte, hogy szátok megálljon és ne találhasson szavakat, olyan rendkívül nagy volt az örömötök.\n\n21 És most, ha Isten, aki titeket teremtett, akitől életetekért és mindazokért függtök, amitek van és amik vagytok, mindazt megadja nektek, amit kértek és ami helyes, ha hittel kértek és elhiszitek, hogy kapni fogtok, Ó akkor mennyire adnotok kellene egymásnak a javaitokból, amitek van.\n\n22 És ha megítélitek azt az embert, aki azért könyörög hozzátok a javaitokért, hogy el ne vesszen, és kárhoztatjátok őt, mennyivel igazságosabb lesz a ti elítélésetek azért, hogy visszatartottátok a javaitokat, mely nem hozzátok, hanem Istenhez tartozik, akihez az életetek is tartozik; és ti mégsem könyörögtök, se nem bánjátok meg azon dolgot, melyet elkövettetek.\n\n23 Azt mondom nektek, hogy jaj annak az embernek, mert javai vele együtt fognak elpusztulni; és most, ezen dolgokat azoknak mondom, akik ezen világ dolgait illetően gazdagok.\n\n24 Továbbá azt mondom a szegényeknek, nektek, akiknek nincsen, de azért elég arra, hogy napról napra fennmaradjatok; mindazokat értem ezalatt, akik azért utasítjátok el a koldust, mert nincs nektek; szeretném, ha azt mondanátok a szívetekben: Azért nem adok, mert nincs nekem, de ha volna, adnék.\n\n25 És most, ha ezt mondjátok a szívetekben, akkor ártatlanok maradtok, különben kárhoztatva vagytok; és kárhoztatásotok igazságos, mert kívánjátok azt, amit meg sem kaptatok.\n\n26 És most, ezen dolgok kedvéért, amiket elmondtam nektek – vagyis annak kedvéért, hogy napról napra megtartsátok bűneitek bocsánatát, hogy ártatlanul járhassatok Isten előtt – szeretném, ha adnátok javaitokból a szegényeknek, minden ember aszerint, amije van, úgy mint az éhesek táplálása, a mezítelenek felruházása, a betegek meglátogatása és szükségük enyhítése, lelkileg is és fizikailag is, igényeik szerint.\n\n27 És figyeljetek rá, hogy mindezen dolgokat bölcsen és rendben tegyétek; mert nem szükséges, hogy egy ember gyorsabban fusson, mint ahogy azt ereje engedi. Továbbá szükséges, hogy szorgalmas legyen, hogy ezáltal elnyerhesse a díjat; minden dolgot rendben kell tehát megtenni.\n\n28 És szeretném, ha emlékeznétek rá, hogy aki közületek kölcsönkér a felebarátjától, aszerint adja vissza azt a dolgot, amit kölcsönkért, ahogyan abba beleegyezett, máskülönben bűnt követ el; és talán előidézi azt, hogy a felebarátja is bűnt kövessen el.\n\n29 És végül, nem tudom nektek mindazon dolgokat elmondani, mely által bűnt követhettek el; mert különféle utak és módok vannak, méghozzá olyan sok, hogy nem tudom őket megszámolni.\n\n30 De annyit elmondhatok nektek, hogy ha nem ügyeltek magatokra, és a gondolataitokra, és a szavaitokra, és a cselekedeteitekre, és nem tartjátok be Isten parancsolatait, és nem maradtok meg, méghozzá életetek végéig, annak hitében, amit Urunk eljöveteléről hallottatok, akkor el kell vesznetek. És most, Ó ember, emlékezz, és el ne vessz!\n\n", "mosiah 5": "[center][font_size=26]5. Fejezet[/font_size][/center]\n\n[i]A szentek hit által Krisztus fiaivá és leányaivá lesznek – Ezután Krisztus nevére nevezik el őket – Benjámin király arra buzdítja őket, hogy állhatatosak és rendíthetetlenek legyenek a jó cselekedetekben. Mintegy Kr.e. 124.[/i]\n\n1 És most lőn, hogy amikor Benjámin király így szólott a népéhez, elküldött közéjük, mivel szerette volna megtudni a népétől, hogy elhiszik-e a szavakat, melyeket szólott hozzájuk.\n\n2 És mindannyian mint egyetlen hang kiáltottak, mondván: Igen, minden szót elhiszünk, melyet nekünk mondtál; és azt is tudjuk, hogy azok biztosan úgy vannak és igazak, a Mindenható Úr Lelke miatt, mely hatalmas változást vitt véghez bennünk, vagyis a szívünkben, úgyhogy már nincs hajlandóságunk arra, hogy gonosz dolgot tegyünk, csak arra, hogy állandóan jót tegyünk.\n\n3 És Istennek végtelen jósága és Lelkének megnyilatkozásai által nekünk, magunknak is nagyszerű meglátásaink vannak arról, ami majd eljő; és ha helyénvaló lenne, akkor prófétálni tudnánk minden dologról.\n\n4 És a királyunk által nekünk elmondott dolgokba vetett hitünk az, ami ehhez a nagyszerű tudáshoz elvezetett bennünket, melynek következtében olyan rendkívül nagy örömmel örvendezünk.\n\n5 És hajlandóak vagyunk Istenünkkel szövetségre lépni, hogy hátralévő napjaink mindegyikén az ő akaratát tesszük és minden olyan dologban engedelmeskedünk a parancsolatainak, melyet megparancsol nekünk, hogy ne hozzunk magunkra soha véget nem érő gyötrelmet, ahogyan azt az angyal mondta, hogy ne igyunk Isten haragjának poharából.\n\n6 És most, ezek azok a szavak, melyeket Benjámin király hallani szeretett volna tőlük; és ezért így szólt hozzájuk: Azon szavakat mondtátok, melyeket hallani szerettem volna; és a szövetség, melyet kötöttetek, igazlelkű szövetség.\n\n7 És most, a szövetség miatt, melyet kötöttetek, Krisztus gyermekeinek fognak nevezni benneteket, az ő fiainak és leányainak; mert íme, ezen a napon nemzett benneteket lelkileg; mert azt mondjátok, hogy szívetek megváltozott a nevébe vetett hit által, mert tőle születtetek, és fiaivá és leányaivá lettetek.\n\n8 És ezen név alatt felszabadultatok, és nincs más elnevezés, mely által felszabadulhatnátok. Nem adatott más név, mely által szabadulás jön; ezért szeretném, ha magatokra vennétek Krisztus nevét, mindannyian, akik szövetségre léptetek Istennel, hogy életetek végéig engedelmesek lesztek.\n\n9 És lészen, hogy aki ezt teszi, az Istennek jobb keze felől találja majd magát, mert ismerni fogja a nevet, melyen szólítják; mert Krisztus nevén fogják szólítani.\n\n10 És most lészen, hogy aki nem veszi magára Krisztus nevét, más néven kell, hogy szólítsák; ezért Isten bal keze felől találja magát.\n\n11 És szeretném, ha arra is emlékeznétek, hogy ez az a név, melyről azt mondtam, hogy megadom nektek, és amely soha nem töröltetik el, hacsak nem vétek által; ezért vigyázzatok rá, hogy ne vétkezzetek, hogy a név ne töröltessen el a szívetekből.\n\n12 Azt mondom nektek, szeretném, ha emlékeznétek rá, hogy mindig a szívetekbe írva tartsátok ezt a nevet, hogy ne Isten bal keze felől találjátok magatokat, hanem hogy meghalljátok és ismerjétek a hangot, melyen szólítani fognak, és a nevet is, melyen elhív majd benneteket.\n\n13 Mert hogyan ismerné az ember azt a mestert, akit nem szolgált, és aki idegen neki, és aki messze áll szíve gondolataitól és szándékától?\n\n14 Továbbá elvesz-e az ember olyan szamarat, mely a felebarátjához tartozik, és megtartja-e azt? Azt mondom nektek: Nem; még azt sem fogja megengedni, hogy a nyájai között legeljen, hanem elűzi és kiűzi őt. Azt mondom nektek, hogy éppen így lesz az közöttetek is, ha nem ismeritek a nevet, amelyen szólítanak.\n\n15 Ezért szeretném, ha állhatatosak és rendíthetetlenek lennétek, mindig bővelkedvén a jócselekedetekben, hogy Krisztus, a Mindenható Úristen a magáévá pecsételjen titeket, hogy a mennybe vihessenek benneteket, hogy örökké tartó szabadulásban és örök életben lehessen részetek, annak bölcsessége, és hatalma, és igazságossága és irgalma által, aki minden dolgot teremtett a mennyben és a földön, aki Isten mindenek felett. Ámen.\n\n", "mosiah 6": "[center][font_size=26]6. Fejezet[/font_size][/center]\n\n[i]Benjámin király feljegyzi az emberek neveit, és papokat jelöl ki, hogy tanítsák őket – Móziás igazlelkű királyként uralkodik. Mintegy Kr.e. 124–121.[/i]\n\n1 És most, miután Benjámin király népéhez intézett beszédét befejezte, szükségesnek gondolta, hogy mindazok neveit feljegyezze, akik szövetségre léptek Istennel, hogy betartják a parancsolatait.\n\n2 És lőn, hogy a kisgyermekeket kivéve egyetlen lélek sem volt, aki szövetségre ne lépett volna és Krisztus nevét magára ne vette volna.\n\n3 Továbbá lőn, hogy amikor Benjámin király elvégezte mindezen dolgokat, és felszentelte fiát, Móziást, hogy népe felett király és uralkodó legyen, és gondjaira bízott minden dolgot a királyságot illetően, és papokat is kijelölt a nép tanítására, hogy ezáltal hallhassák és ismerhessék Isten parancsolatait, és hogy emlékezésre serkentse őket azon esküt illetően, melyet tettek, elbocsátotta a sokaságot, és ők visszatértek, mindenki a családjával, a saját házaikba.\n\n4 És Móziás uralkodni kezdett atyja helyében. És életének harmincadik évében kezdett el uralkodni, egészében mintegy négyszázhetvenhat évre attól az időtől, hogy Lehi elhagyta Jeruzsálemet.\n\n5 És Benjámin király három évet élt, és meghalt.\n\n6 És lőn, hogy Móziás király az Úr útjain járt, és betartotta ítéleteit és rendelkezéseit, és minden olyan dologban betartotta a parancsolatait, amit megparancsolt neki.\n\n7 És Móziás király műveltette népével a földet. És ő maga is művelte a földet, hogy ezáltal ne legyen népének terhére, és hogy mindenben aszerint cselekedjék, ahogy atyja cselekedett vala. És három éven át az egész népe között nem volt viszálykodás.\n\n", "mosiah 7": "[center][font_size=26]7. Fejezet[/font_size][/center]\n\n[i]Ammon megtalálja Lehi-Nefi földjét, ahol Limhi a király – Limhi népe a lámániták rabságában van – Limhi felidézi a történetüket – Egy próféta (Abinádi) bizonyságot tett arról, hogy Krisztus minden dolog Istene és Atyja – Azok, akik tisztátalanságot vetnek, forgószelet aratnak, és azokat, akik az Úrba helyezik bizalmukat, meg fogják szabadítani. Mintegy Kr.e. 121.[/i]\n\n1 És most lőn, hogy miután három éven át állandó békében uralkodott, Móziás király szeretett volna tudni arról a népről, mely felment, hogy Lehi-Nefi földjén, vagyis Lehi-Nefi városában lakjon; mert népe semmit nem hallott felőlük attól az időtől fogva, hogy Zarahemla földjét elhagyták; ezért állandó kérdezősködéssel zaklatták őt.\n\n2 És lőn, hogy Móziás király megengedte, hogy erős férfiaik közül tizenhat felmenjen Lehi-Nefi földjére, testvéreik felől tudakozódni.\n\n3 És lőn, hogy másnap elindultak, hogy felmenjenek, és velük volt egy bizonyos Ammon, aki erős és hatalmas férfi volt, és Zarahemla leszármazottja; és a vezetőjük is ő volt.\n\n4 És most, nem ismerték az utat, melyen menniük kellett a vadonban, hogy Lehi-Nefi földjére felmenjenek; ezért sok napon át bolyongtak a vadonban, méghozzá negyven napig bolyongtak.\n\n5 És miután negyven napig bolyongtak, egy dombhoz érkeztek, mely Silóm földjétől északra volt, és ott felverték sátraikat.\n\n6 És Ammon vette három testvérét, és az ő nevük Amáleki, Hélem és Hem volt, és lementek Nefi földjére.\n\n7 És íme, találkoztak azon nép királyával, mely Nefi földjén és Silóm földjén volt; és a király testőrei körülvették, és elfogták, és megkötözték, és börtönbe vetették őket.\n\n8 És lőn, hogy miután két napja a börtönben voltak, ismét a király elé vitték őket, és megoldozták köteleiket; és a király előtt álltak, és megengedték, vagy inkább megparancsolták nekik, hogy válaszoljanak a kérdésekre, melyeket feltesz nekik.\n\n9 És ő így szólt hozzájuk: Íme, én Limhi vagyok, Noé fia, aki annak a Zeniffnek volt a fia, aki feljött Zarahemla földjéről, hogy örökölje ezt a földet, mely atyáik földje volt, és akit királlyá tett a nép hangja.\n\n10 És most tudni szeretném az okot, mely által oly merészek voltatok, hogy a város falainak közelébe jöjjetek, amikor én magam testőreimmel a kapun kívül voltam.\n\n11 És most, azon okból engedtem meg, hogy megőrizzenek benneteket, hogy kikérdezzelek benneteket, különben testőreimmel megölettelek volna benneteket. Engedélyt adok, hogy beszéljetek.\n\n12 És most, amikor Ammon látta, hogy engedélyt kapott a beszédre, előrelépett és meghajolt a király előtt; és ismét felemelkedve így szólt: Ó király, nagyon hálás vagyok Isten előtt ezen a napon, hogy még életben vagyok, és engedélyt kaptam, hogy beszéljek; és azon leszek, hogy merészen beszéljek;\n\n13 Mert biztos vagyok benne, hogy ha ismertél volna engem, akkor nem engedted volna, hogy viseljem ezeket a köteleket. Mert én Ammon vagyok, és Zarahemla leszármazottja vagyok, és azért jöttem fel Zarahemla földjéről, hogy testvéreim felől tudakozódjam, akiket Zeniff hozott fel arról a földről.\n\n14 És most lőn, hogy miután Limhi meghallotta Ammon szavait, rendkívül megörült, és így szólt: Most már biztosan tudom, hogy testvéreim, akik Zarahemla földjén voltak, még életben vannak. És most örvendezni fogok; és holnap a népemet is megörvendeztetem.\n\n15 Mert íme, a lámániták rabságában vagyunk, és adóval adóztatnak minket, melyet gyötrelmes elviselnünk. És most íme, testvéreink ki fognak szabadítani minket a rabságból, vagyis a lámániták kezéből, és az ő rabszolgáik leszünk; mert jobb a nefiták rabszolgáinak lenni, mint adót fizetni a lámániták királyának.\n\n16 És most Limhi király megparancsolta a testőreinek, hogy többé ne kötözzék meg sem Ammont, sem testvéreit, hanem elküldte őket a Silómtól északra levő dombra, hogy hozzák el testvéreiket a városba, hogy ezáltal ehessenek, és ihassanak, és kipihenhessék utazásaik fáradalmait; mert sok dolgot szenvedtek el; elszenvedtek éhséget, szomjúságot és fáradtságot.\n\n17 És most másnap lőn, hogy Limhi király kiáltványt küldött szét a népe között, hogy gyűljenek össze a templomhoz, hogy hallhassák a szavakat, melyeket szólni fog hozzájuk.\n\n18 És lőn, hogy amikor összegyűltek, ily módon szólt hozzájuk, mondván: Ó ti, népem, emeljétek fel a fejeteket és vigasztalódjatok; mert íme, közel van, vagyis nincs messze az idő, amikor nem leszünk többé kiszolgáltatva az ellenségeinknek, sok küzdelmünk ellenére, mely hiábavaló volt; mégis bízom benne, hogy hátra van még egy megvívandó eredményes küzdelem.\n\n19 Ezért emeljétek fel a fejeteket, és örvendezzetek, és Istenbe helyezzétek bizalmatokat, abba az Istenbe, aki Ábrahám, és Izsák és Jákób Istene volt; és az az Isten is, aki Izráel gyermekeit kihozta Egyiptom földjéről, és előidézte, hogy száraz talajon menjenek át a Vörös-tengeren, és mannával táplálta őket, hogy ne vesszenek el a vadonban; és még sok más dolgot tett meg értük.\n\n20 Továbbá ugyanaz az Isten hozta ki atyáinkat Jeruzsálem földjéről, és tartotta és őrizte meg népét, méghozzá mostanáig; és íme, gonoszságaink és utálatosságaink miatt van az, hogy rabságba vitt minket.\n\n21 És ti mindannyian tanúi vagytok ezen a napon annak, hogy Zeniff, akit királlyá tettek e nép felett, mivel túl buzgó volt, hogy atyái földjét örökölje, ezért félrevezette őt Lámán király ravaszsága és csalárdsága, aki megállapodásra lépett Zeniff királlyal, és kezeibe adta a föld egy részének felségterületét, méghozzá Lehi-Nefi városát, és Silóm városát; és a környező vidéket –\n\n22 És mindezt azért tette, azon egyetlen célból, hogy ezt a népet kiszolgáltatottságba, vagyis rabságba vigye. És íme, most adót fizetünk a lámániták királyának, melynek mértéke kukoricánk, és árpánk, és még mindenféle gabonánk fele, és nyájaink és csordáink szaporulatának fele; és még mindannak a felét, ami birtokunkban van, azt is, vagy az életünket követeli meg tőlünk a lámániták királya.\n\n23 És most, nem gyötrelmes-e ezt elviselni? És nem nagy-e ez, a mi megpróbáltatásunk? Most íme, mily nagy okunk van a gyászolásra.\n\n24 Igen, azt mondom nektek, nagy okunk van a gyászolásra; mert íme, hányat megöltek a testvéreink közül, és vérük hiába lett kiontva, és mindez a gonoszság miatt.\n\n25 Mert ha ez a nép nem esett volna vétekbe, akkor az Úr nem engedte volna, hogy ez a nagy baj elérje őket. De íme, nem akartak hallgatni a szavaira; hanem viszálykodások keletkeztek közöttük, olyannyira, hogy egymás vérét ontották.\n\n26 És megölték az Úrnak egy prófétáját; igen, Istennek egy választott emberét, aki gonoszságaikról és utálatosságaikról beszélt nekik, és sok eljövendő dologról prófétált, igen, még Krisztus eljöveteléről is.\n\n27 És mivel azt mondta nekik, hogy Krisztus minden dolog Istene, Atyja, és azt mondta, hogy ember képmását fogja magára ölteni, és az a képmás lesz az, melyre az ember a kezdetben teremtetett; vagy más szavakkal azt mondta, hogy az ember Isten képmására teremtetett, és hogy Isten le fog jönni az emberek gyermekei közé, és húsból és vérből való testet ölt magára, és elindul a föld színén –\n\n28 És most, mivel ezt mondta, megölték; és még sok más dolgot is tettek, amivel magukra vonták Isten haragját. Ezért ki csodálkozik azon, hogy rabságban vannak, és hogy keserves megpróbáltatásokkal sújtanak le rájuk?\n\n29 Mert íme, az Úr azt mondta: Vétkük napján nem fogom megsegíteni a népemet; hanem akadályt emelek az útjaikon, hogy nem boldogulnak; és cselekedeteik olyanok lesznek előttük, mint egy botlást okozó kő.\n\n30 Továbbá azt mondta: Ha népem tisztátalanságot vet, akkor annak pelyváját a forgószélben fogják learatni; és annak hatása méreg.\n\n31 Továbbá azt mondta: Ha népem tisztátalanságot vet, akkor a keleti szelet fogják learatni, mely azonnali pusztulást hoz.\n\n32 És most íme, az Úr ígérete beteljesedett, lesújtottak rátok és sanyargatnak benneteket.\n\n33 De ha szívetek minden szándékával az Úrhoz fordultok, és belé helyezitek bizalmatokat, és az elme minden szorgalmával őt szolgáljátok, ha ezt teszitek, akkor saját akarata és tetszése szerint ki fog szabadítani benneteket a rabságból.\n\n", "mosiah 8": "[center][font_size=26]8. Fejezet[/font_size][/center]\n\n[i]Ammon Limhi népét tanítja – Tudomást szerez a huszonnégy járedita lemezről – Az ősi feljegyzéseket a látnokok tudják lefordítani – Nincs nagyobb ajándék a látnokságnál. Mintegy Kr.e. 121.[/i]\n\n1 És lőn, hogy miután Limhi király bevégezte a népéhez intézett beszédét, mert sok dolgot mondott el nekik, és csak egy keveset írtam le belőlük ebbe a könyvbe, minden dolgot elmondott népének azon testvéreiket illetően, akik Zarahemla földjén voltak.\n\n2 És felállította Ammont a sokaság elé, és elismételtette vele mindazt, ami a testvéreikkel történt, attól az időtől fogva, hogy Zeniff felment arról a földről, méghozzá addig az időig, amikor ő maga jött fel arról a földről.\n\n3 És ő annak utolsó szavait is elismételte nekik, amit Benjámin király tanított vala, és elmagyarázta azokat Limhi király népének, hogy minden szót megérthessenek, melyet mondott.\n\n4 És lőn, hogy miután mindezt elvégezte, Limhi király elbocsátotta a sokaságot, és meghagyta, hogy menjenek vissza, mindenki a saját házába.\n\n5 És lőn, hogy a lemezeket, melyek népének feljegyzését tartalmazták, attól az időtől fogva, hogy Zarahemla földjét elhagyták, Ammon elé hozatta, hogy elolvashassa azokat.\n\n6 Most, amint Ammon elolvasta a feljegyzést, a király megkérdezte őt, hogy megtudja, tud-e nyelveket fordítani, és Ammon azt mondta neki, hogy nem tud.\n\n7 És a király így szólt hozzá: Gyötrődvén népem megpróbáltatásai miatt, embereim közül negyvenhármat elküldtem, hogy keljenek útra a vadonba, hogy ezáltal megtalálhassák Zarahemla földjét, és megkérhessük a testvéreinket, hogy szabadítsanak ki minket a rabságból.\n\n8 És sok napon át a vadonban kóboroltak, mégis szorgalmasak voltak, és bár Zarahemla földjét nem találták meg, de visszatértek erre a földre, miután sok víz között mentek egy földön, és felfedeztek egy olyan földet, melyet emberek és állatok csontjai borítottak, és mindenféle épületek romjai borítottak; miután felfedeztek egy olyan földet, amit azelőtt egy olyan nép népesített be, akik olyan sokan voltak, mint Izráel seregei.\n\n9 És annak bizonyságaként, hogy igazak az általuk elmondott dolgok, huszonnégy lemezt hoztak magukkal, melyek tele vannak bevésésekkel, és tiszta aranyból vannak.\n\n10 És íme, hoztak mellvérteket is, melyek nagyok, és sárgarézből és vörösrézből vannak, és tökéletesen épek.\n\n11 Továbbá hoztak kardokat, amelyeknek markolata már megsemmisült, és melyeknek pengéit kimarta a rozsda; és senki nincs ezen a földön, aki képes lenne lefordítani a nyelvet, vagyis a bevéséseket, melyek a lemezeken vannak. Ezért kérdeztem tőled: Tudsz fordítani?\n\n12 Továbbá ezt kérdezem tőled: Ismersz valakit, aki tud fordítani? Mert szeretném, ha ezek a feljegyzések le lennének fordítva a mi nyelvünkre; mert talán ismereteket adnak majd nekünk azon nép maradékáról, mely elpusztult, ahonnan ezek a feljegyzések származnak; vagy talán ismereteket adnak majd nekünk éppen erről a népről, mely elpusztult; és pusztulásuk okát is szeretném tudni.\n\n13 Most Ammon így szólt hozzá: Biztosan szólhatok neked, Ó király, egy olyan emberről, aki le tudja fordítani a feljegyzéseket; mert van nála valami, amellyel nézhet, és minden olyan feljegyzést le tud fordítani, mely ősi eredetű, és ez egy Istentől kapott ajándék. És ezeket a dolgokat fordító eszközöknek hívják, és senki nem nézhet azokba, csak ha megparancsolják neki, különben még olyat keres, amit nem kellene, és elvész. És akinek megparancsolják, hogy belenézzen azokba, azt látnoknak hívják.\n\n14 És íme, a Zarahemla földjén lévő nép királya az a férfi, akinek megparancsolták ezen dolgok megtételét, és akinek ez a hatalmas ajándéka megvan Istentől.\n\n15 És a király azt mondta, hogy a látnok nagyobb, mint a próféta.\n\n16 És Ammon azt mondta, hogy a látnok kinyilatkoztató és próféta is; és olyan ajándéka, mely ennél nagyobb lenne, senkinek nem lehet, hacsak nem Isten hatalmát birtokolja, mellyel senki nem rendelkezhet; bár az ember nagy hatalmat kaphat Istentől.\n\n17 De a látnok tudhat az elmúlt dolgokról, és az eljövendő dolgokról is, és minden dolog általuk lesz kinyilatkoztatva, vagyis inkább jelentetnek ki a titkos dolgok, és jönnek napvilágra a rejtett dolgok, és ezek tudatják majd azokat a dolgokat, melyek nem ismertek, és azokat a dolgokat is ők tudatják majd, melyeket egyébként nem lehetne megismerni.\n\n18 Így Isten biztosított egy módot, melyen az ember hit által hatalmas csodákat művelhet; ezért nagy hasznára válik az embertársainak.\n\n19 És most, amikor Ammon bevégezte ezen szavak elmondását, a király rendkívül örvendezett, és köszönetet mondott Istennek, mondván: Kétségtelenül nagy rejtélyt tartalmaznak ezek a lemezek, és ezek a fordító eszközök kétségtelenül abból a célból készültek, hogy minden ilyen rejtélyt feltárjanak az emberek gyermekeinek.\n\n20 Ó, mily csodálatosak az Úrnak művei, és mily hosszan tűr ő a népével; igen, és mily vak és áthatolhatatlan az emberek gyermekeinek értelme; mert nem kutatnak bölcsesség után, se nem vágynak rá, hogy az uralkodjon felettük!\n\n21 Igen, olyanok, mint a vad nyáj, mely elszökik a pásztortól, és szétszóródik, és amelyet elhajtanak és felfalnak az erdő vadjai.\n\n", "mosiah 9": "Zeniff feljegyzése – Beszámoló népéről, attól az időtől, hogy Zarahemla földjét elhagyták, addig az időig, hogy kiszabadultak a lámániták kezéből.\n\nA 9. fejezettől a 22-ig bezárólag.\n\n[center][font_size=26]9. Fejezet[/font_size][/center]\n\n[i]Zeniff egy csoportot kivezet Zarahemlából, hogy Lehi-Nefi földjét birtokolják – A lámánita király megengedi nekik, hogy örököljék a földet – Háború a lámániták és Zeniff népe között. Mintegy Kr.e. 200 – 187.[/i]\n\n1 Én, Zeniff, miután megtanították nekem a nefiták nyelvének teljességét, és tudomásom volt Nefi földjéről, vagyis atyáink első örökségének földjéről, és miután kémként elküldtek a lámániták közé, hogy kikémlelhessem a haderőiket, hogy hadseregünk rájuk törhessen és elpusztíthassa őket – de amikor láttam azt, ami jó volt közöttük, szerettem volna, ha nem pusztítják el őket.\n\n2 Ezért vitába szálltam testvéreimmel a vadonban, mert azt akartam, hogy uralkodónk kössön velük megállapodást; de mivel ő kemény és vérszomjas ember volt, megparancsolta, hogy öljenek meg; de sok vérontás által megmenekültem; mert atya atya ellen harcolt, és testvér testvér ellen, míg seregünk legnagyobb része elpusztult a vadonban, mi pedig, akik megmenekültek közülünk, visszatértünk Zarahemla földjére, hogy elmondjuk ezt a történetet feleségeiknek és gyermekeiknek.\n\n3 És mégis, mivel én túl buzgó voltam, hogy atyáink földjét örököljem, összegyűjtöttem annyi embert, amennyi szeretett volna felmenni és a földet birtokolni, és ismét útnak indultunk a vadonba, hogy felmenjünk arra a földre; de éhség és keserves megpróbáltatások sújtottak le ránk; mert lassúak voltunk abban, hogy az Úrra, Istenünkre emlékezzünk.\n\n4 Mindazonáltal, sok napi bolyongás után a vadonban, felvertük sátrainkat azon a helyen, ahol a testvéreinket megölték, mely közel volt atyáink földjéhez.\n\n5 És lőn, hogy én négy emberemmel ismét bementem a városba, be a királyhoz, hogy megtudhassam a király hajlandóságát, és hogy megtudhassam, hogy bemehetek-e a népemmel, és birtokolhatom-e a földet békében.\n\n6 És bementem a királyhoz, és ő szövetséget kötött velem, hogy birtokolhatom Lehi-Nefi földjét és Silóm földjét.\n\n7 És azt is megparancsolta, hogy népe hagyja el azt a földet, és én és népem bementünk a földre, hogy birtokolhassuk azt.\n\n8 És elkezdtünk épületeket építeni, és kijavítani a város falait, méghozzá Lehi-Nefi városának és Silóm városának a falait.\n\n9 És elkezdtük művelni a földet, igen, méghozzá mindenféle maggal, a kukorica, és a búza, és az árpa, és a néus, és a séum magjával, és mindenféle gyümölcsnek magjával, és kezdtünk sokasodni és boldogulni a földön.\n\n10 Most Lámán király ravaszsága és csalárdsága miatt, hogy népemet rabságba hajtsa, azért engedte át a földet, hogy birtokolhassuk azt.\n\n11 Ezért lőn, hogy amikor már tizenkét éve laktunk azon a földön, Lámán királyt nyugtalanítani kezdte, hogy népem valamiféleképpen megerősödik ezen a földön, és ők nem tudnak legyőzni és rabságba hajtani minket.\n\n12 Most ők lusta és bálványimádó nép voltak; ezért szerettek volna rabságba hajtani minket, hogy kezünk munkájából lakhassanak jól; igen, hogy mezeink nyájain lakmározhassanak.\n\n13 Ezért lőn, hogy Lámán király arra kezdte bujtogatni a népét, hogy hadakozzon a népemmel; ezért háborúk és viszálykodások kezdődtek azon a földön.\n\n14 Mert Nefi földjén való uralkodásomnak tizenharmadik évében, Silóm földjének egy távoleső déli részén, amikor népem éppen nyájait itatta és legeltette, és a földjeit művelte, rájuk tört a lámániták egy nagyszámú serege, és hozzákezdett, hogy megölje őket, és hogy elvegye a nyájaikat és mezeik kukoricáját.\n\n15 Igen, és lőn, hogy akiket nem győztek le, azok mind elmenekültek, méghozzá Nefi városába, és tőlem kértek védelmet.\n\n16 És lőn, hogy felfegyvereztem őket íjakkal és nyilakkal, kardokkal és handzsárokkal, és bunkósbotokkal, és parittyákkal, és mindenféle fegyverrel, melyet fel tudtunk találni, és én és népem elmentünk harcolni a lámániták ellen.\n\n17 Igen, az Úr erejével mentünk el harcolni a lámániták ellen, mert én és népem buzgón fohászkodtunk az Úrhoz, hogy szabadítson ki minket az ellenségeink kezéből, mert ráébresztettek minket, hogy emlékezzünk atyáink kiszabadulására.\n\n18 És Isten meghallotta fohászainkat, és megválaszolta az imáinkat; és az ő hatalmával mentünk el, igen, elmentünk a lámániták ellen, és egy nap és egy éjjel háromezer-negyvenhárom lámánitát öltünk meg, és egészen addig öltük őket, míg ki nem űztük őket a földünkről.\n\n19 És én magam saját kezemmel segítettem halottaikat eltemetni. És íme, nagy bánatunkra és szomorúságunkra kétszázhetvenkilencet megöltek a testvéreink közül.\n\n", "mosiah 10": "[center][font_size=26]10. Fejezet[/font_size][/center]\n\n[i]Lámán király meghal – Népe vad és kegyetlen, és hamis hagyományokban hisz – Zeniff és népe legyőzik őket. Mintegy Kr.e. 187–160.[/i]\n\n1 És lőn, hogy újra elkezdtük megalapítani a királyságot, és ismét elkezdtük békességben birtokolni a földet. És mindenféle harci eszközöket készíttettem, hogy ezáltal lehessenek fegyvereim népem számára arra az időre, amikor a lámániták ismét feljönnek, hogy háborúzzanak népem ellen.\n\n2 És őröket állítottam az ország köré, nehogy a lámániták újra észrevétlenül ránk törjenek és elpusztítsanak; és így őriztem népemet és nyájamat, és tartottam vissza őket attól, hogy ellenségeink kezébe kerüljenek.\n\n3 És lőn, hogy sok éven át örökségül bírtuk atyáink földjét, igen, huszonkét éven keresztül.\n\n4 És a férfiakkal a földet műveltettem, és mindenféle gabonát és mindenféle gyümölcsfajtát termeltettem.\n\n5 És meghagytam, hogy az asszonyok fonjanak és dolgozzanak, és munkálkodjanak, és munkáljanak meg mindenféle finom vásznakat, igen, és mindenfajta anyagot, hogy mezítelenségünket felruházhassuk; és így boldogultunk a földön – így huszonkét éven keresztül folyamatos békében volt részünk ezen a földön.\n\n6 És lőn, hogy Lámán király meghalt, és fia kezdett uralkodni a helyében. És ő lázadásra kezdte bujtogatni népét az én népem ellen; ezért háborúra kezdtek készülődni, és arra, hogy feljöjjenek harcolni a népem ellen.\n\n7 De én elküldtem kémeimet, szerte Semlón földjére, hogy felfedezhessem az előkészületeiket, hogy védekezhessek ellenük, hogy ne törhessenek rá a népemre és ne pusztíthassák el őket.\n\n8 És lőn, hogy nagyszámú seregeikkel feljöttek Silóm földjének északi része felől, íjakkal és nyilakkal, és kardokkal és handzsárokkal, és kövekkel és parittyákkal felfegyverzett férfiak; és le volt borotválva a fejük, úgyhogy azok csupaszok voltak; és fel voltak övezve, egy bőrövvel az ágyékuk körül.\n\n9 És lőn, hogy népem asszonyait és gyermekeit elrejtőztettem a vadonban, és azt is meghagytam, hogy minden idős emberem, aki fegyvert tud viselni, és minden fiatal emberem is, aki képes a fegyverviselésre, gyűljön össze, hogy harcolni menjenek a lámániták ellen; és elhelyeztem őket a soraikba, mindenkit az életkora szerint.\n\n10 És lőn, hogy felmentünk harcolni a lámániták ellen; és én, még én is, idős koromban, felmentem, hogy harcoljak a lámániták ellen. És lőn, hogy az Úr erejével mentünk fel harcolni.\n\n11 Most a lámániták semmit nem tudtak az Úrról, sem az Úr erejéről, ezért csak a saját erejükre támaszkodtak. De erős emberek voltak, ami az emberi erőt illeti.\n\n12 Vad, és kegyetlen és vérszomjas emberek voltak, akik atyáik hagyományában hittek, mely ez: Hittek abban, hogy atyáik gonoszságai miatt űzték ki őket Jeruzsálem földjéről, és hogy testvéreik igazságtalanul bántak velük a vadonban, és akkor is igazságtalanul bántak velük, amikor átszelték a tengert;\n\n13 Továbbá hogy igazságtalanul bántak velük, míg első örökségük földjén voltak, miután átszelték a tengert, és mindez azért történt, mert Nefi hűségesebb volt vala az Úr parancsolatainak betartása terén – ezért jóindulattal volt iránta az Úr, mert az Úr meghallgatta imáit és megválaszolta azokat, és Nefi vette át utazásuk vezetését a vadonban.\n\n14 És testvérei megharagudtak rá, mert nem értették az Úr cselekedeteit; a vizeken is azért haragudtak rá, mert megkeményítették szívüket az Úrral szemben.\n\n15 Továbbá haragudtak rá, amikor megérkeztek a megígért földre, mert azt mondták, hogy kivette kezükből a nép feletti uralkodást; és arra törekedtek, hogy megöljék őt.\n\n16 Továbbá haragudtak rá, mert elment a vadonba, ahogy azt az Úr megparancsolta neki, és elvitte a feljegyzéseket, melyek a rézlemezekre voltak vésve, mert azt mondták, hogy megrabolta őket.\n\n17 És így azt tanították a gyermekeiknek, hogy gyűlöljék őket, és hogy gyilkolják őket, és hogy rabolják és fosztogassák őket, és tegyenek meg mindent, amit tudnak, hogy elpusztítsák őket; ezért örökös gyűlölettel voltak Nefi gyermekei iránt.\n\n18 Pontosan ezért vezetett félre engem Lámán király ravaszságával, és hazug csalárdságával, és szép ígéreteivel, ami miatt ezen népemet felhoztam erre a földre, hogy elpusztíthassák őket; igen, és ilyen sok éven át szenvedtünk ezen a földön.\n\n19 És most én, Zeniff, miután mindezen dolgokat elmondtam népemnek a lámánitákat illetően, arra ösztökéltem őket, hogy szívvel-lélekkel induljanak harcba, az Úrba helyezve bizalmukat; szemtől szembe hadakoztunk tehát velük.\n\n20 És lőn, hogy ismét kiűztük őket a földünkről; és nagy öldökléssel öltük őket, méghozzá olyan sokat, hogy nem számoltuk meg őket.\n\n21 És lőn, hogy ismét visszatértünk a saját földünkre, és népem újra elkezdte nyájait őrizni és a földjeit művelni.\n\n22 És most én, öreg lévén, egyik fiamra ruháztam rá a királyságot; ezért én nem szólok többet. És bár megáldaná népemet az Úr! Ámen.\n\n", "mosiah 11": "[center][font_size=26]11. Fejezet[/font_size][/center]\n\n[i]Noé király gonoszságban uralkodik – Hites feleségeivel és szolgáló feleségeivel kedvét leli a kicsapongó életben – Abinádi megjövendöli, hogy a népet rabságba fogják hajtani – Noé király az életére tör. Mintegy Kr.e. 160–150.[/i]\n\n1 És most lőn, hogy Zeniff Noéra, egyik fiára ruházta a királyságot; ezért Noé kezdett el uralkodni a helyében; és ő nem járt atyja útjain.\n\n2 Mert íme, nem tartotta be Isten parancsolatait, hanem saját szívének kívánságai után járt. És sok hites felesége és szolgáló felesége volt. És népét is bűnbe vitte, és azt tették, ami utálatos az Úr szemében. Igen, és paráznaságokat és mindenféle gonoszságokat követtek el.\n\n3 És egy ötödrész adót vetett ki mindenre, amivel rendelkeztek, egy ötödrészt aranyukra, és ezüstjükre, és egy ötödrészt ziffjükre, és vörösrezükre, és sárgarezükre és vasukra; és egy ötödrészt hízóikra; és egy ötödrészt minden gabonájukra is.\n\n4 És mindezt azért vette el, hogy eltartsa magát, és a hites feleségeit és a szolgáló feleségeit; és a papjait is, és azok hites feleségeit és szolgáló feleségeit; így változtatta meg a királyság ügyeit.\n\n5 Mert elbocsátotta mindazokat a papokat, akiket atyja szentelt fel, és újakat szentelt fel a helyükre, olyanokat, akik felemelkedtek szívük kevélységében.\n\n6 Igen, és így tartották el őket lustaságukban, és bálványimádásukban, és paráznaságaikban, azon adókból, melyeket Noé király vetett ki népére; így a nép rendkívül sokat dolgozott, hogy a gonoszságot támogassa.\n\n7 Igen, és ők is bálványimádókká váltak, mert a király és a papok hiábavaló és hízelgő szavai félrevezették őket; mert hízelgő dolgokat mondtak nekik.\n\n8 És lőn, hogy Noé király sok pompás és tágas épületet épített, és finom famunkával és mindenféle értékes dologgal díszítette őket, aranyból, és ezüstből, és vasból, és sárgarézből, és ziffből és vörösrézből;\n\n9 És magának is épített egy tágas palotát, és egy trónt annak közepében, és ezek mind finom fából voltak, és arannyal és ezüsttel és értékes dolgokkal voltak díszítve.\n\n10 És munkásaival mindenféle finom munkát végeztetett a templom falain belül, finom fából, és vörösrézből és sárgarézből.\n\n11 És a főpapok részére fenntartott székeket, amelyek az összes többi szék felett voltak, színarannyal díszítette; és egy könyöklőt építtetett eléjük, hogy megpihentethessék rajta a testüket és a karjaikat, míg hazug és hiábavaló szavakat szólnak a népéhez.\n\n12 És lőn, hogy épített egy tornyot a templom közelében; igen, egy nagyon magas tornyot, méghozzá olyan magasat, hogy felállhatott annak tetejére, és beláthatta Silóm földjét, és Semlón földjét is, melyet a lámániták birtokoltak; és belátta még körbe az egész földet.\n\n13 És lőn, hogy sok épületet építtetett Silóm földjén; és egy nagy tornyot építtetett a Silóm földjétől északra fekvő dombon, mely Nefi fiainak volt menedékhelye, amikor elmenekültek arról a földről; és ezt tette a kincsekkel, melyeket népe megadóztatásából szerzett.\n\n14 És lőn, hogy kincseire helyezte a szívét, és hites feleségeivel és szolgáló feleségeivel együtt kicsapongó élettel töltötte idejét; és a papjai is így, paráznákkal töltötték az idejüket.\n\n15 És lőn, hogy szőlőskerteket ültetett szerte az országban; és szőlőpréseket építtetett, bőségesen készítettek bort; és ezért nagy borivó lett, és a népe is.\n\n16 És lőn, hogy a lámániták kezdtek rátörni népére, amikor azok kis csoportokban voltak, és ölni kezdték őket a mezeiken és míg a nyájaikat őrizték.\n\n17 És Noé király őröket küldött szét szerte az országba, hogy távol tartsa őket; de nem elegendő számút, és a lámániták rájuk törtek és megölték őket, és nyájaik közül sokat elhajtottak arról a földről; így a lámániták pusztítani kezdték őket, és elkezdték rajtuk kitölteni a gyűlöletüket.\n\n18 És lőn, hogy Noé király elküldte ellenük a hadseregeit, és azok visszaűzték őket, vagyis egy időre visszaűzték őket; ezért visszatértek, örvendezve zsákmányuknak.\n\n19 És most, e nagy győzelem miatt felemelkedtek szívük kevélységében; saját erejükkel kérkedtek, azt mondván, hogy ötven emberük ellen tudna állni a lámániták ezreinek; és így dicsekedtek, és örömüket lelték a vérben és testvéreik vérének ontásában, és ezt királyuk és papjaik gonoszsága miatt tették.\n\n20 És lőn, hogy volt közöttük egy férfi, akinek Abinádi volt a neve; és ő elment közéjük és prófétálni kezdett, mondván: Íme, így szól az Úr, és ezt parancsolta nekem, mondván: Menj el és mondd meg ennek a népnek, hogy így szól az Úr – Jaj ennek a népnek, mert láttam utálatosságaikat, és gonoszságukat, és paráznaságaikat; és ha nem tartanak bűnbánatot, haragomban fogom meglátogatni őket.\n\n21 És ha nem tartanak bűnbánatot és nem fordulnak az Úrhoz, Istenükhöz, íme, ellenségeik kezeire fogom adni őket; igen, és rabságba hajtják őket; és ellenségeik keze fogja sanyargatni őket.\n\n22 És lészen, hogy tudni fogják, hogy én vagyok az Úr, az ő Istenük, és hogy féltékeny Isten vagyok, megbüntetve népem gonoszságait.\n\n23 És lészen, hogy ha ez a nép nem tart bűnbánatot és nem fordul az Úrhoz, Istenéhez, rabságba hajtják őket; és senki nem fogja kiszabadítani őket, csak az Úr, a Mindenható Isten.\n\n24 Igen, és lészen, hogy amikor hozzám fohászkodnak, nem sietek meghallgatni a fohászaikat; igen, és megengedem, hogy ellenségeik lesújtsanak rájuk.\n\n25 És ha nem tartanak bűnbánatot, zsákruhában és hamuban, és nem fohászkodnak buzgón az Úrhoz, Istenükhöz, nem fogom meghallani az imáikat, se nem fogom megszabadítani őket a megpróbáltatásaiktól; és így szól az Úr, és ezt parancsolta meg nekem.\n\n26 Most lőn, hogy amikor Abinádi elmondta nekik ezeket a szavakat, megharagudtak rá, és arra törekedtek, hogy elvegyék az életét; de az Úr kiszabadította őt a kezeik közül.\n\n27 Most, amikor Noé király meghallotta a szavakat, melyeket Abinádi a néphez szólt, ő is felháborodott; és így szólt: Ki ez az Abinádi, hogy megítéljen engem és népemet, vagy ki az Úr, hogy ily nagy megpróbáltatást hozzon a népemre?\n\n28 Megparancsolom nektek, hogy hozzátok ide Abinádit, hogy megölhessem, mert azért mondta ezeket a dolgokat, hogy népemet felserkentse, hogy haragudjanak egymásra, és hogy viszálykodásokat támasszon a népem között; ezért meg fogom ölni.\n\n29 Most a nép szemei el voltak vakítva; ezért megkeményítették a szívüket Abinádi szavaival szemben, és attól kezdve arra törekedtek, hogy elfogják őt. És Noé király megkeményítette szívét az Úr szavával szemben, és nem bánta meg gonosz cselekedeteit.\n\n", "mosiah 12": "[center][font_size=26]12. Fejezet[/font_size][/center]\n\n[i]Abinádit bebörtönzik, mert a nép pusztulásáról és Noé király haláláról prófétál – A hamis papok a szentírásokat idézik, és úgy tesznek, mintha betartanák Mózes törvényét – Abinádi a tízparancsolatra kezdi tanítani őket. Mintegy Kr.e. 148.[/i]\n\n1 És lőn, hogy két év eltelte után Abinádi eljött közéjük álruhában, így nem ismerték meg, és prófétálni kezdett közöttük, mondván: Ezt parancsolta nekem az Úr, mondván – Menj, Abinádi, és prófétálj ennek a népnek, népemnek, mert megkeményítették szívüket a szavaimmal szemben; nem bánták meg gonosz cselekedeteiket; ezért haragomban fogom meglátogatni őket, igen, ádáz haragomban látogatom meg őket gonoszságaikban és utálatosságaikban.\n\n2 Igen, jaj ennek a nemzedéknek! És az Úr így szólt hozzám: Nyújtsd ki a kezedet és prófétálj, mondván: Így szól az Úr, lészen, hogy ezt a nemzedéket gonoszságai miatt rabságba viszik, és arcul ütik; igen, és emberek űzik majd őket, és megölik; és a lég keselyűi, és az ebek, igen, és a vadállatok falják fel a húsukat.\n\n3 És lészen, hogy Noé király élete csak annyit fog érni, mint egy ruha a forró kemencében; mert tudni fogja, hogy én vagyok az Úr.\n\n4 És lészen, hogy ezt az én népemet keserves megpróbáltatásokkal fogom sújtani, igen, éhséggel és döghalállal; és elő fogom idézni, hogy egész nap jajgassanak.\n\n5 Igen, terheket erősíttetek a hátukra; és úgy hajtják majd őket, mint a néma szamarat.\n\n6 És lészen, hogy jégesőt küldök el közéjük, és az lesújt rájuk; és a keleti szél is lesújt rájuk; és rovarok is ellepik a földjüket és felfalják a gabonájukat.\n\n7 És nagy döghalál sújt le rájuk – és mindezt gonoszságaik és utálatosságaik miatt teszem.\n\n8 És lészen, hogy ha nem tartanak bűnbánatot, teljesen elpusztítom őket a föld színéről; de hagynak maguk után egy feljegyzést, és én megőrzöm azt más nemzetek számára, akik birtokolni fogják ezt a földet; igen, még ezt is megteszem, hogy más nemzetek előtt felfedhessem ezen nép utálatosságait. És sok dolgot prófétált Abinádi ezen nép ellen.\n\n9 És lőn, hogy azok megharagudtak rá; és fogták és megkötözve a király elé vitték, és ezt mondták a királynak: Íme, eléd hoztunk egy embert, aki bajt prófétált népedet illetően, és azt mondja, hogy Isten el fogja pusztítani őket.\n\n10 És a te életedet illetően is bajt prófétál, és azt mondja, hogy életed olyan lesz, mint egy ruha a forró kemencében.\n\n11 Továbbá azt mondja, hogy olyan leszel, mint a kóró, méghozzá mint a mező száraz kórója, amit az állatok legázolnak és láb alá taposnak.\n\n12 Továbbá azt mondja, hogy olyan leszel, mint egy bogáncsvirág, melyet amikor teljesen kinyílt, a szél, ha fúj, elhajt a föld színén. És úgy tesz, mintha ezt az Úr mondta volna. És azt mondja, hogy mindez utolér téged, ha nem tartasz bűnbánatot, és ez gonoszságaid miatt van.\n\n13 És most, Ó király, milyen nagy gonoszságot tettél, vagy milyen nagy bűnöket követett el néped, hogy kárhoztasson bennünket Isten vagy megítéljen bennünket ez az ember?\n\n14 És most, Ó király, íme, ártatlanok vagyunk, és te, Ó király, nem követtél el bűnt; ezért ez az ember hazudott veled kapcsolatban, és hiábavalóan prófétált.\n\n15 És íme, mi erősek vagyunk, nem fogunk rabságra jutni, és ellenségeink nem fognak minket foglyul ejteni; igen, és te boldogultál ezen a földön, és boldogulni is fogsz.\n\n16 Íme, itt van az ember, a kezeidre adjuk; úgy tehetsz vele, amint jónak látod.\n\n17 És lőn, hogy Noé király börtönbe vettette Abinádit; és megparancsolta, hogy a papok gyűljenek össze, hogy tanácskozást tarthasson velük, hogy mit tegyen vele.\n\n18 És lőn, hogy azok ezt mondták a királynak: Hozd ide, hogy kikérdezhessük; és a király megparancsolta, hogy hozzák eléjük.\n\n19 És elkezdték kérdezni, hogy elméjét összezavarják, hogy ezáltal legyen mivel vádolniuk; de ő bátran felelt nekik, és minden kérdésükre megfelelt, igen, nagy megdöbbenésükre; mert minden kérdésükre megfelelt, és ők minden szavukba belezavarodtak.\n\n20 És lőn, hogy egyikük azt kérdezte tőle: Mit jelentenek a szavak, melyek le vannak írva, és amelyeket atyáink tanítottak, mondván:\n\n21 Mily szépek a hegyeken annak lábai, aki jó híreket hoz; aki békességet hirdet; aki jót illetően hoz jó híreket; aki szabadulást hirdet; aki ezt mondja Sionnak: Istened uralkodik;\n\n22 Őrállóid felemelik szavukat; egy szóval, együtt énekelnek; mert szemtől szembe látják, amikor az Úr ismét elhozza Siont;\n\n23 Törjetek ki örömbe; énekeljetek együtt Jeruzsálemnek elhagyatott helyei; mert az Úr megvigasztalta népét, megváltotta Jeruzsálemet;\n\n24 Az Úr minden nemzet szeme előtt felfedte szent karját, és a föld szélei mind látni fogják Istenünk szabadítását?\n\n25 És most Abinádi így szólt hozzájuk: Papok vagytok, és úgy tesztek, mint akik tanítják ezt a népet és megértik a prófétálás lelkét, és mégis tőlem szeretnétek megtudni, hogy mit jelentenek ezek a dolgok?\n\n26 Azt mondom nektek, jaj nektek, mert elferdítitek az Úrnak útjait! Mert ha értitek ezeket a dolgokat, akkor nem tanítottátok őket; ezért elferdítettétek az Úrnak útjait.\n\n27 Nem törekedtetek szívetekkel arra, hogy értsetek, ezért nem voltatok bölcsek. Mit tanítotok tehát ennek a népnek?\n\n28 És ők azt mondták: Mózes törvényét tanítjuk.\n\n29 És válaszul ő így szólt hozzájuk: Ha Mózes törvényét tanítjátok, miért nem tartjátok be azt? Miért kincsekre helyezitek a szíveteket? Miért követtek el paráznaságokat, és pazaroljátok paráznákra az erőtöket, igen, és idézitek elő azt, hogy ez a nép bűnt kövessen el, hogy az Úrnak oka legyen arra, hogy elküldjön engem prófétálni ezen nép ellen, igen, méghozzá nagy bajt prófétálni ezen nép ellen?\n\n30 Nem tudjátok, hogy igazat beszélek? Igen, tudjátok, hogy igazat beszélek; és reszketnetek kellene Isten előtt.\n\n31 És lészen, hogy le fognak sújtani rátok a gonoszságaitok miatt, mert azt mondtátok, hogy Mózes törvényét tanítjátok. És mit tudtok Mózes törvényéről? Mózes törvénye által jön szabadulás? Mit mondotok?\n\n32 És ők válaszoltak, és azt mondták, hogy Mózes törvénye által jön szabadulás.\n\n33 De most Abinádi így szólt hozzájuk: Tudom, hogy ha betartjátok Isten parancsolatait, megszabadultok; igen, ha betartjátok a parancsolatokat, amelyeket az Úr a Sinai hegyen adott Mózesnek, mondván:\n\n34 Én vagyok az Úr, a te Istened, aki kihoztalak téged Egyiptom földjéről, a rabság házából.\n\n35 Ne legyen más Istened énelőttem.\n\n36 Ne csinálj magadnak faragott képmást, vagy bármi olyan dologhoz hasonlót, ami fent az égben vagy lent a földben van.\n\n37 Most Abinádi azt kérdezte tőlük: Kerültétek-e mindezt? Azt mondom nektek, nem, nem tettétek meg. És megtanítottátok ennek a népnek, hogy mindezen dolgokat kerüljék? Azt mondom nektek, nem, nem tanítottátok meg.\n\n", "mosiah 13": "[center][font_size=26]13. Fejezet[/font_size][/center]\n\n[i]Abinádit isteni hatalom védelmezi – A tízparancsolatot tanítja – A szabadulás nem egyedül Mózes törvénye által jön el – Isten maga hoz majd engesztelést és váltja meg népét. Mintegy Kr.e. 148.[/i]\n\n1 És most, amikor a király meghallotta ezeket a szavakat, így szólt papjaihoz: El ezzel az emberrel, és öljétek meg; mert mi dolgunk vele, hiszen őrült.\n\n2 És azok előléptek, és megkísérelték megragadni a kezeikkel, de ő ellenállt nekik és így szólt hozzájuk:\n\n3 Hozzám ne nyúljatok, mert Isten lesújt rátok, ha kezet emeltek rám, mert még nem adtam át az üzenetet, aminek az átadására az Úr elküldött engem; s nem mondtam el nektek azt sem, amire megkértetek, hogy elmondjam; ezért Isten nem fogja megengedni, hogy most elpusztuljak.\n\n4 De teljesítenem kell a parancsolatokat, melyeket Isten megparancsolt nekem; és mert az igazságot mondtam el nektek, dühösek vagytok rám. Továbbá, mert Isten szavát szóltam, őrültnek ítéltetek engem.\n\n5 Most lőn, hogy miután Abinádi ezeket a szavakat elmondta, Noé király emberei nem mertek rá kezet emelni, mert rajta volt az Úr Lelke; és arca rendkívüli fényességgel ragyogott, éppen úgy, mint Mózesé a Sinai hegyen, míg az Úrral beszélt.\n\n6 És Istentől kapott hatalommal és felhatalmazással beszélt; és folytatta szavait, mondván:\n\n7 Látjátok, hogy nem áll hatalmatokban megölni engem, ezért befejezem az üzenetemet. Igen, és úgy látom, hogy az elevenetekbe vág, mert az igazságot mondom el nektek a gonoszságaitokat illetően.\n\n8 Igen, szavaim csodálkozással, és ámulattal és haraggal töltenek el benneteket.\n\n9 De én befejezem üzenetemet; és azután már mit sem jelent, hogy hova megyek, ha úgy lészen, hogy megszabadulok.\n\n10 De annyit mondok nektek, hogy amit ezután tesztek velem, az mintája és árnyékképe lesz az eljövendő dolgoknak.\n\n11 És most felolvasom nektek Isten parancsolatainak hátralevő részét, mert úgy látom, hogy azok nincsenek a szívetekbe írva; úgy látom, hogy életetek legnagyobb részében gonoszságot tanultatok és tanítottatok.\n\n12 És most, emlékeztek rá, hogy azt mondtam nektek: Ne csinálj magadnak faragott képmást, vagy bármi olyan dologhoz hasonlót, ami fent az égben van, vagy ami lent a földben van, vagy ami a vízben van a föld alatt.\n\n13 Továbbá: Ne hajolj meg nekik, se ne szolgáld őket; mert én, az Úr, a te Istened, féltékeny Isten vagyok, a gyermekekre hozván az atyák gonoszságait, azok harmadik és negyedik nemzedékéig, akik gyűlölnek engem;\n\n14 És irgalmasságot mutatva azok ezreinek, akik szeretnek engem és betartják a parancsolataimat.\n\n15 Az Úrnak, Istenednek a nevét hiába szádra ne vedd; mert az Úr nem fogja ártatlannak tartani azt, aki hiába veszi szájára a nevét.\n\n16 Emlékezzél meg a sabbat napjáról, hogy szentnek tartsd meg azt.\n\n17 Hat napon át dolgozz, és végezd el minden munkádat;\n\n18 De a hetedik napon, az Úrnak, a te Istenednek a sabbatján semmilyen munkát ne végezz se te, se a fiad, se a leányod, se a szolgád, se a szolgálóleányod, se jószágod, sem az idegen, aki a kapuidon belül van;\n\n19 Mert hat nap alatt alkotta meg az Úr az eget és a földet, és a tengert és mindent, ami azokban van; ezért megáldotta az Úr a sabbat napot, és megszentelte azt.\n\n20 Tiszteld atyádat és anyádat, hogy hosszú ideig élhess azon a földön, amelyet az Úr, a te Istened ad neked.\n\n21 Ne ölj.\n\n22 Ne kövess el házasságtörést. Ne lopj.\n\n23 Ne tégy hamis tanúbizonyságot a felebarátod ellen.\n\n24 Ne kívánd felebarátod házát, ne kívánd felebarátod feleségét, se szolgáját, se szolgálóleányát, se ökrét, se szamarát és semmit, ami a felebarátodé.\n\n25 És lőn, hogy miután Abinádi bevégezte ezek elmondását, így szólt hozzájuk: Megtanítottátok ennek a népnek, hogy mindezen dolgok megtételén legyenek, hogy betartsák ezeket a parancsolatokat?\n\n26 Azt mondom nektek, hogy nem; mert ha megtettétek volna, akkor az Úr nem küldött volna el engem, hogy bajt prófétáljak ezen népet illetően.\n\n27 És most azt mondtátok, hogy Mózes törvénye által jön szabadulás. Azt mondom nektek, szükséges, hogy most még betartsátok Mózes törvényét; de azt mondom nektek, hogy el fog jönni az idő, amikor már nem lesz szükség Mózes törvényének betartására.\n\n28 És továbbá azt mondom nektek, hogy nem egyedül a törvény által jön szabadulás; és ha nem lenne engesztelés, melyet Isten maga tesz népének bűneiért és gonoszságaiért, akkor elkerülhetetlenül el kellene veszniük, Mózes törvénye ellenére.\n\n29 És most azt mondom nektek, szükség volt rá, hogy egy törvény adasson Izráel gyermekeinek, igen, méghozzá egy nagyon szigorú törvény; mert merevnyakú nép voltak, gyorsak a gonosz cselekedetekben, de lassúak abban, hogy az Úrra, Istenükre emlékezzenek;\n\n30 Ezért adatott nekik egy törvény, igen, a cselekedetek és szertartások egy törvénye, egy olyan törvény, melyet napról napra szigorúan be kellett tartaniuk, hogy az állandóan Istenre és iránta való kötelességükre emlékeztesse őket.\n\n31 De íme, azt mondom nektek, hogy mindezen dolgok az eljövendő dolgok mintái voltak.\n\n32 És most, megértették a törvényt? Azt mondom nektek, hogy nem, nem mind értették meg a törvényt; és ez szívük keménysége miatt volt; mert nem értették meg, hogy egyetlen embert sem lehet megszabadítani, csakis Isten megváltása által.\n\n33 Mert íme, nem prófétált-e nekik Mózes a Messiás eljövetelét és azt illetően, hogy Isten meg fogja váltani népét? Igen, és még minden próféta is, aki a világ kezdete óta prófétált – nem beszéltek-e többet vagy kevesebbet ezen dolgokat illetően?\n\n34 Nem megmondták-e, hogy Isten maga fog lejönni az emberek gyermekei közé, és vesz magára emberi formát, és jár fenséges hatalommal a föld színén?\n\n35 Igen, és nem mondták-e meg azt is, hogy véghezviszi a halottak feltámadását, és hogy őt magát el fogják nyomni és sanyargatni fogják?\n\n", "mosiah 14": "[center][font_size=26]14. Fejezet[/font_size][/center]\n\n[i]Ésaiás a Messiásról szól – Elmondja a Messiás megaláztatását és szenvedéseit – Lelkét felajánlja a bűnökért, és közbenjár a vétkesekért – Vesd össze Ésaiás 53. Mintegy Kr.e. 148.[/i]\n\n1 Igen, méghozzá nem azt mondja-e Ésaiás: Ki hitte el a beszámolónkat, és kinek van kinyilatkoztatva az Úr karja?\n\n2 Mert úgy nő fel előtte, mint zsenge növény, és mint gyökér a száraz talajból; nincs vonzó alakja, se bája; és amikor majd meglátjuk őt, nem lesz szépség, hogy vonzódjunk hozzá.\n\n3 Megvetik és elutasítják az emberek; fájdalmak férfia, gyötrelem ismerője; és mintha elrejtettük volna előle az orcánkat; megvetett volt, és nem becsültük meg.\n\n4 Bizonyára viselte a gyötrelmeinket, és hordozta a fájdalmainkat; mégis sebzettnek tartottuk őt, Istentől sújtottnak és nyomorultnak.\n\n5 De a mi vétkeinkért sebezték meg, a mi gonoszságainkért ütötték; a mi békességünket szolgáló fenyítés érte őt; és az ő sebei által gyógyulunk meg.\n\n6 Mindannyian mint juhok letértünk; közülünk mindenki a saját útjára tért; és az Úr reá vetette mindannyiunk gonoszságát.\n\n7 Elnyomták és sanyargatták, mégsem nyitotta ki száját; úgy viszik, mint bárányt a mészárlásra, és ő néma, akár a juh az ő nyírói előtt, így nem nyitotta ki a száját.\n\n8 Kivitték a börtönből és az ítélkezésből; és ki fogja kijelenteni, hogy ki az ő nemzedéke? Mert kivágták az élők földjéről; mert népemnek vétkeiért sújtottak le rá.\n\n9 És a gonoszok közt vetette meg sírját, és gazdagok közt halálakor; bár nem tett rosszat, és nem volt semmi csalárdság a szájában.\n\n10 Mégis, úgy tetszett az Úrnak, hogy megsebezze őt; gyötrelmet adott neki; amikor lelkét felajánlja a bűnökért, meg fogja látni a magját, meg fogja hosszabbítani a napjait, és virágozni fog kezében az Úr tetszése.\n\n11 Látni fogja lelke vajúdását, és megelégszik; az ő ismerete által igazol sokakat az én igazlelkű szolgám; mert viselni fogja a gonoszságaikat.\n\n12 Ezért részt osztok neki a nagyokkal, és az erősökkel osztja meg a zsákmányt; mert halálra adta a lelkét; és a vétkesek közé számlálták; és sokak bűneit viselte, és közbenjárt a vétkesekért.\n\n", "mosiah 15": "[center][font_size=26]15. Fejezet[/font_size][/center]\n\n[i]Milyen értelemben Atya és Fiú is Krisztus – Közbenjár népéért és viselni fogja vétkeiket – Népe és mind a szent próféták az ő magja – Véghezviszi a feltámadást – A kisgyermekeknek örök életük van. Mintegy Kr.e. 148.[/i]\n\n1 És most Abinádi így szólt hozzájuk: Szeretném, ha megértenétek, hogy Isten maga fog lejönni az emberek gyermekei közé, és váltja meg népét.\n\n2 És mivel testben lakozik, Isten Fiának fogják hívni, és mert alávetette a testet az Atya akaratának, ő az Atya és a Fiú –\n\n3 Az Atya, mert Isten hatalma által fogantatott; és a Fiú a test következtében; így lesz ő Atya és Fiú –\n\n4 És ők egy Isten, igen, az ég és a föld igazi Örökkévaló Atyja.\n\n5 És így a test a Léleknek lesz alávetve, vagyis a Fiú az Atyának, akik egy Isten, és a Fiú kísértést szenved el, és nem enged a kísértésnek, de elszenvedi, hogy csúfot űzzön belőle, és megostorozza, és kiűzze és megtagadja népe.\n\n6 És mindezek után, miután sok hatalmas csodát művelt az emberek gyermekei között, elvezetik, igen, méghozzá ahogy Ésaiás mondta, néma, mint a juh a nyírója előtt, így nem nyitotta ki a száját.\n\n7 Igen, éppen így vezetik el, feszítik keresztre és ölik meg, és a test alá lesz vetve még a halálnak is, és a Fiú akaratát felemészti az Atya akarata.\n\n8 És így Isten a halál felett győzedelmeskedve széttöri a halál kötelékeit, és hatalmat ad a Fiúnak arra, hogy közbenjárjon az emberek gyermekeiért –\n\n9 Felemelkedvén a mennybe, irgalmas bensővel; könyörülettel telve az emberek gyermekei iránt; az igazságosság és őközéjük állva; széttörte a halál kötelékeit, magára vette a gonoszságukat és a vétkeiket, megváltotta őket és kielégítette az igazságosság követelményeit.\n\n10 És most azt kérdezem tőletek: Ki fogja kijelenteni, hogy ki az ő nemzedéke? Íme, azt mondom nektek, hogy amikor felajánlotta lelkét a bűnökért, meg fogja látni a magját. És most mit mondotok? És ki lesz az ő magja?\n\n11 Íme, azt mondom nektek, hogy aki meghallotta a próféták szavait, igen, minden szent prófétáét, aki az Úr eljövetelét illetően prófétált – azt mondom nektek, hogy mindazok, akik hallgattak a szavaikra, és elhitték, hogy az Úr meg fogja váltani a népét, és várakozással tekintettek arra a napra, bűneik bocsánatáért; azt mondom nektek, hogy ezek az ő magja, vagyis ezek Isten királyságának az örökösei.\n\n12 Mert ezek azok, akiknek viselte a bűneit; ezek azok, akikért meghalt, hogy megváltsa őket a vétkeiktől. És most, nem ők-e az ő magja?\n\n13 Igen, és a próféták is, mindenki aki kinyitotta száját, hogy prófétáljon, aki nem esett vétekbe, gondolok itt minden szent prófétára a világ kezdete óta. Azt mondom nektek, hogy ők az ő magja.\n\n14 És ők azok, akik békességet hirdettek, akik jót illetően hoztak jó híreket; akik szabadulást hirdettek; és ezt mondták Sionnak: Istened uralkodik!\n\n15 És Ó, mily szépek voltak a hegyeken lábaik!\n\n16 Továbbá mily szépek a hegyeken azoknak lábai, akik még mindig békességet hirdetnek!\n\n17 Továbbá mily szépek a hegyeken azoknak lábai, akik ezután fognak békességet hirdetni, igen, mostantól fogva mindörökre!\n\n18 És íme, azt mondom nektek, ez még nem minden. Mert Ó, mily szépek a hegyeken annak lábai, aki jó híreket hoz, aki a békesség megalapítója, igen, méghozzá az Úr, aki megváltotta népét; igen, ő, aki szabadítást adományozott népének;\n\n19 Mert ha nem váltotta volna meg népét, mely megváltás a világ megalapítása óta el volt készítve, azt mondom nektek, hogy ha ez nem lett volna, akkor az egész emberiségnek el kellett volna vesznie.\n\n20 De íme, széttöretnek a halál kötelékei, és a Fiú uralkodik, és hatalma van a halottak felett; ezért véghezviszi a halottak feltámadását.\n\n21 És eljön egy feltámadás, méghozzá egy első feltámadás; igen, méghozzá azok feltámadása, akik éltek, és akik élnek, és akik élni fognak, méghozzá egészen Krisztus feltámadásáig – mert így fogják őt hívni.\n\n22 És most, minden próféta és mindazok, akik hittek a szavaikban, vagy mindazok, akik betartották Isten parancsolatait, elő fognak jönni az első feltámadásban; ezért ők az első feltámadás.\n\n23 Őket támasztják fel, hogy Istennel lakjanak, aki megváltotta őket; így örök életük van Krisztus által, aki széttörte a halál kötelékeit.\n\n24 És ők azok, akiknek részük van az első feltámadásban; és ezek azok, akik Krisztus eljövetele előtt haltak meg, tudatlanságukban, mivel nem jelentették ki nekik a szabadítást. És így az Úr véghezviszi ezek visszaállítását; és részük van az első feltámadásban, vagyis örök életük van, mivel megváltja őket az Úr.\n\n25 És a kisgyermekeknek is örök életük van.\n\n26 De íme, féljetek és reszkessetek Isten előtt, mert reszketnetek kellene; mert az Úr nem vált meg senki olyant, aki fellázad ellene és a bűneiben hal meg; igen, méghozzá mindazok, akik a világ kezdete óta elvesztek a bűneikben, akik szándékosan fellázadtak Isten ellen, akik ismerték Isten parancsolatait és nem akarták betartani azokat; ők azok, akiknek nincs részük az első feltámadásban.\n\n27 Ezért nem kellene-e reszketnetek? Mert senki ilyenhez nem jön el a szabadulás; mert az Úr nem váltott meg senki ilyent; igen, és nem is tudja az Úr megváltani az ilyent; mert nem tagadhatja meg magát; mert nem tagadhatja meg az igazságosságot, amikor az jogot formál.\n\n28 És most azt mondom nektek, hogy el fog jönni az idő, amikor az Úr szabadítását minden nemzetnek, nemzetségnek, nyelvnek és népnek ki fogják jelenteni.\n\n29 Igen, Uram, őrállóid felemelik szavukat; egy szóval, együtt énekelnek; mert szemtől szembe látják, amikor az Úr ismét elhozza Siont;\n\n30 Törjetek ki örömbe; énekeljetek együtt Jeruzsálemnek elhagyatott helyei; mert az Úr megvigasztalta népét, megváltotta Jeruzsálemet;\n\n31 Az Úr minden nemzet szeme előtt felfedte karját, és a föld szélei mind látni fogják Istenünk szabadítását.\n\n", "mosiah 16": "[center][font_size=26]16. Fejezet[/font_size][/center]\n\n[i]Isten megváltja az embereket elveszett és elbukott állapotukból – Akik testiek, azok úgy maradnak, mintha nem lenne megváltás – Krisztus véghezviszi a feltámadást, végtelen életre vagy végtelen kárhozatra. Mintegy Kr.e. 148.[/i]\n\n1 És most lőn, hogy miután Abinádi elmondta ezeket a szavakat, kinyújtotta karját és így szólt: Eljön az idő, amikor mindenki meg fogja látni az Úr szabadítását; amikor minden nemzet, nemzetség, nyelv és nép szemtől szembe fog látni, és megvallja Isten előtt, hogy igazságosak az ítéletei.\n\n2 És akkor vetik ki a gonoszokat, és lesz okuk rá, hogy jajgassanak és sírjanak, és üvöltsenek és csikorgassák a fogaikat; és ez azért lesz, mert nem akartak hallgatni az Úr szavára; ezért az Úr nem váltja meg őket.\n\n3 Mert testiek és ördögiek, és az ördögnek hatalma van felettük; igen, méghozzá annak a régi kígyónak, aki első szüleinket megtévesztette, ami bukásuk oka volt; mely ahhoz vezetett, hogy az egész emberiség testivé, érzékivé, ördögivé vált, felismervén a gonoszt a jótól, kiszolgáltatván magukat az ördögnek.\n\n4 Így az egész emberiség el lenne veszve; és íme, elveszett lett volna a végtelenségig, ha Isten nem váltaná meg népét annak elveszett és elbukott állapotából.\n\n5 De emlékezzetek rá, hogy aki kitart saját testi természete mellett, és tovább halad a bűn és az Isten ellen való lázadás útjain, megmarad az ő elbukott állapotában, és az ördögnek minden hatalma megvan felette. Ezért olyan ő, mintha nem lenne megváltás, mivel ő Isten ellensége; és az ördög is ellensége Istennek.\n\n6 És most, ha Krisztus nem jött volna el a világra, úgy beszélve az eljövendő dolgokról, mintha már megtörténtek volna, akkor nem lehetett volna megváltás.\n\n7 És ha Krisztus nem támadt volna fel a halálból, vagyis ha nem törte volna szét a halál kötelékeit, hogy a sírnak ne legyen győzelme, és hogy a halálnak ne legyen fullánkja, akkor nem lehetett volna feltámadás.\n\n8 De van feltámadás, ezért a sírnak nincs győzelme, és a halál fullánkja Krisztusban felemésztődik.\n\n9 Ő a világ világossága és élete; igen, világosság, mely végtelen, melyet soha nem lehet elsötétíteni; igen, és egy olyan élet is, mely végtelen, hogy nem lehet többé halál.\n\n10 Még ez a halandóság is halhatatlanságot ölt, és ez a romlandóság romolhatatlanságot ölt, és Isten törvényszéke elé viszik őket, hogy ott álljanak és cselekedeteik szerint megítélje őket, hogy azok vajon jók vagy gonoszak voltak-e –\n\n11 Ha jók voltak, a végtelen élet és boldogság feltámadására; és ha gonoszak voltak, a végtelen kárhozat feltámadására, és átadják őket az ördögnek, aki kiszolgáltatottjaivá tette őket, ami pedig kárhozat –\n\n12 És saját testi akaratuk és vágyaik szerint jártak; és soha nem szólították az Urat, míg ki volt nyújtva feléjük az irgalom karja; mert ki volt nyújtva feléjük az irgalom karja, és ők nem akarták; figyelmeztették őket a gonoszságaikra, és ők mégsem akarták elhagyni azokat; és megparancsolták nekik, hogy tartsanak bűnbánatot, és mégsem akartak bűnbánatot tartani.\n\n13 És most, nem kellene-e reszketnetek és megbánnotok a bűneiteket, és emlékeznetek rá, hogy csakis Krisztusban és őáltala lehet benneteket megszabadítani?\n\n14 Ezért ha Mózes törvényét tanítjátok, azt is tanítsátok, hogy az árnyképe az eljövendő dolgoknak –\n\n15 Tanítsátok meg nekik, hogy Krisztus, az Úr által jön megváltás, aki maga az Örökkévaló Atya. Ámen.\n\n", "mosiah 17": "[center][font_size=26]17. Fejezet[/font_size][/center]\n\n[i]Alma elhiszi és leírja Abinádi szavait – Abinádi tűzhalált szenved – Gyilkosaira betegséget és tűzhalált jövendöl. Mintegy Kr.e. 148.[/i]\n\n1 És most lőn, hogy amikor Abinádi befejezte ezen mondandókat, a király megparancsolta, hogy a papok fogják és ölessék meg őt.\n\n2 De volt közöttük egy, akinek Alma volt a neve, lévén szintén Nefi leszármazottja. És ő egy fiatal férfi volt, és elhitte a szavakat, melyeket Abinádi mondott, mert tudomása volt a gonoszságról, melyről Abinádi bizonyságot tett ellenük; ezért kérlelni kezdte a királyt, hogy ne legyen dühös Abinádira, hanem engedje meg, hogy békében távozzon.\n\n3 De a király még haragosabb lett, és kiűzette Almát maguk közül, és utána küldte a szolgáit, hogy öljék meg őt.\n\n4 De ő elmenekült előlük és elrejtőzött, így nem találták meg őt. És mialatt sok napon át rejtőzködött, mindazon szavakat leírta, amiket Abinádi mondott vala.\n\n5 És lőn, hogy a király testőreivel körbevetette Abinádit és elfogatta őt; és megkötözték és börtönbe vetették.\n\n6 És három nap múlva, miután tanácskozott a papjaival, ismét maga elé hozatta őt.\n\n7 És így szólt hozzá: Abinádi, vádat találtunk ellened, és megérdemled a halált.\n\n8 Mert azt mondtad, hogy Isten maga fog lejönni az emberek gyermekei közé; és most, ezen okból meg fogunk ölni, ha nem vonod vissza mindazon baljós szavakat, melyeket engem és népemet illetően mondtál.\n\n9 Most Abinádi így szólt hozzá: Azt mondom neked, hogy nem fogom visszavonni a szavakat, melyeket ezen népet illetően mondtam neked, mert azok igazak; és hogy tudhassad azok bizonyosságát, hagytam, hogy a kezetekbe kerüljek.\n\n10 Igen, és szenvedni fogok, méghozzá halálomig, és nem fogom visszavonni a szavaimat, és azok bizonyságként állnak majd ellenetek. És ha megöltök engem, ártatlan vért fogtok ontani, és ez is bizonyságként áll majd ellenetek az utolsó napon.\n\n11 És most Noé király azon volt, hogy elengedi őt, mert félt a szavától; mert félt, hogy Isten ítéletei lesújtanak rá.\n\n12 De a papok felemelték ellene szavukat, és vádolni kezdték őt, mondván: Szidalmazta a királyt. Ezért a király haragra gerjedt ellene, és átadta őt, hogy megöljék.\n\n13 És lőn, hogy fogták, és megkötözték és vesszőkötegekkel ostorozták a bőrét, igen, méghozzá halálra.\n\n14 És most, amikor a lángok perzselni kezdték, hozzájuk kiáltott, mondván:\n\n15 Íme, éppen úgy, ahogyan velem cselekedtetek, lészen, hogy magotok sokakkal szenvedteti el azon fájdalmakat, melyeket én szenvedek, méghozzá a tűz általi halál fájdalmait; és ez azért lesz, mert hisznek az Úr, Istenük szabadításában.\n\n16 És lészen, hogy mindenféle betegségek sanyargatnak majd benneteket, gonoszságaitok miatt.\n\n17 Igen, és minden kézről lesújtanak rátok, és ide s tova űznek és szórnak szét benneteket, éppen úgy, mint ahogyan a vad nyájat űzik a vad és kegyetlen állatok.\n\n18 És azon a napon vadászni fognak rátok, és kezeikbe kerítenek benneteket az ellenségeitek, és akkor úgy fogjátok elszenvedni, ahogyan én szenvedem el, a tűz általi halál fájdalmait.\n\n19 Így Isten bosszút áll azokon, akik elpusztítják a népét. Ó Isten, fogadd be lelkemet!\n\n20 És most, amikor Abinádi ezen szavakat kimondta, lerogyott, tűzhalált szenvedve; igen, megölték, mert nem volt hajlandó megtagadni Isten parancsolatait, halálával pecsételve meg szavai igazságát.\n\n", "mosiah 18": "[center][font_size=26]18. Fejezet[/font_size][/center]\n\n[i]Alma titokban prédikál – Elmagyarázza a keresztség szövetségét, és Mormon vizében keresztel – Megszervezi Krisztus egyházát és papokat szentel fel – A papok saját magukat tartják fenn és tanítják a népet – Alma és népe Noé király elől a vadonba menekül. Mintegy Kr.e. 147–145.[/i]\n\n1 És most lőn, hogy Alma, aki Noé király szolgái elől elmenekült, megbánta bűneit és gonoszságait, és titokban elment a nép közé, és Abinádi szavait kezdte tanítani –\n\n2 Igen, mindazt illetően, ami el fog jönni, és a halottak feltámadását illetően is, és a nép megváltását, mely Krisztus hatalma, és szenvedései és halála, valamint az ő feltámadása és mennybemenetele által fog megvalósulni.\n\n3 És mindazokat, akik hajlandóak voltak meghallgatni szavait, tanította. És titokban tanította őket, hogy ez ne jusson a király tudomására. És sokan hittek a szavainak.\n\n4 És lőn, hogy mindazok, akik hittek neki, elmentek egy helyre, melyet Mormonnak neveztek, és az a királytól kapta nevét, és az ország határán volt, és időnként vagy alkalmanként ellepték a vadállatok.\n\n5 Most, volt Mormonban egy tiszta vizű forrás, és Alma oda ment el, mert a víz közelében volt egy sűrű cserjés, ahol nappal elrejtőzött a király elől, aki kerestette.\n\n6 És lőn, hogy mindazok, akik hittek neki, odamentek, hogy hallják a szavait.\n\n7 És lőn, hogy sok nap elteltével nagy számban összegyűltek Mormon helyén, hogy hallják Alma szavait. Igen, mindannyian összegyűltek, akik hittek szavának, hogy hallják őt. És ő tanította őket, és a bűnbánatról és a megváltásról és az Úrba vetett hitről prédikált nekik.\n\n8 És lőn, hogy így szólt hozzájuk: Íme, itt van Mormon vize (mert így hívták), és most, mivel szeretnétek Isten nyájába jönni és az ő népének neveztetni, és hajlandóak vagytok egymás terheit viselni, hogy azok könnyűek lehessenek;\n\n9 Igen, és hajlandóak vagytok gyászolni azokkal, akik gyászolnak; igen, és megvigasztalni azokat, akik vigasztalásra szorulnak, és Isten tanújaként állni mindig és mindenben, és minden helyen, ahol csak vagytok, méghozzá egészen halálotokig, hogy Isten megválthasson benneteket, és az első feltámadás részesei közé számláljanak, hogy örök életetek lehessen –\n\n10 Most azt mondom nektek, hogy ha ez szívetek vágya, akkor mit tudtok felhozni az ellen, hogy az Úr nevében megkeresztelkedjetek, annak bizonyítékául őelőtte, hogy szövetségre léptetek vele, hogy szolgálni fogjátok és betartjátok parancsolatait, hogy még bőségesebben kitölthesse rátok Lelkét?\n\n11 És most, amikor a nép ezen szavakat meghallotta, örömükben összecsapták kezeiket, és így kiáltottak fel: Ez a mi szívünk vágya!\n\n12 És most lőn, hogy Alma vette Hélámot, ő lévén egyike az elsőknek, és ment és megállt a vízben, és fohászkodott, mondván: Ó Uram, töltsd ki Lelkedet a te szolgádra, hogy megszentelt szívvel végezhesse ezt a munkát.\n\n13 És amikor ezen szavakat kimondta, rajta volt az Úr Lelke, és így szólt: Hélám, a Mindenható Istentől felhatalmazva megkeresztellek téged, annak bizonyságául, hogy szövetségre léptél vele, hogy őt szolgálod míg meg nem halsz, ami a halandó testet illeti; és az Úr kitölthesse rád a Lelkét; és adjon neked örök életet Krisztus megváltása által, akit a világ megalapítása óta előkészített.\n\n14 És miután Alma elmondta ezeket a szavakat, Alma és Hélám is a vízbe temetkeztek; és felemelkedtek, és örvendezve jöttek elő, ki a vízből, eltelvén a Lélekkel.\n\n15 És ismét, Alma vett egy másikat, és másodszor is bement a vízbe, és megkeresztelte őt, úgy, mint az elsőt, csak ő nem temetkezett ismét a vízbe.\n\n16 És ily módon keresztelt meg mindenkit, aki elment Mormon helyére; és szám szerint körülbelül kétszáznégy lélek; igen, és megkeresztelkedtek a Mormon vizében, és betöltötte őket Isten kegyelme.\n\n17 És attól az időtől kezdve Isten egyházának nevezték őket, vagyis Krisztus egyházának. És lőn, hogy aki Isten hatalma és felhatalmazása által megkeresztelkedett, azt az ő egyházához adták.\n\n18 És lőn, hogy Alma, Istentől felhatalmazva, papokat rendelt el; méghozzá egy papot rendelt el minden ötven ember mellé, hogy prédikáljon nekik és tanítsa őket az Isten királyságára vonatkozó dolgokat illetően.\n\n19 És megparancsolta nekik, hogy semmi mást ne tanítsanak, csak azon dolgokat, amiket ő tanított, és amit a szent próféták szája szólott vala.\n\n20 Igen, méghozzá megparancsolta nekik, hogy semmit ne prédikáljanak, csak bűnbánatot és hitet az Úrban, aki megváltotta népét.\n\n21 És megparancsolta nekik, hogy ne legyenek viszálykodások egymással, de hogy egy szemmel tekintsenek előre, egy hittel és egy keresztséggel rendelkezvén, szívüket egységbe és szeretetbe összefonva egymás iránt.\n\n22 És ezt parancsolta nekik, hogy így prédikáljanak. És így Isten gyermekeivé lettek.\n\n23 És megparancsolta nekik, hogy tartsák meg a sabbat napját, és szentnek tartsák meg azt, és azt is, hogy minden nap mondjanak köszönetet az Úrnak, Istenüknek.\n\n24 És azt is megparancsolta nekik, hogy a papok, akiket elrendelt, saját kezükkel dolgozzanak, hogy eltartsák magukat.\n\n25 És minden héten volt egy nap, mely arra volt kijelölve, hogy összegyűljenek a nép tanítására, és azért, hogy hódoljanak az Úrnak, Istenüknek, és emellett amilyen gyakorta csak tudtak, összegyűltek.\n\n26 És a papok nem függhettek a néptől, hogy az tartsa el őket; hanem Isten kegyelmét kapták munkájukért, hogy megerősödhessenek a Lélekben, rendelkezvén Isten ismeretével, hogy Istentől való hatalommal és felhatalmazással taníthassanak.\n\n27 Továbbá Alma megparancsolta, hogy az egyház népe adjon javaiból, mindenki aszerint, amije van; ha bőségesebben van neki, bőségesebben adjon; és akinek csak kevés van, attól csak keveset követeljenek meg, és akinek nincsen, annak adjanak.\n\n28 És így adjanak javaikból, saját szabad akaratukból és Isten iránti jó szándékaiknak megfelelően, azoknak a papoknak, akik szükséget szenvednek, igen, és minden szűkölködő, mezítelen léleknek.\n\n29 És ezt mondta nekik, mivel Isten parancsolta meg neki; és ők egyenes derékkal jártak Isten előtt, adván egymásnak fizikailag és lelkileg is, szükségleteik és igényeik szerint.\n\n30 És most lőn, hogy mindez Mormonban történt, igen, Mormon vize mellett, az erdőben, mely Mormon vize közelében volt; igen, Mormon helye, Mormon vize, Mormon erdeje, mily szépek ezek azok szemeiben, akik ott jutottak el Megváltójuk megismeréséhez; igen, és mily áldottak ők, mert az ő dicséretét fogják énekelni mindörökké.\n\n31 És ezek a dolgok az ország határán történtek, hogy ne jussanak a király tudomására.\n\n32 De íme, lőn, hogy a király, mivel mozgolódást észlelt a nép között, kiküldte szolgáit, hogy figyeljék meg őket. Ezért azon a napon, amikor éppen azért gyülekeztek, hogy az Úr szavát hallgassák, felfedték őket a királynak.\n\n33 És most a király azt mondta, hogy Alma lázadásra bujtogatja ellene a népet, ezért kiküldte seregét, hogy pusztítsák el őket.\n\n34 És lőn, hogy Alma és az Úr népe értesült a király seregének jöveteléről, ezért vették a sátraikat és a családjaikat, és elmentek a vadonba.\n\n35 És ez szám szerint körülbelül négyszázötven lélek volt.\n\n", "mosiah 19": "[center][font_size=26]19. Fejezet[/font_size][/center]\n\n[i]Gedeon arra törekszik, hogy megölje Noé királyt – A lámániták betörnek az országba – Noé király tűzhalált szenved – Limhi adófizető fejedelemként uralkodik. Mintegy Kr.e. 145–121.[/i]\n\n1 És lőn, hogy a király serege visszatért, miután hiábavalóan kutattak az Úr népe után.\n\n2 És most íme, a király hadereje kicsi volt, mert megfogyatkozott, és széthúzás kezdődött a nép maradéka között.\n\n3 És a kisebbik rész fenyegetéseket kezdett lihegni a király ellen, és nagy viszálykodás kezdődött közöttük.\n\n4 És most volt köztük egy férfi, akinek Gedeon volt a neve, és ő lévén erős férfi és ellensége a királynak, ezért kivonta kardját és haragjában megesküdött, hogy meg fogja ölni a királyt.\n\n5 És lőn, hogy harcolt a királlyal; és amikor a király látta, hogy Gedeon hamarosan legyőzi, elmenekült és futott és felment annak a toronynak a tetejére, mely a templom közelében volt.\n\n6 És Gedeon üldözőbe vette és azon volt, hogy felmegy a toronyba, hogy megölje a királyt, és a király körbejáratta szemeit Semlón földje irányában, és íme, a lámániták serege az ország határain belül volt.\n\n7 És most a király lelke kínjában felkiáltott, mondván: Gedeon, kímélj meg, mert a lámániták rajtunk vannak, és el fognak pusztítani minket; igen, el fogják pusztítani népemet.\n\n8 És most a királyt nem aggasztotta annyira népe, mint a saját élete; Gedeon mégis megkímélte az életét.\n\n9 És a király megparancsolta a népnek, hogy meneküljenek a lámániták elől, és ő maga ment előttük, és feleségeikkel és gyermekeikkel elmenekültek a vadonba.\n\n10 És lőn, hogy a lámániták üldözték, és utolérték és gyilkolni kezdték őket.\n\n11 Most lőn, hogy a király megparancsolta a férfiaknak, hogy hagyják ott feleségeiket és gyermekeiket, és meneküljenek a lámániták elől.\n\n12 Most sokan voltak, akik nem voltak hajlandók otthagyni őket, hanem inkább maradtak és velük együtt vesztek volna el. És a többiek otthagyták feleségeiket és gyermekeiket és elmenekültek.\n\n13 És lőn, hogy azok, akik hátramaradtak feleségeikkel és gyermekeikkel, szép leányaikat elküldték, hogy álljanak elő és könyörögjenek a lámánitáknak, hogy ne öljék meg őket.\n\n14 És lőn, hogy a lámániták megkönyörültek rajtuk, mert asszonynépük szépsége elbűvölte őket.\n\n15 Ezért a lámániták megkímélték az életüket, és foglyul ejtették és visszavitték őket Nefi földjére, és azzal a feltétellel engedték meg nekik, hogy birtokolhassák a földet, hogy Noé királyt a lámániták kezébe adják, és átadják a vagyonukat, méghozzá felét mindannak, amit birtokoltak, felét aranyuknak, és ezüstjüknek és mind az értékes dolgaiknak, és így évről évre adót fizetnek a lámániták királyának.\n\n16 És most a foglyul ejtettek között volt a király egyik fia, akinek Limhi volt a neve.\n\n17 És most Limhi szerette volna, ha atyját nem pusztítják el. Mindazonáltal, ő maga igaz ember lévén, Limhi nem volt tudatlanságban atyja gonoszságait illetően.\n\n18 És lőn, hogy Gedeon titokban embereket küldött a vadonba, hogy keressék meg a királyt és azokat, akik vele vannak. És lőn, hogy a király és papjai kivételével mindenkivel találkoztak a vadonban.\n\n19 Most ők már megfogadták a szívükben, hogy visszatérnek Nefi földjére, és ha megölték feleségeiket és gyermekeiket, valamint azokat, akik velük együtt hátramaradtak, akkor bosszúra fognak törekedni, és ők is velük együtt pusztulnak.\n\n20 És a király megparancsolta nekik, hogy ne térjenek vissza; és dühösek voltak a királyra, és elszenvedtették vele, méghozzá a tűzhalált.\n\n21 És azon voltak, hogy a papokat is elfogják és megöljék, ám azok elmenekültek előlük.\n\n22 És lőn, hogy azon voltak, hogy Nefi földjére visszatérjenek, és találkoztak Gedeon embereivel. És Gedeon emberei elmondták nekik mindazt, ami a feleségeikkel és gyermekeikkel történt vala; és hogy a lámániták úgy engedték meg nekik, hogy birtokolhassák a földet, hogy adót fizetnek a lámánitáknak, felét mindannak, amit birtokolnak.\n\n23 És a nép elmondta Gedeon embereinek, hogy megölték a királyt, és hogy papjai elmenekültek előlük, beljebb a vadonba.\n\n24 És lőn, hogy miután végeztek a ceremóniával, visszatértek Nefi földjére, örvendezve, hogy nem ölték meg feleségeiket és gyermekeiket; és elmondták Gedeonnak, hogy mit tettek a királlyal.\n\n25 És lőn, hogy a lámániták királya esküt tett nekik, hogy népe nem fogja megölni őket.\n\n26 És Limhi is, mivel a király fia volt, és mert a nép ráruházta a királyságot, esküt tett a lámániták királyának, hogy népe adót fizet neki, méghozzá mindannak felét, amit birtokolnak.\n\n27 És lőn, hogy Limhi elkezdte megalapítani a királyságot és békét teremteni népe között.\n\n28 És a lámániták királya őröket állított az ország köré, hogy Limhi népét az országban tartsa, hogy ne menjenek el a vadonba; és őreit azon adóból tartotta fenn, melyet a nefitáktól kapott.\n\n29 És most Limhi királynak két éven át folyamatos békében volt része királyságában, mert a lámániták se nem zaklatták őket, se nem törekedtek az elpusztításukra.\n\n", "mosiah 20": "[center][font_size=26]20. Fejezet[/font_size][/center]\n\n[i]Noé papjai lámánita leányokat hurcolnak el – A lámániták háborút indítanak Limhi és népe ellen – A lámánita seregeket visszaverik és megbékítik. Mintegy Kr.e. 145–123.[/i]\n\n1 Most volt Semlónban egy hely, ahol a lámániták leányai összegyűltek, hogy énekeljenek és táncoljanak és mulatozzanak.\n\n2 És lőn, hogy egy napon néhányan közülük összegyűltek, hogy énekeljenek és táncoljanak.\n\n3 És most Noé király papjai, mivel szégyelltek visszatérni Nefi városába, igen, és attól is féltek, hogy a nép megölné őket, nem mertek tehát visszatérni feleségeikhez és gyermekeikhez.\n\n4 És mivel a vadonban maradtak, és felfedezték a lámániták leányait, meglapultak és figyelték őket;\n\n5 És amikor csak kevesen gyűltek össze táncolni, előjöttek titkos helyeikről és megragadták és a vadonba hurcolták őket; igen, huszonnégy lámánita leányt hurcoltak el a vadonba.\n\n6 És lőn, hogy amikor a lámániták észrevették, hogy leányaik hiányoznak, haragra gerjedtek Limhi népe ellen, mert azt gondolták, hogy Limhi népe tette azt.\n\n7 Ezért elküldték hadseregeiket; igen, méghozzá maga a király ment népe előtt; és felmentek Nefi földjére, hogy Limhi népét elpusztítsák.\n\n8 És most Limhi észrevette őket a toronyból, méghozzá minden háborús előkészületüket észrevette; ezért összegyűjtötte népét, és őket várva lesben álltak a mezőkön és az erdőkben.\n\n9 És lőn, hogy amikor a lámániták feljöttek, Limhi népe kezdett rájuk rontani a várakozó helyeikről, és ölni kezdte őket.\n\n10 És lőn, hogy a csata rendkívül keserves lett; úgy harcoltak, mint oroszlánok a zsákmányukért.\n\n11 És lőn, hogy Limhi emberei kezdték maguk előtt űzni a lámánitákat; pedig feleannyian sem voltak, mint a lámániták. De életükért, és feleségeikért és gyermekeikért harcoltak; ezért minden erejüket összeszedték és sárkányokhoz hasonlóan harcoltak.\n\n12 És lőn, hogy a lámániták királyát ott találták a halottaik között; ő még nem volt halott, de megsebesült és a földön hagyták, olyan gyorsan menekült el a népe.\n\n13 És felvették, és bekötözték a sebeit, és Limhi elé vitték, és így szóltak: Íme, itt a lámániták királya; mivel sebet kapott, a halottaik közé esett, és otthagyták; és íme, eléd hoztuk; és most öljük meg őt!\n\n14 De Limhi így szólt hozzájuk: Ne öljétek meg, hanem hozzátok ide, hogy láthassam. És odavitték. És Limhi így szólt hozzá: Milyen okod van rá, hogy felgyere háborúzni népem ellen? Íme, népem nem szegte meg a neked tett eskümet; miért szegnéd meg tehát az esküt, melyet népemnek tettél?\n\n15 És most a király így szólt: Azért szegtem meg az esküt, mert néped elhurcolta népem leányait; haragomban küldtem tehát fel népemet, hogy néped ellen háborúzzanak.\n\n16 És most Limhi semmit sem hallott erről a dologról; ezért így szólt: Keresni fogom népem között, és bárki is tette ezt, el fog veszni. Ezért népe között keresést indított.\n\n17 Most amikor Gedeon, lévén a király kapitánya, meghallotta ezeket a dolgokat, előlépett és így szólt a királyhoz: Kérlek, tartózkodj ettől, és ne kutakodj ezen nép között, és ne írd ezt az ő rovásukra.\n\n18 Mert nem emlékezel atyád papjaira, akiket ez a nép el akart pusztítani? És nem a vadonban vannak-e? Nem ők-e azok, akik a lámániták leányait elrabolták?\n\n19 És most, íme, mondd meg a királynak ezeket a dolgokat, hogy elmondhassa népének, hogy megbékéljenek velünk; mert íme, máris készülődnek, hogy ellenünk jöjjenek; és lásd azt is, hogy mi csak kevesen vagyunk.\n\n20 És íme, nagyszámú seregekkel jönnek; és ha a király meg nem békíti őket irányunkban, akkor el kell vesznünk.\n\n21 Mert nem teljesedtek-e be Abinádi szavai, melyeket ellenünk prófétált – és mindez azért, mert nem akartunk az Úr szavaira hallgatni, és elfordulni a gonoszságainktól?\n\n22 És most békítsük meg a királyt, és tartsuk be az esküt, amit neki tettünk; mert jobb, ha rabságban vagyunk, mintha elveszítjük életünket; ezért vessünk véget a sok vérontásnak.\n\n23 És most Limhi minden dolgot elmondott a királynak atyjáról és a papokról, akik a vadonba menekültek, és nekik tulajdonította lányaik elhurcolását.\n\n24 És lőn, hogy a király megbékélt Limhi népével; és így szólt hozzájuk: Menjünk, találkozzunk népemmel fegyvertelenül; és esküvel fogadom nektek, hogy népem nem fogja gyilkolni népedet.\n\n25 És lőn, hogy követték a királyt, és fegyvertelenül mentek el, hogy a lámánitákkal találkozzanak. És lőn, hogy találkoztak a lámánitákkal; és a lámániták királya meghajolt azok előtt, és szót emelt Limhi népének érdekében.\n\n26 És amikor a lámániták látták Limhi népét, hogy az fegyvertelen, megkönyörültek rajtuk és megbékéltek velük, és királyukkal együtt békében visszatértek a saját földjükre.\n\n", "mosiah 21": "[center][font_size=26]21. Fejezet[/font_size][/center]\n\n[i]Limhi népét verik és legyőzik a lámániták – Limhi népe találkozik Ammonnal és megtér – Beszélnek Ammonnak a huszonnégy járedita lemezről. Mintegy Kr.e. 122–121.[/i]\n\n1 És lőn, hogy Limhi és népe visszatért Nefi városába, és ismét békességben kezdtek élni az országban.\n\n2 És lőn, hogy sok nap után a lámániták ismét kezdtek haragra gerjedni a nefiták ellen, és kezdtek körös-körül behatolni az ország határvidékére.\n\n3 Most, megölni nem merték őket, az eskü miatt, melyet királyuk Limhinek tett; de arcul ütötték őket, és hatalmat gyakoroltak felettük; és kezdtek nehéz terheket rakni a hátukra, és úgy hajtani őket, ahogyan azt egy néma szamárral tennék –\n\n4 Igen, mindez azért történt, hogy az Úr szava beteljesedhessen.\n\n5 És most nagyok voltak a nefiták megpróbáltatásai, és nem volt módja annak, hogy ki tudják szabadítani magukat a lámániták kezéből, mert azok minden oldalról körülvették őket.\n\n6 És lőn, hogy a nép zúgolódni kezdett a királynak megpróbáltatásaik miatt; és kezdtek arra vágyni, hogy harcolni menjenek ellenük. És a királyt fájdalmasan sanyargatták a panaszaikkal; ezért megengedte nekik, hogy tegyenek kívánságaik szerint.\n\n7 És ismét összegyűltek, és felöltötték fegyverzetüket, és elindultak a lámániták ellen, hogy kiűzzék őket a földjükről.\n\n8 És lőn, hogy a lámániták megverték őket, és visszaűzték őket, és sokat megöltek közülük.\n\n9 És most nagy gyász és sírás-rívás volt Limhi népe között, az özvegy a férjét siratta, a fiú és a leány az atyját siratta, és a testvérek a testvéreiket.\n\n10 Most nagyon sok volt az özvegy az országban, és ezek napról napra erősen jajgattak, mert hatalmas félelem szállta meg őket a lámánitákat illetően.\n\n11 És lőn, hogy folytonos jajgatásuk felserkentette Limhi népének maradékát, hogy haragudjanak a lámánitákra; és ismét elmentek harcolni, de ismét visszaűzték őket, nagy veszteségeket szenvedve.\n\n12 Igen, még harmadszorra is ismét elmentek, és ugyanolyan veszteségeket szenvedtek; és azok, akiket nem öltek meg, ismét visszatértek Nefi városába.\n\n13 És megalázkodtak, méghozzá porig, alávetve magukat a rabság igájának, beletörődve abba, hogy verjék, és ide s tova hajtsák őket, és megterheljék, ellenségeik kívánságai szerint.\n\n14 És megalázkodtak, méghozzá az alázatosság mélységeiig; és buzgón fohászkodtak Istenhez; igen, méghozzá egész nap fohászkodtak az Istenükhöz, hogy szabadítsa ki őket a megpróbáltatásaikból.\n\n15 És most gonoszságaik miatt az Úr nem sietett meghallgatni a fohászukat; mindazonáltal az Úr meghallotta fohászaikat, és kezdte meglágyítani a lámániták szívét, hogy azok kezdtek könnyíteni a terheiken; az Úr mégsem látta jónak, hogy kiszabadítsa őket a rabságból.\n\n16 És lőn, hogy apránként kezdtek boldogulni azon a földön, és kezdték bőségesebben termelni a gabonát, és nevelni a nyájakat és a csordákat, hogy nem szenvedtek az éhségtől.\n\n17 És nagy számban voltak az asszonyok, többen, mint a férfiak; ezért Limhi király megparancsolta, hogy minden férfi adjon az özvegyek és gyermekeik ellátására, hogy ne vesszenek éhen; és ezt azoknak a nagy száma miatt tették, akiket megöltek vala.\n\n18 Most Limhi népe, amennyire az lehetséges volt, egy csoportban maradt, és őrizte a gabonáját és a nyájait;\n\n19 És maga a király nem merészkedett egymaga a város falain kívül, hacsak nem vitte magával a testőreit, attól félve, hogy valamiképpen a lámániták kezébe kerülhet.\n\n20 És népével figyeltette a környező földeket, hogy valamiképpen elfoghassák azokat a papokat, akik a vadonba menekültek, akik elrabolták a lámániták leányait, és akik oly nagy pusztulást hoztak rájuk.\n\n21 Mert szerették volna elfogni őket, hogy megbüntethessék őket; mert éjjelente bejöttek Nefi földjére, és elvitték a gabonájukat és sok értékes dolgukat; ezért lesben álltak, őket várva.\n\n22 És lőn, hogy egészen addig az időig nem volt több zavargás a lámániták és Limhi népe között, míg Ammon és testvérei az országba nem jöttek.\n\n23 És amikor a király testőreivel a város falain kívül volt, felfedezte Ammont és testvéreit; és mivel azt hitte, hogy Noé papjai, ezért elfogatta, és megkötöztette, és börtönbe vettette őket. És ha Noé papjai lettek volna, akkor megölette volna őket.\n\n24 De amikor rájött, hogy nem azok, hanem hogy testvérei, és Zarahemla földjéről jöttek, rendkívül nagy öröm töltötte el.\n\n25 Most Limhi király Ammon megérkezése előtt elküldött néhány férfit Zarahemla földjének felkutatására; de nem tudták megtalálni és eltévedtek a vadonban.\n\n26 Mindazonáltal találtak egy földet, mely azelőtt lakott volt; igen, egy földet, melyet száraz csontok borítottak; igen, egy földet, mely lakott volt, és ami el volt pusztítva; és ők azt Zarahemla földjének gondolván visszatértek Nefi földjére, és nem sok nappal Ammon jövetele előtt értek az ország határába.\n\n27 És hoztak magukkal egy feljegyzést, méghozzá annak a népnek a feljegyzését, akiknek a csontjait megtalálták; és az érclemezekre volt vésve.\n\n28 És most Limhit ismét öröm töltötte el, amikor Ammon szájából megtudta, hogy Móziás királynak van egy Istentől való ajándéka, mely által le tud fordítani ilyen bevéséseket; igen, és Ammon is örvendezett.\n\n29 Ammont és testvéreit azonban bánat töltötte el, mert olyan sok testvérüket megölték;\n\n30 És azért is, hogy Noé király és papjai oly sok Isten elleni bűn és gonoszság elkövetésébe vitték a népet; és Abinádi halálát is gyászolták; és Alma és azon nép távozását, akik elmentek vele, akik Isten hatalma és ereje által alakították meg Isten egyházát, és azon szavakba vetett hit által, melyeket Abinádi mondott.\n\n31 Igen, gyászolták távozásukat, mert nem tudták, hogy hova menekültek. Most örömmel csatlakoztak volna hozzájuk, mert ők maguk is szövetségre léptek Istennel, hogy őt szolgálják és betartják a parancsolatait.\n\n32 És most, Ammon érkezése óta, Limhi király is szövetségre lépett Istennel, és népe közül is sokan, hogy őt szolgálják és betartják parancsolatait.\n\n33 És lőn, hogy Limhi király és népe közül is sokan szerettek volna megkeresztelkedni, de nem volt senki az országban, akinek felhatalmazása lett volna Istentől. És Ammon visszautasította ezen dolog megtételét, mert méltatlan szolgának tartotta magát.\n\n34 Ezért ebben az időben nem alakítottak egyházat, hanem az Úr Lelkére vártak. Most szerettek volna olyanok lenni, mint Alma és testvérei, akik a vadonba menekültek.\n\n35 Szerettek volna megkeresztelkedni, annak tanúságaként és bizonyságául, hogy teljes szívükkel hajlandóak Istent szolgálni; mindazonáltal elhalasztották ennek idejét; és majd ezután adok beszámolót a keresztelőjükről.\n\n36 És most Ammon és népe, és Limhi király és népe csak azon tanakodott, hogy miként szabadítsák ki magukat a lámániták kezéből és a rabságból.\n\n", "mosiah 22": "[center][font_size=26]22. Fejezet[/font_size][/center]\n\n[i]Terveket szőnek a lámániták rabságból történő megszökésére – Lerészegítik a lámánitákat – A nép elszökik, visszatér Zarahemlába és Móziás király alattvalói lesznek. Mintegy Kr.e. 121–120.[/i]\n\n1 És most lőn, hogy Ammon és Limhi király tanácskozni kezdett a néppel afelől, hogy miként szabadítsák ki magukat a rabságból; és még az egész népet is összehívatták; és ezt azért tették, hogy ezen dolgot illetően megtudhassák a nép szavát.\n\n2 És lőn, hogy nem tudtak más módot találni arra, hogy kiszabadítsák magukat a rabságból, csak azt, hogy veszik asszonyaikat és gyermekeiket, és nyájaikat és csordáikat, és sátraikat, és elmennek a vadonba; mert a lámániták olyan sokan voltak, hogy Limhi népének lehetetlen volt felvenni velük a harcot, gondolván, hogy kard által szabadítják ki magukat a rabságból.\n\n3 Most lőn, hogy előlépett Gedeon, és megállt a király előtt, és így szólt hozzá: Most, Ó király, eddig sokszor hallgattál már a szavaimra, amikor testvéreinkkel, a lámánitákkal hadakoztunk.\n\n4 És most, Ó király, ha nem találtál engem haszontalan szolgának, vagyis ha eddig bármilyen mértékben hallgattál a szavaimra, és azok szolgálatodra voltak, éppen úgy azt szeretném, ha ezen alkalommal is hallgatnál a szavaimra, és a szolgád leszek, és kiszabadítom ezt a népet a rabságból.\n\n5 És a király megengedte neki, hogy beszéljen. És Gedeon így szólt hozzá:\n\n6 Íme a hátsó ösvény, a hátsó falon át, a város hátsó részében. A lámániták, vagyis a lámániták őrei éjszaka részegek; ezért küldjünk egy kiáltványt ezen nép közé, hogy gyűjtsék össze nyájaikat és csordáikat, hogy éjszaka a vadonba hajthassák őket.\n\n7 És parancsod szerint elmegyek és kifizetem a lámánitáknak az utolsó boradót, és részegek lesznek; és mi átmegyünk a titkos ösvényen a táboruk baloldalán, amikor ők részegek és alszanak.\n\n8 Így asszonyainkkal és gyermekeinkkel, nyájainkkal és csordáinkkal elmegyünk a vadonba; és Silóm földje körül fogunk menni.\n\n9 És lőn, hogy a király hallgatott Gedeon szavaira.\n\n10 És Limhi király összegyűjtette népével a nyájaikat; és elküldte a boradót a lámánitáknak; és több bort is küldött nekik, ajándékként; és azok bőven ittak a borból, melyet Limhi király küldött nekik.\n\n11 És lőn, hogy Limhi király népe éjszaka nyájaival és csordáival elment a vadonba, és Silóm földjét megkerülve mentek a vadonban, és Zarahemla földje felé vették útjukat, és Ammon és fivérei vezették őket.\n\n12 És vették mindazt az aranyukat, és ezüstjüket, és értékes dolgaikat, melyeket csak el tudtak vinni magukkal a vadonba, és élelmüket is; és folytatták az útjukat.\n\n13 És miután sok napig a vadonban voltak, megérkeztek Zarahemla földjére, és csatlakoztak Móziás népéhez, és az ő alattvalói lettek.\n\n14 És lőn, hogy Móziás örömmel fogadta őket, és feljegyzéseiket is átvette, és azokat a feljegyzéseket is, melyeket Limhi népe talált.\n\n15 És most lőn, hogy amikor a lámániták észrevették, hogy Limhi népe éjjel elment az országból, hadsereget küldtek a vadonba az üldözésükre.\n\n16 És miután két napig üldözték őket, nem tudták tovább követni a nyomaikat; ezért eltévedtek a vadonban.\n\n", "mosiah 23": "Beszámoló Almáról és az Úr népéről, akiket Noé király emberei a vadonba űztek.\n\nA 23. fejezettől a 24-ig bezárólag.\n\n[center][font_size=26]23. Fejezet[/font_size][/center]\n\n[i]Alma visszautasítja, hogy király legyen – Főpapként szolgál – Az Úr megfegyelmezi népét, és a lámániták elfoglalják Hélám földjét – Amulon, Noé király gonosz papjainak vezére, a lámánita király alattvalójaként uralkodik. Mintegy Kr.e. 145–121.[/i]\n\n1 Most Alma, miután figyelmeztette az Úr, hogy Noé király seregei rájuk fognak törni, és ő tudtára adta ezt népének, ezért azok összegyűjtötték nyájaikat, és vettek a gabonájukból, és a vadonba mentek Noé király seregei elől.\n\n2 És az Úr erőt adott nekik, úgyhogy Noé király emberei nem tudták utolérni és elpusztítani őket.\n\n3 És nyolc napi utat menekültek a vadonba.\n\n4 És elérkeztek egy földre, igen, méghozzá egy nagyon szép és tetszetős földre, egy tiszta vizű földre.\n\n5 És felütötték sátraikat, és elkezdték a földet művelni, és kezdtek épületeket építeni; igen, iparkodóak voltak, és rendkívül sokat dolgoztak.\n\n6 És a nép szerette volna, hogy Alma legyen a királyuk, mert népe szerette őt.\n\n7 De ő így szólt hozzájuk: Íme, nem tanácsos, hogy királyunk legyen, mert így szól az Úr: Ne tartsátok az egyik testet többre a másiknál, avagy egyik ember ne gondolja magát feljebbvalónak a másiknál; ezért azt mondom nektek, nem tanácsos, hogy királyotok legyen.\n\n8 Mindazonáltal, ha lehetséges volna, hogy mindig igaz férfiak legyenek a királyaitok, akkor jó lenne nektek, hogy legyen királyotok.\n\n9 De emlékezzetek Noé királynak és papjainak a gonoszságára; és én magam is csapdába estem, és sok olyan dolgot tettem, mely utálatos volt az Úr szemében, mely fájdalmas bűnbánatra vitt engem.\n\n10 Mindazonáltal, sok gyötrelem után az Úr meghallotta fohászaimat, és megválaszolta imáimat, és eszközzé tett engem a kezében, hogy közületek oly sokat elvezessek igazságának megismeréséhez.\n\n11 Mindazonáltal ezzel nem büszkélkedem, mert érdemtelen vagyok arra, hogy magammal büszkélkedjem.\n\n12 És most azt mondom nektek, hogy Noé király elnyomott benneteket, és az ő és az ő papjainak a rabságában voltatok, és ők gonoszságba vittek; ezért meg voltatok kötözve a gonoszság kötelékeivel.\n\n13 És most, mivel Isten hatalma kiszabadított ezekből a kötelékekből; igen, méghozzá Noé királynak és népének keze közül, és a bűn kötelékeiből is, ezért azt szeretném, ha megállnátok ebben a szabadságban, mellyel szabaddá tétettetek, és senkit nem bíznátok meg azzal, hogy király legyen felettetek.\n\n14 És azzal se bízzatok meg senkit, hogy a tanítótok vagy a vezetőtök legyen, hacsak nem Isten embere, aki az ő útjain jár és betartja a parancsolatait.\n\n15 Így Alma megtanította a népének, hogy mindenki úgy szeresse felebarátját, mint saját magát, hogy ne legyen köztük viszálykodás.\n\n16 És most Alma volt a főpapjuk, ő lévén egyházuk megalapítója.\n\n17 És lőn, hogy senki sem kapott felhatalmazást Istentől a prédikálásra vagy a tanításra, csak őáltala. Ezért minden papjukat és minden tanítójukat ő szentelte fel, és senkit nem szentelt fel, aki nem volt igaz ember.\n\n18 Ezért ők őrködtek népük felett, és az igazlelkűséggel kapcsolatos dolgokkal táplálták őket.\n\n19 És lőn, hogy kezdtek rendkívül boldogulni azon a földön; és Hélámnak nevezték el azt a földet.\n\n20 És lőn, hogy rendkívül sokasodtak és boldogultak Hélám földjén; és építettek egy várost, melyet Hélám városának neveztek el.\n\n21 Mindazonáltal az Úr jónak látja, hogy megfegyelmezze a népét; igen, próbára teszi a türelmüket és a hitüket.\n\n22 Mindazonáltal – aki belé helyezi bizalmát, az felemeltetik az utolsó napon. Igen, és így volt ez ezzel a néppel.\n\n23 Mert íme, meg fogom mutatni nektek, hogy rabságba vitték őket, és senki más nem tudta őket kiszabadítani, csak az Úr, az ő Istenük, igen, méghozzá Ábrahámnak, és Izsáknak és Jákóbnak az Istene.\n\n24 És lőn, hogy ő kiszabadította őket, és megmutatta nekik hatalmas hatalmát, és nagy volt az ő örömük.\n\n25 Mert íme, lőn, hogy amikor Hélám földjén, igen, Hélám városában voltak, míg a környező földeket művelték, íme, a lámániták egy serege jelent meg azon föld határán.\n\n26 Most lőn, hogy Alma testvérei elmenekültek a mezőikről, és Hélám városában gyűltek össze; és nagyon meg voltak ijedve a lámániták megjelenése miatt.\n\n27 De Alma elment és megállt közöttük, és buzdította őket, hogy ne féljenek, hanem emlékezzenek az Úrra, Istenükre, és ő ki fogja szabadítani őket.\n\n28 Ezért elcsitították a félelmeiket, és fohászkodni kezdtek az Úrhoz, hogy lágyítsa meg a lámániták szívét, hogy kíméljék meg őket, és feleségeiket és gyermekeiket.\n\n29 És lőn, hogy az Úr meglágyította a lámániták szívét. És Alma és testvérei elmentek és kezükbe adták magukat; és a lámániták birtokba vették Hélám földjét.\n\n30 Most a lámániták seregei, melyek Limhi király népét követték, sok napon át kóboroltak a vadonban.\n\n31 És íme, rátaláltak Noé király ezen papjaira, azon a helyen, amelyet Amulonnak neveztek; és elkezdték birtokolni Amulon földjét, és elkezdték művelni a földet.\n\n32 Most, ezen papok vezetőjének neve Amulon volt.\n\n33 És lőn, hogy Amulon könyörgött a lámánitáknak; és feleségeiket is elküldte, akik a lámániták leányai voltak, hogy könyörögjenek a testvéreiknek, hogy ne pusztítsák el a férjeiket.\n\n34 És a lámániták feleségeik miatt megkönyörültek Amulonon és testvérein, és nem pusztították el őket.\n\n35 És Amulon és testvérei csatlakoztak a lámánitákhoz, és a vadonban Nefi földje után kutatva mentek, mikor felfedezték Hélám földjét, amelyet Alma és testvérei birtokoltak.\n\n36 És lőn, hogy a lámániták megígérték Almának és testvéreinek, hogy ha megmutatják nekik a Nefi földjéhez vezető utat, akkor meghagyják az életüket és a szabadságukat.\n\n37 De miután Alma megmutatta nekik a Nefi földjéhez vezető utat, a lámániták nem voltak hajlandóak megtartani az ígéretüket; hanem őröket állítottak Hélám földje köré, Alma és testvérei fölé.\n\n38 És a maradék közülük elment Nefi földjére; és egy részük visszatért Hélám földjére, és magukkal hozták azon őrök feleségeit és gyermekeit is, akiket azon a földön hagytak vala.\n\n39 És a lámániták királya megengedte Amulonnak, hogy király és uralkodó legyen népe felett, akik Hélám földjén voltak; mindazonáltal nem kapott hatalmat semmi olyan dolog megtételére, mely a lámániták királyának akarata ellenére volt.\n\n", "mosiah 24": "[center][font_size=26]24. Fejezet[/font_size][/center]\n\n[i]Amulon üldözi Almát és népét – Halállal fenyegetik őket, ha imádkoznak – Az Úr gondoskodik róla, hogy könnyűnek tűnjenek a terheik – Kiszabadítja őket a rabságból, és visszatérnek Zarahemlába. Mintegy Kr.e. 145–120.[/i]\n\n1 És lőn, hogy Amulon kegyet talált a lámániták királyának szemei előtt; ezért a lámániták királya megengedte neki és testvéreinek, hogy kijelölt tanítók legyenek népe felett, igen, méghozzá azon népek felett, akik Semlón földjén, és Silóm földjén és Amulon földjén voltak.\n\n2 Mert a lámániták birtokukba vették mindezen földeket; ezért a lámániták királya királyokat jelölt ki mindezen földek felett.\n\n3 És most a lámániták királyának neve Lámán volt, és atyja neve után nevezték el; és ezért Lámán királynak hívták. És számos nép felett volt király.\n\n4 És Amulon testvérei közül tanítókat jelölt ki minden olyan földön, melyet az ő népe birtokolt; és így kezdték el tanítani Nefi nyelvét az összes lámánita nép között.\n\n5 És olyan nép voltak, mely barátságos egymással; mindazonáltal nem ismerték Istent; és Amulon testvérei sem tanítottak nekik semmit az Úrról, Istenükről, és Mózes törvényéről sem; és Abinádi szavait sem tanították nekik;\n\n6 De arra megtanították őket, hogy vezessék a feljegyzésüket, és hogy írhatnak egymásnak.\n\n7 És így a lámániták kezdtek gyarapodni a javakban, és kezdtek kereskedni egymással, és naggyá válni, és kezdtek ravasz és bölcs néppé válni, ami a világ bölcsességét illeti; igen, nagyon ravasz néppé, és mindenféle gonoszságban és fosztogatásban lelték örömüket, kivéve, ha az a saját testvéreik között volt.\n\n8 És most lőn, hogy Amulon kezdett hatalmat gyakorolni Alma és testvérei felett, és üldözni kezdte őt, és gyermekeivel üldöztette azok gyermekeit.\n\n9 Mert Amulon ismerte Almát és tudta, hogy egyike volt a király papjainak, és hogy ő volt az, aki hitte Abinádi szavait, és kiűzték a király elől, és ezért haragudott rá; mert Lámán király alattvalója volt, mégis hatalmat gyakorolt felettük, és munkákkal terhelte meg őket, és munkafelügyelőket helyezett föléjük.\n\n10 És lőn, hogy oly nagyok voltak a megpróbáltatásaik, hogy kezdtek buzgón Istenhez fohászkodni.\n\n11 És Amulon megparancsolta nekik, hogy hagyják abba fohászaikat, és őröket állított föléjük, hogy figyeljék őket, és ha valakit rajta kapnak, hogy Istenhez fohászkodik, azt öljék meg.\n\n12 És Alma és népe nem emelték fel szavukat az Úrhoz, Istenükhöz, de kiöntötték neki a szívüket, és ő ismerte szívük gondolatait.\n\n13 És lőn, hogy megpróbáltatásaikban szólt hozzájuk az Úr szava, mondván: Emeljétek fel a fejeteket és vigasztalódjatok meg, mert tudok a szövetségről, melyet velem kötöttetek; és én szövetséget fogok kötni a népemmel, és kiszabadítom őket a rabságból.\n\n14 És megkönnyítem a terheket is, melyeket a vállaitokra raktak, hogy még csak nem is érzitek azokat a hátatokon, méghozzá az alatt, míg rabságban vagytok; és ezt azért fogom megtenni, hogy ezentúl tanúkként állhassatok nekem, és hogy biztosan tudhassátok, hogy én, az Úristen meglátogatom népemet a megpróbáltatásaikban.\n\n15 És most lőn, hogy a terhek, melyeket Almára és testvéreire helyeztek, könnyűvé tétettek; igen, az Úr megerősítette őket, hogy könnyen el tudják viselni a terheiket, és ők vidáman és türelmesen vetették alá magukat az Úr minden akaratának.\n\n16 És lőn, hogy oly nagy volt hitük és türelmük, hogy ismét szólt hozzájuk az Úr szava, mondván: Vigasztalódjatok meg, mert holnap kiszabadítalak benneteket a rabságból.\n\n17 És így szólt Almához: Te menj ezen nép előtt, és én veled megyek és kiszabadítom ezt a népet a rabságból.\n\n18 Most lőn, hogy Alma és népe éjnek idején összeszedték nyájaikat, és összeszedtek a gabonájukból is; igen, méghozzá az egész éjnek idején folyamatosan szedték össze a nyájaikat.\n\n19 És reggel az Úr mély álmot bocsátott a lámánitákra, igen, és minden munkafelügyelőjük mély álomban volt.\n\n20 És Alma és népe elment a vadonba; és miután egész nap mentek, egy völgyben felütötték sátraikat, és a völgyet elnevezték Almának, mert ő vezette útjukat a vadonban.\n\n21 Igen, és Alma völgyében köszöneteikkel árasztották el Istent, mert irgalmas volt hozzájuk, és könnyített terheiken, és kiszabadította őket a rabságból; mert rabságban voltak, és senki nem tudta volna kiszabadítani őket, csakis az Úr, az Istenük.\n\n22 És köszönetet mondtak Istennek, igen, mind a férfiaik, és mind az asszonyaik, és mind a gyermekeik, akik beszélni tudtak, Istenük dicséretére emelték fel a szavukat.\n\n23 És most az Úr így szólt Almához: Siess, menj ki magad és ez a nép erről a földről, mert a lámániták felébredtek és üldöznek téged; ezért menjetek ki erről a földről, és én meg fogom állítani a lámánitákat ebben a völgyben, hogy ne jöjjenek tovább ezen nép nyomában.\n\n24 És lőn, hogy eltávoztak a völgyből, és a vadonba vették útjukat.\n\n25 És miután tizenkét napig voltak a vadonban, megérkeztek Zarahemla földjére; és Móziás király is örömmel fogadta őket.\n\n", "mosiah 25": "[center][font_size=26]25. Fejezet[/font_size][/center]\n\n[i]Mulek leszármazottjai Zarahemlában nefitákká lesznek – Hallanak Alma és Zeniff népéről – Alma megkereszteli Limhit és egész népét – Móziás felhatalmazza Almát, hogy megszervezze Isten egyházát. Mintegy Kr.e. 120.[/i]\n\n1 És most, Móziás király összehivatta az egész népet.\n\n2 Most, Nefi gyermekeiből nem volt olyan sok, illetve azokból, akik Nefi leszármazottjai voltak, nem volt olyan sok, mint Zarahemla népéből, akik Mulek leszármazottjai voltak, és azokból, akik vele jöttek a vadonba.\n\n3 És Nefi népéből és Zarahemla népéből nem volt olyan sok, mint a lámánitákból; igen, feleannyian sem voltak.\n\n4 És most Nefi egész népe összegyűlt, és Zarahemla egész népe is, és két csoportban gyűltek össze.\n\n5 És lőn, hogy Móziás elolvasta és felolvastatta népének Zeniff feljegyzéseit; igen, elolvasta Zeniff népének feljegyzéseit, attól az időtől fogva, hogy Zarahemla földjét elhagyták, addig, amíg ismét vissza nem tértek.\n\n6 És Almának és testvéreinek a beszámolóját is elolvasta, és minden megpróbáltatásukat, attól az időtől fogva, hogy Zarahemla földjét elhagyták, addig az időig, amíg ismét vissza nem tértek.\n\n7 És most, amikor Móziás bevégezte a feljegyzések olvasását, csodálkozás és ámulat sújtott le népére, akik azon a földön maradtak.\n\n8 Mert nem tudták, mit gondoljanak; mert amikor azokat látták, akik a rabságból kiszabadultak, akkor rendkívül nagy örömmel teltek el.\n\n9 Továbbá amikor azokra a testvéreikre gondoltak, akiket megöltek a lámániták, akkor bánat töltötte el őket, és még sok bánatos könnyet is hullattak.\n\n10 Továbbá amikor Isten közvetlen jóságára gondoltak, és hatalmára, mellyel Almát és testvéreit kiszabadította a lámániták keze közül és a rabságból, akkor felemelték a szavukat és köszönetet mondtak Istennek.\n\n11 Továbbá amikor a lámánitákra gondoltak, akik testvéreik voltak, azok bűnös és szennyes állapotára, akkor fájdalommal és kínnal teltek el azok lelkének jólétéért.\n\n12 És lőn, hogy azoknak, akik Amulonnak és testvéreinek, vagyis azoknak voltak a gyermekeik, akik feleségül vették a lámániták leányait, nem tetszett atyáik viselkedése, és nem akarták többé, hogy atyáik nevén hívják őket, ezért magukra vették Nefi nevét, hogy Nefi gyermekeinek hívhassák őket, és azok közé számláltassanak, akiket nefitáknak hívtak.\n\n13 És most Zarahemla egész népét a nefitákhoz számlálták, és ezt azért, mert a királyságot senki másra nem ruházták rá, csakis azokra, akik Nefi leszármazottjai voltak.\n\n14 És most lőn, hogy amikor Móziás bevégezte a néphez intézett beszédet és felolvasást, azt kívánta, hogy Alma is szóljon a néphez.\n\n15 És Alma szólt hozzájuk, míg azok nagy csoportokban voltak összegyűlve, és egyik csoporttól a másikig ment, bűnbánatról és az Úrba vetett hitről prédikálva a népnek.\n\n16 És buzdította Limhi és testvérei népét, mindazokat, akik kiszabadultak a rabságból, hogy emlékezzenek rá, hogy az Úr volt az, aki kiszabadította őket.\n\n17 És lőn, hogy miután Alma sok dolgot tanított a népnek, és bevégezte a hozzájuk intézett beszédet, Limhi király szerette volna, ha megkeresztelkedhet; és egész népe is szerette volna, ha ők is megkeresztelkedhetnek.\n\n18 Ezért Alma bement a vízbe és megkeresztelte őket; igen, oly módon keresztelte meg őket, ahogyan testvéreit a Mormon vizében; igen, és ahányat megkeresztelt, azok mind Isten egyházához tartoztak; és ez Alma szavaiba vetett hitük miatt volt.\n\n19 És lőn, hogy Móziás király megengedte Almának, hogy gyülekezeteket alapítson szerte Zarahemla egész földjén; és hatalmat adott neki, hogy papokat és tanítókat rendeljen el minden gyülekezetnek.\n\n20 És ezt azért tették, mert olyan sok volt a nép, hogy nem tudta volna egy tanító irányítani őket; és Isten szavát sem tudták volna mindannyian egy gyülekezetben hallgatni;\n\n21 Ezért különböző csoportokban gyűltek össze, melyeket gyülekezeteknek hívtak; minden gyülekezetnek megvoltak a papjai és a tanítói, és minden pap aszerint tanította az igét, ahogyan azt Alma szája átadta neki.\n\n22 És így, annak ellenére, hogy sok gyülekezet volt, egy egyház voltak, igen, méghozzá Isten egyháza; mert egyik gyülekezetben sem prédikáltak semmi mást, csak bűnbánatot és az Istenbe vetett hitet.\n\n23 És most hét gyülekezet volt Zarahemla földjén. És lőn, hogy aki szerette volna Krisztus, vagyis Isten nevét magára venni, az csatlakozott Isten gyülekezeteihez;\n\n24 És Isten népének nevezték őket. És az Úr kitöltötte rájuk Lelkét, és áldottak voltak, és boldogultak azon a földön.\n\n", "mosiah 26": "[center][font_size=26]26. Fejezet[/font_size][/center]\n\n[i]A hitetlenek az Egyház tagjai közül sokat bűnbe visznek – Alma az örök élet ígéretét kapja – Mindazok, akik bűnbánatot tartanak és megkeresztelkednek, megbocsátást nyernek – A bűnben élő egyháztagok, akik bűnbánatot tartanak és vallomást tesznek Almának és az Úrnak, megbocsáttatnak; máskülönben nem számláltatnak az egyház népe közé. Mintegy Kr.e. 120–100.[/i]\n\n1 Most lőn, hogy sokan voltak a felnövekvő nemzedékből, akik nem voltak képesek Benjámin király szavainak megértésére, mert kisgyermekek voltak abban az időben, amikor szólt a népéhez; és nem hitték atyáik hagyományait.\n\n2 Nem hitték, amit a halottak feltámadását illetően mondottak vala, és Krisztus eljövetelét illetően sem hitték.\n\n3 És most, hitetlenségük miatt nem tudták megérteni Isten szavát; és szívük megkeményedett.\n\n4 És nem akartak megkeresztelkedni; és az egyházhoz sem akartak szegődni. Így hitükre nézve különálló emberek voltak, és ezután úgy is maradtak, méghozzá testi és bűnös állapotukban; mert nem akarták az Urat, Istenüket szólítani.\n\n5 És most Móziás uralkodása alatt feleannyian sem voltak, mint Isten népe; de a testvérek közötti széthúzások miatt többen lettek.\n\n6 Mert lőn, hogy hízelgő szavaikkal sok embert félrevezettek, aki az egyházban volt, és sok bűn elkövetésére vitték őket; ezért szükségessé vált, hogy az egyház megintse azokat, akik bűnt követtek el, és az egyházban voltak.\n\n7 És lőn, hogy a papok elé vitték őket, és a papoknak a tanítók adták át őket; és a papok Alma elé vitték őket, aki a főpap volt.\n\n8 Most Móziás király Almának adta a felhatalmazást az egyház felett.\n\n9 És lőn, hogy Alma semmit nem tudott róluk; de sok tanú volt ellenük; igen, számos ember előállt és tanúságot tett a gonoszságukról.\n\n10 Most azelőtt semmi ilyen dolog nem történt az egyházban; ezért Alma nyugtalankodott lelkében, és a király elé vitette őket.\n\n11 És így szólt a királyhoz: Íme, itt vannak sokan, akiket eléd hoztunk, akiket vádolnak a testvéreik; igen, és különböző gonoszságokon érték őket. És nem bánják meg a gonoszságaikat; ezért eléd hoztuk őket, hogy bűntetteik szerint megítélhesd őket.\n\n12 De Móziás király így szólt Almához: Íme, én nem ítélem meg őket; ezért ítéletre őket kezedbe adom.\n\n13 És most Alma ismét nyugtalankodott lelkében; és elment és megkérdezte az Urat, hogy mit tegyen ezen ügyet illetően, mert félt, hogy helytelenül tesz Isten szemében.\n\n14 És lőn, hogy miután teljes lelkét kiöntötte Istennek, az Úr hangja szólt hozzá, mondván:\n\n15 Áldott vagy te, Alma, és áldottak azok, akik a Mormon vizében megkeresztelkedtek. Áldott vagy te, mivel rendkívüli hited van Abinádi szolgám puszta szavaiban.\n\n16 És áldottak ők, rendkívüli hitük miatt pusztán azon szavakban, melyeket elmondtál nekik.\n\n17 És áldott vagy te, mert gyülekezetet alapítottál ezen nép között; és megmaradnak, és az én népem lesznek.\n\n18 Igen, áldott ez a nép, mely hajlandó viselni a nevemet; mert az én nevemen fogják őket szólítani; és az enyémek.\n\n19 És mert engem kérdeztél a vétkest illetően, áldott vagy.\n\n20 Az én szolgám vagy, és én szövetséget kötök veled, hogy örök életed lesz; és engem fogsz szolgálni, és az én nevemben indulsz és gyűjtöd össze juhaimat.\n\n21 És az, aki meghallja hangomat, az én juhom lesz; és őt fogadjátok be az egyházba, és őt fogom én is befogadni.\n\n22 Mert íme, ez az én egyházam; aki megkeresztelkedik, az a bűnbánatra keresztelkedjen. És akit befogadtok, az higgyen az én nevemben; és neki nagylelkűen meg fogok bocsátani.\n\n23 Mert én vagyok az, aki magamra veszem a világ bűneit, mert én vagyok az, aki őket teremtette; és én vagyok az, aki jobb kezem felől helyet adok annak, aki mindvégig hisz.\n\n24 Mert íme, az én nevemben szólítják őket; és ha ismernek engem, akkor előjönnek, és jobb kezem felől örökös hely lesz számukra.\n\n25 És lőn, hogy amikor a második harsona felhangzik, akkor azok jönnek elő, akik sohasem ismertek engem, és elém állnak.\n\n26 És akkor tudni fogják, hogy én vagyok az Úr, az ő Istenük, hogy én vagyok a Megváltójuk; de ők nem akarták a megváltást.\n\n27 És én akkor megvallom nekik, hogy soha nem ismertem őket; és örök tűzre távoznak, mely az ördögnek és az ő angyalainak van elkészítve.\n\n28 Ezért mondom neked, hogy aki nem akarja hangomat meghallani, azt ne fogadjátok be az egyházamba, mert azt nem fogadom majd be az utolsó napon.\n\n29 Ezért azt mondom neked, menj; és aki vétkezik ellenem, azt ítéld meg azon bűnök szerint, melyeket elkövetett; és ha bűneit bevallja előtted és előttem, és őszinte szívvel bűnbánatot tart, annak bocsáss meg, és én is meg fogok neki bocsátani.\n\n30 Igen, és amilyen gyakran népem bűnbánatot tart, én meg fogom nekik bocsátani az ellenem elkövetett vétkeiket.\n\n31 És egymásnak is bocsássátok meg a vétkeiteket; mert bizony mondom neked, hogy az, aki nem bocsátja meg felebarátja vétkeit, amikor az azt mondja, hogy bűnbánatot tart, az kárhoztatás alá helyezi magát.\n\n32 Most azt mondom neked, menj; és aki nem bánja meg bűneit, azt ne számlálják az én népem közé; és mostantól fogva ehhez tartsátok magatokat.\n\n33 És lőn, hogy amikor Alma e szavakat meghallgatta, leírta őket, hogy meglegyenek neki, és hogy Isten parancsolatai szerint ítélhesse meg azon egyház népét.\n\n34 És lőn, hogy Alma ment, és az Úr szava szerint ítélte meg azokat, akiket gonoszságon értek.\n\n35 És aki megbánta bűneit és bevallotta azokat, azt az egyház népe közé számlálták.\n\n36 És azokat, akik nem akarták bevallani a bűneiket, és megbánni a gonoszságukat, azokat nem számlálták az egyház népe közé, és kitörölték a neveiket.\n\n37 És lőn, hogy Alma az egyház minden ügyét irányította; és kezdtek ismét békében élni és rendkívül gyarapodni az egyház ügyeiben, körültekintően járva Isten előtt, sokakat befogadván és sokakat megkeresztelvén.\n\n38 És most mindezen dolgokat tette Alma és szolgatársai, akik az egyház felett elnököltek, teljes szorgalommal járva, minden dologban Isten igéjét tanítva, mindenféle megpróbáltatásokat elszenvedve, mert üldözték őket mindazok, akik nem tartoztak Isten egyházához.\n\n39 És intették testvéreiket; és ők is intve voltak, méghozzá mindenkit bűnei szerint, avagy azon bűnök szerint, melyet elkövetett, intette Isten szava; és Isten megparancsolta nekik, hogy szüntelenül imádkozzanak, és minden dologban adjanak hálát.\n\n", "mosiah 27": "[center][font_size=26]27. Fejezet[/font_size][/center]\n\n[i]Móziás megtiltja az üldöztetést és egyenlőséget parancsol – Az ifjabb Alma és Móziás négy fia az egyház elpusztítására törekednek – Egy angyal jelenik meg és megparancsolja nekik, hogy hagyjanak fel gonosz cselekedeteikkel – Almát némaság sújtja – Az egész emberiségnek újjá kell születnie ahhoz, hogy szabadulást nyerjen – Alma és Móziás fiai örvendetes híreket jelentenek ki. Mintegy Kr.e. 100–92.[/i]\n\n1 És most lőn, hogy a hitetlenek által az egyházat ért üldöztetések oly súlyosak lettek, hogy az egyház kezdett zúgolódni és panaszkodni a vezetőiknek ez ügyben; és panaszkodtak Almának. És Alma Móziás királyuk elé vitte az ügyet. És Móziás tanácskozott a papjaival.\n\n2 És lőn, hogy Móziás király kiáltványt küldött szét, szerte a környező földeken, hogy egyetlen hitetlen se üldözzön senkit azok közül, akik Isten egyházához tartoznak.\n\n3 És szigorú parancsolat volt szerte a gyülekezetekben, hogy ne legyenek közöttük üldöztetések, hogy egyenlőség legyen minden ember között;\n\n4 Hogy ne engedjék, hogy kevélység vagy gőg zavarja meg békességüket; hogy minden ember annyira becsülje felebarátját, mint saját magát, saját kezével dolgozva önmaga eltartásáért.\n\n5 Igen, és minden papjuk és tanítójuk dolgozzon saját kezével az eltartásáért, minden esetben, kivéve betegség vagy nagy ínség idején; és ezen dolgokat megtéve bővelkedtek Isten kegyelmében.\n\n6 És ismét nagy béke honolt az országban; és kezdett igen számos lenni a nép, és elkezdtek szétszóródni a föld színén, igen, északra és délre, keletre és nyugatra, nagy városokat és falvakat építve azon föld minden táján.\n\n7 És az Úr meglátogatta őket és felvirágoztatta őket, és nagy és gazdag néppé lettek.\n\n8 Most Móziás fiait a hitetlenek közé számlálták; és Almának egyik fiát is közéjük számlálták, akit atyja után Almának hívtak; azonban nagyon gonosz és bálványimádó ember lett belőle. És ő a sok szó embere volt, és sok hízelgést szólt a népnek; ezért a nép közül sokakat rávitt, hogy az ő gonoszságainak mintájára cselekedjenek.\n\n9 És nagy akadályává vált Isten egyháza felvirágozásának; ellopván a nép szívét; nagy széthúzást okozva a nép között; lehetőséget adva Isten ellenségének, hogy hatalmat gyakoroljon felettük.\n\n10 És most lőn, hogy míg Isten egyházának elpusztítására törekedve járt-kelt, mert Móziás fiaival titokban járva-kelve törekedett az egyház elpusztítására, és arra, hogy az Úr népét félrevezesse, ellentétben Isten, vagy még a király parancsolataival is –\n\n11 És ahogy mondtam nektek, amint éppen Isten ellen lázadva jártak-keltek, íme, az Úr angyala megjelent nekik, és leereszkedett, mintha egy felhőben lett volna; és mintha mennydörgés hangján szólt volna, mely megrengette a földet, melyen álltak;\n\n12 És oly nagy volt a megdöbbenésük, hogy a földre rogytak, és nem értették meg a szavakat, melyeket szólt hozzájuk.\n\n13 Mindazonáltal ő ismét kiáltott, mondván: Alma, kelj fel és állj elő, mert miért üldözöd Isten egyházát? Mert így szólt az Úr: Ez az én egyházam, és én fogom megalapítani azt; és semmi nem dönti majd meg, csakis népem vétke.\n\n14 Továbbá így szólt az angyal: Íme, az Úr meghallgatta népe imáit és szolgájának, Almának az imáit is, aki a te atyád; mert ő nagy hittel imádkozott téged illetően, hogy eljuthassál az igazság megismeréséhez; ezért, ebből a célból jöttem, hogy meggyőzzelek téged Isten hatalmáról és felhatalmazásáról, hogy szolgáinak imái az ő hitük szerint lehessenek megválaszolva.\n\n15 És most, íme, vitathatod-e Isten hatalmát? Mert íme, nem rázza-e meg hangom a földet? És emellett nem láthatsz-e engem magad előtt? És engem Istentől küldtek.\n\n16 Most azt mondom neked: Menj és emlékezz atyáid fogságára Hélám földjén és Nefi földjén; és emlékezz rá, hogy ő milyen nagy dolgokat tett értük; mert rabságban voltak, és ő kiszabadította őket. És most azt mondom neked, Alma, menj utadra, és ne törekedj többé az egyház elpusztítására, hogy imáik válaszra találjanak, és még akkor se tedd ezt, ha azt akarod, hogy te magad ki legyél taszítva.\n\n17 És most, lőn, hogy ezek voltak az utolsó szavak, melyeket az angyal Almához szólt, és eltávozott.\n\n18 És most, Alma és azok, akik vele voltak, ismét a földre rogytak, mert oly nagy volt a megdöbbenésük; mert saját szemükkel látták az Úrnak egy angyalát; és mennydörgéshez hasonló volt a hangja, mely megrázta a földet; és tudták, hogy csakis Isten hatalma lehetett az, mely úgy megrázhatta a földet és úgy megremegtethette azt, mintha szét akarna hasadni.\n\n19 És most, Alma megdöbbenése oly nagy volt, hogy megnémult, így nem tudta kinyitni a száját; igen, és gyenge lett, méghozzá annyira, hogy nem tudta megmozdítani a kezeit; ezért azok, akik vele voltak, fogták, és tehetetlenül vitték egészen addig, míg az atyja elé nem fektették.\n\n20 És atyjának mindent elismételtek, ami velük történt; és atyja örvendezett, mert tudta, hogy ez Isten hatalma volt.\n\n21 És sok embert hívott össze, hogy tanúi lehessenek annak, amit az Úr a fiáért tett, és azokért is, akik vele voltak.\n\n22 És összehívatta a papokat; és azok böjtölni kezdtek, és imádkozni az Úrhoz, Istenükhöz, hogy nyissa meg Alma száját, hogy szólhasson, és azért is, hogy végtagjai visszanyerjék az erejüket – hogy a nép szeme megnyílhasson, hogy lássák és tudjanak Isten jóságáról és dicsőségéről.\n\n23 És lőn, hogy miután két nap és két éjszaka folyamán böjtöltek és imádkoztak, Alma végtagjai visszanyerték erejüket, és felállt és beszélni kezdett hozzájuk, kérve őket, hogy vigasztalódjanak:\n\n24 Mert, mondta ő, megbántam bűneim, és megváltott az Úr; íme, a Lélektől születtem.\n\n25 És az Úr így szólt hozzám: Ne csodálkozz azon, hogy az egész emberiségnek, igen, férfiaknak és nőknek, minden nemzetnek, nemzetségnek, nyelvnek és népnek újjá kell születnie; igen, Istentől kell születnie, megváltozva testi és bukott állapotukból az igazlelkűségnek egy állapotába, megváltatván Isten által, fiaivá és leányaivá lévén;\n\n26 És így új teremtmények lesznek; és ha nem teszik meg ezt, akkor semmiképpen sem örökölhetik Isten királyságát.\n\n27 Azt mondom neked, hogy ha nem ez történik, akkor ki kell hogy taszítsák őket; és ezt tudom, mert én is majdnem ki lettem taszítva.\n\n28 Mindazonáltal, miután sok gyötrelmen vergődtem át, a bűnbánatban majdnem a halálig, az Úr irgalmában jónak látta, hogy örökkévaló égésből ragadjon ki engem, és Istentől születtem.\n\n29 Lelkem megváltatott a keserűség gubacsától és a gonoszság kötelékeitől. A legsötétebb szakadékban voltam; de most Isten csodálatos világosságát látom. Lelkemet örök gyötrelem kínozta; de kiragadtak, és lelkem nem fáj többé.\n\n30 Elutasítottam Megváltómat, és megtagadtam azt, amit atyáink szólottak vala; de most, mivel láthatják, hogy el fog jönni, és hogy ő minden általa teremtett teremtményről megemlékezik, mindenkinek ki fogja nyilvánítani magát.\n\n31 Igen, minden térd meghajlik, és minden száj megvall előtte. Igen, méghozzá az utolsó napon, amikor minden ember odaáll, hogy megítéltessen általa, akkor fogják megvallani, hogy ő Isten; akkor fogják megvallani azok, akik Isten nélkül élnek a világban, hogy igazságos rajtuk egy örökkévaló büntetés ítélete; és remegni és reszketni fognak, és visszarettennek mindent átvizsgáló szemének pillantása alatt.\n\n32 És most lőn, hogy attól az időtől fogva Alma és azok, akik Almával voltak, amikor az angyal megjelent nekik, tanítani kezdték a népet, körös-körül járva-kelve szerte az országban, minden embernek hirdetve azon dolgokat, melyeket hallottak és láttak, és Isten szavát prédikálva sok gyötrelem közepette, és nagyon üldözték őket azok, akik hitetlenek voltak, és közülük sokan megütötték őket.\n\n33 De mindezek ellenére sok vigaszt nyújtottak az egyháznak, megerősítvén a hitüket, és buzdítván őket hosszútűréssel és sok vajúdással, hogy tartsák be Isten parancsolatait.\n\n34 És négyen közülük Móziás fiai voltak; és a nevük Ammon, és Áron, és Omner és Himni volt; ezek voltak Móziás fiainak nevei.\n\n35 És bejárták Zarahemla egész földjét, és elmentek mindazon nép közé, mely Móziás király uralma alá tartozott, buzgón igyekezve mindazt a kárt helyrehozni, amit az egyháznak okoztak vala, megvallván minden bűnüket, és hirdetvén mindazon dolgokat, melyeket láttak vala, és elmagyarázva a próféciákat és a szentírásokat mindazoknak, akik hallani akarták őket.\n\n36 És így eszközök voltak Isten kezében, sokakat vezetvén el az igazság megismeréséhez, igen, Megváltójuk megismeréséhez.\n\n37 És mily áldottak ők! Mert békességet hirdettek; jó híreket hirdettek a jót illetően; és kijelentették a népnek, hogy az Úr uralkodik.\n\n", "mosiah 28": "[center][font_size=26]28. Fejezet[/font_size][/center]\n\n[i]Móziás fiai elmennek prédikálni a lámánitáknak – A két látnoki követ felhasználva Móziás lefordítja a járedita lemezeket. Mintegy Kr.e. 92.[/i]\n\n1 Most lőn, hogy miután Móziás fiai mindezen dolgokat megtették, magukkal vittek néhány embert, és visszatértek atyjukhoz, a királyhoz, és azt kívánták tőle, engedje meg nekik, hogy ezekkel, akiket kiválasztottak, felmehessenek Nefi földjére, hogy prédikálhassák a dolgokat, melyeket hallottak, és hogy Isten szavából adhassanak testvéreiknek, a lámánitáknak –\n\n2 Hogy talán elvezethessék őket az Úr, Istenük megismeréséhez, és meggyőzhessék őket atyáik gonoszságáról; és hogy talán kigyógyíthassák őket a nefiták iránti gyűlöletükből, hogy ők is eljuthassanak oda, hogy örvendezzenek az Úrban, Istenükben, hogy barátságosak lehessenek egymás iránt, és hogy sehol ne legyen több viszálykodás mindazon a földön, melyet az Úr, az ő Istenük adott nekik.\n\n3 Most vágytak rá, hogy a szabadítás minden teremtménynek hirdetve legyen, mert nem tudták elviselni, hogy egyetlen emberi lélek is elvesszen; igen, még annak a puszta gondolata is megremegtette és megreszkettette őket, hogy egyetlen lélek is végtelen gyötrelmet szenvedjen el.\n\n4 Így dolgozott rajtuk az Úr Lelke, mert valamikor a leghitványabb bűnözők voltak. És az Úr az ő végtelen irgalmában jónak látta, hogy megkímélje őket; mindazonáltal gonoszságaik miatt sok kínt szenvedett el a lelkük, sokat szenvedtek és féltek, hogy örökre ki lesznek taszítva.\n\n5 És lőn, hogy sok napig könyörögtek atyjuknak, hogy Nefi földjére felmehessenek.\n\n6 És Móziás király elment és megkérdezte az Urat, hogy engedje-e fiait felmenni a lámániták közé, hogy prédikálják az igét.\n\n7 És az Úr így szólt Móziáshoz: Engedd felmenni őket, mert sokan fognak hinni a szavaiknak, és azoknak örök élete lesz; és én ki fogom szabadítani fiaidat a lámániták kezéből.\n\n8 És lőn, hogy Móziás megengedte, hogy felmenjenek, és kívánságuk szerint cselekedjenek.\n\n9 És ők a vadonba vették útjukat, hogy felmenjenek és prédikálják az igét a lámániták között; és cselekedeteikről majd ezután fogok beszámolót adni.\n\n10 Most, Móziás királynak nem volt senkije, akire ráruházza a királyságot, mert fiai közül nem volt egy sem, aki hajlandó lett volna a királyságot elfogadni.\n\n11 Ezért vette a feljegyzéseket, melyek a rézlemezekre voltak vésve, és Nefi lemezeit is, és mindazon dolgokat, melyeket Isten parancsolatai szerint megtartott és megőrzött, miután lefordította és leíratta a feljegyzéseket, amelyek azokon az aranylemezeken voltak, melyeket Limhi emberei találtak meg, amelyeket Limhi kezei adtak át neki;\n\n12 És ezt népe nagy sóvárgása miatt tette; mert szerfelett vágytak rá, hogy tudjanak arról a népről, amely elpusztult.\n\n13 És most lefordította őket annak a két kőnek a segítségével, melyek egy ív két szegélyére voltak erősítve.\n\n14 Most, ezek a dolgok a kezdettől fogva arra a célra voltak elkészítve és továbbadva nemzedékről nemzedékre, hogy nyelveket fordítsanak;\n\n15 És az Úr keze tartotta meg és őrizte meg őket azért, hogy minden teremtmény előtt, aki ezt a földet birtokolja, felfedhesse népe gonoszságait és utálatosságait;\n\n16 És aki ezeket birtokolja, azt látnoknak hívják, a régi idők szokása szerint.\n\n17 Most, miután Móziás befejezte ezeknek a feljegyzéseknek a fordítását, íme, az beszámolót adott arról a népről, mely elpusztult, attól az időtől, hogy elpusztultak, vissza a nagy torony építéséig, amikor az Úr összezavarta az emberek nyelvét, és szét lettek szórva az egész föld színén, igen, méghozzá attól az időtől vissza egészen Ádám teremtéséig.\n\n18 Most, ez a beszámoló rendkívüli gyászolásra indította Móziás népét; igen, bánat töltötte el őket; mindazonáltal sok ismeretet adott nekik, melynek örültek.\n\n19 És ez a beszámoló ezután lesz leírva; mert íme, tanácsos, hogy minden ember megismerje azon dolgokat, melyek ebben a beszámolóban vannak leírva.\n\n20 És most, amint azt már mondtam nektek, miután Móziás király megtette ezeket a dolgokat, vette a rézlemezeket, és mindazon dolgokat, melyeket megtartott vala, és Almára ruházta őket, aki Alma fia volt; igen, mind a feljegyzéseket, és a fordító eszközöket is, és ezeket ráruházta, és megparancsolta neki, hogy tartsa meg és őrizze meg őket, és a népről is vezessen feljegyzést, egyik nemzedéktől a másikig adva tovább azokat, éppen úgy, ahogy attól az időtől fogva továbbadták őket, hogy Lehi elhagyta Jeruzsálemet.\n\n", "mosiah 29": "[center][font_size=26]29. Fejezet[/font_size][/center]\n\n[i]Móziás indítványozza, hogy bírákat válasszanak király helyett – A hamislelkű királyok bűnbe viszik népüket – A nép hangja főbírónak választja az ifjabb Almát – Ő főpap is az egyház felett – Az idősebb Alma és Móziás meghalnak. Mintegy Kr.e. 92–91.[/i]\n\n1 Most amikor Móziás király ezt megtette, szétküldetett az egész országban, mind a népek közé, mert tudni szerette volna, hogy mit akarnak, ki legyen a királyuk.\n\n2 És lőn, hogy megjött a nép hangja, mondván: Azt kívánjuk, hogy Áron, a te fiad legyen a királyunk és az uralkodónk.\n\n3 Most, Áron ezelőtt felment Nefi földjére, ezért a király nem tudta ráruházni a királyságot; és Áron nem is akarta magára vállalni a királyságot; és Móziás fiai közül sem volt hajlandó senki magára vállalni a királyságot.\n\n4 Ezért Móziás király ismét küldetett a nép közé; igen, méghozzá írott szót küldött a nép közé. És ezek voltak a leírt szavak, mondván:\n\n5 Íme, Ó ti népem, vagyis testvéreim, mert én annak tartalak benneteket, szeretném, ha megfontolnátok azt az ügyet, aminek a megfontolására felhívást kaptatok – mert szeretnétek, hogy királyotok legyen.\n\n6 Most, én kijelentem nektek, hogy az, akihez a királyság jog szerint tartozik, visszautasította azt, és nem akarja magára vállalni a királyságot.\n\n7 És most, ha egy másikat neveznének ki a helyében, íme, félek tőle, hogy viszálykodások támadnának közöttetek. És ki tudja, hogy a fiam, akit a királyság megillet, nem haragszik-e meg, és nem viszi-e magával ezen nép egy részét, mely háborúkat és viszálykodásokat okozna közöttetek, ami sok vérontásnak és az Úr útja elferdítésének lenne okozója, igen, és sok ember lelkét pusztítaná el.\n\n8 Most, azt mondom nektek, legyünk bölcsek és fontoljuk meg ezeket a dolgokat, mert nincs jogunk elpusztítani a fiamat, és másvalakit sincs egyáltalán jogunk elpusztítani, ha azt a valakit az ő helyére kijelölik.\n\n9 És ha fiam ismét kevélysége és hiábavaló dolgok felé fordulna, visszavonná azokat a dolgokat, amiket mondott vala, és követelné jogát a királyságra, mely őt is és ezt a népet is sok bűn elkövetésébe vinné.\n\n10 És most legyünk bölcsek és tekintsünk előre ezen dolgokra, és tegyük azt, ami ezen nép békéjét biztosítja.\n\n11 Ezért hátralevő napjaimban királyotok leszek; mindazonáltal nevezzünk ki bírákat, hogy törvényünk szerint ítélkezzenek e nép felett; és újrarendezzük ezen nép ügyeit, mert bölcs embereket nevezünk ki bíráknak, akik Isten parancsolatai szerint ítélkeznek majd ezen nép felett.\n\n12 Most jobb, ha Isten és nem ember ítélkezik az ember felett, mert Isten ítéletei mindig igazságosak, de az ember ítéletei nem mindig igazságosak.\n\n13 Ezért ha lehetséges lenne, hogy mindig igaz emberek legyenek a királyaitok, akik megalapoznák Isten törvényeit, és az ő parancsolatai szerint ítélkeznének ezen nép felett, igen, ha olyan férfiak lehetnének a királyaitok, akik éppen azt tennék, amit atyám, Benjámin tett ezért a népért – azt mondom nektek, ha mindig így lenne, akkor tanácsos lenne, hogy mindig királyok uralkodjanak felettetek.\n\n14 És még én magam is minden birtokomban lévő hatalommal és képességgel azon fáradoztam, hogy Isten parancsolataira tanítsalak titeket, és hogy békét teremtsek szerte az országban, hogy ne legyenek se háborúk, se viszálykodások, se lopás, se fosztogatás, se gyilkosság, se bármilyen gonoszság;\n\n15 És aki gonoszságot követett el, azt azon bűntett szerint büntettem meg, melyet elkövetett, azon törvény szerint, melyet atyáink adtak nekünk.\n\n16 Most azt mondom nektek, hogy mivel nem minden ember igaz, nem tanácsos, hogy királyotok vagy királyaitok legyenek, akik uralkodnak felettetek.\n\n17 Mert íme, mily sok gonoszság elkövetését okozza egy gonosz király, igen, és mily nagy pusztításét!\n\n18 Igen, emlékezzetek Noé királyra, gonoszságára és utálatosságaira, és népe gonoszságára és utálatosságaira is. Íme, mily nagy pusztulás érte őket; és rabságba is gonoszságaik miatt vitték őket.\n\n19 És ha tökéletesen bölcs Teremtőjük közbe nem lépett volna, és ez őszinte bűnbánatuk miatt történt, akkor mostanáig elkerülhetetlenül rabságban kellett volna maradniuk.\n\n20 De íme, kiszabadította őket, mert megalázkodtak előtte; és mert buzgón fohászkodtak hozzá, kiszabadította őket a rabságból; és minden esetben ekképpen dolgozik hatalmával az Úr az emberek gyermekei között, az irgalom karját nyújtva ki azok felé, akik belé helyezik a bizalmukat.\n\n21 És íme, most azt mondom nektek, hogy egy gonosz királyt nem tudtok megfosztani a trónjától, csak sok viszálykodás és sok vérontás által.\n\n22 Mert íme, barátai vannak a gonoszságban, és maga körül tartja az őreit; és összetépi azok törvényeit, akik igazlelkűségben uralkodtak előtte; és lába alá tapossa Isten parancsolatait;\n\n23 És törvényeket iktat be, és elküldi azokat népe közé, igen, saját gonoszsága szerint való törvényeket; és aki nem engedelmeskedik a törvényeinek, azt elpusztíttatja; és aki fellázad ellene, az ellen seregeket küld, hogy háborúzzanak, és ha tudja, elpusztítja őket; és így egy hamislelkű király elferdíti minden igazlelkűség útját.\n\n24 És most íme, azt mondom nektek, nem tanácsos, hogy ilyen utálatosságok érjenek benneteket.\n\n25 Ezért ezen nép hangja által válasszatok bírákat, hogy azon törvények szerint ítélkezzenek felettetek, melyeket atyáink adtak nektek, melyek helyesek, és amelyeket az Úr keze adott át nekik.\n\n26 Most nem mindennapos az, hogy a nép hangja olyasmit kívánjon, ami ellenkezne azzal, ami helyes; de mindennapos az, hogy a nép kisebbik része kívánjon olyat, ami nem helyes; ezért tartsátok be ezt és tegyétek törvényetekké – ügyeiteket a nép hangja által intézzétek.\n\n27 És ha eljön az az idő, amikor a nép hangja gonoszságot választ, akkor ideje lesz, hogy Isten ítéletei lesújtsanak rátok; igen, akkor ideje lesz, hogy nagy pusztulással látogasson meg benneteket, ahogyan már eddig is meglátogatta ezt a földet.\n\n28 És most, ha bíráitok vannak, és azok nem a megadott törvény szerint ítélkeznek, akkor egy felsőbb bíró által ítéltethetitek meg őket.\n\n29 Ha felsőbb bíráitok nem ítélnek igazságos ítélettel, akkor hívjatok össze néhányat alsóbb bíráitok közül, és ők ítélkezzenek a felsőbb bíráitok felett, a nép hangja szerint.\n\n30 És megparancsolom nektek, hogy ezen dolgokat az Úr félelmében tegyétek; és megparancsolom nektek, hogy tegyétek meg ezen dolgokat, és hogy ne legyen királyotok; hogy ha ezek az emberek bűnöket és gonoszságokat követnek el, azok az ő fejükre szálljanak.\n\n31 Mert íme, azt mondom nektek, hogy sok nép bűneit királyaik gonoszságai okozták; ezért gonoszságaik a királyaik fejére szállnak.\n\n32 És most szeretném, ha nem lenne többé meg ez az egyenlőtlenség ezen a földön, különösen népem között; hanem azt szeretném, ha ez a föld szabad föld lenne, és minden ember egyformán élvezhetné jogait és kiváltságait mindaddig, míg az Úr jónak látja, hogy éljünk és örököljük ezt a földet, igen, mindaddig, míg utódaink közül valaki is megmarad ezen föld színén.\n\n33 És még sok más dolgot írt nekik Móziás király, feltárva előttük egy igazlelkű király minden gondját és megpróbáltatásait, igen, lelke vajúdásait a népéért, és a nép minden zúgolódását is a királyuk felé; és ezt mind elmagyarázta nekik.\n\n34 És elmondta nekik, hogy ezen dolgoknak nem kellene így lenniük; hanem hogy a tehernek az egész népre kellene nehezednie, hogy minden ember viselhesse a részét.\n\n35 És mindazon hátrányokat is feltárta előttük, melyeket akkor szenvednek el, ha hamislelkű király uralkodik felettük.\n\n36 Igen, annak minden gonoszságát és utálatosságait, és mindazokat a háborúkat, és viszálykodásokat, és vérontást, és a lopást, és a fosztogatást, és a paráznaságok elkövetését, és mindenféle gonoszságot, melyet nem lehet számba venni – elmondván nekik, hogy ezen dolgoknak nem kell így lenniük, hogy ezek nyilvánvalóan ellentétben vannak Isten parancsolataival.\n\n37 És most lőn, hogy miután Móziás király ezeket a dolgokat szétküldte a nép között, ők meg voltak győződve szavainak igazsága felől.\n\n38 Ezért lemondtak arról a vágyukról, hogy királyuk legyen, és rendkívül sóvárogtak rá, hogy minden embernek egyenlő esélye legyen szerte az országban; igen, és minden ember kifejezte hajlandóságát, hogy a saját bűneiért feleljen.\n\n39 Ezért lőn, hogy csoportokba gyűltek össze szerte az országban, hogy szavazzanak arról, hogy kik legyenek a bíráik, akik azon törvény szerint ítélkeznek majd felettük, mely megadatott nekik; és rendkívül örvendeztek azon szabadság miatt, melyet biztosítottak számukra.\n\n40 És Móziás iránt megerősödött a szeretetük; igen, többre becsülték, mint bármely más embert; mert nem úgy tekintettek rá, mint egy zsarnokra, aki haszonszerzésre törekszik, igen, arra a nyereségre, mely megrontja a lelket; mert ő nem hajtott be rajtuk javakat, se nem gyönyörködött a vérontásban; hanem békét teremtett az országban, és biztosította népének, hogy mindenféle rabságból kiszabaduljanak; ezért igenis becsülték, igen, rendkívül, mértéken felül.\n\n41 És lőn, hogy bírákat jelöltek ki, hogy azok uralkodjanak felettük, vagyis hogy a törvény szerint ítélkezzenek felettük; és ezt tették szerte az egész országban.\n\n42 És lőn, hogy Almát jelölték ki, hogy ő legyen az első főbíró, ő lévén a főpap is, mert atyja ráruházta ezt a hivatalt, és rábízta az egyház minden ügyét.\n\n43 És most lőn, hogy Alma az Úr útjain járt, és betartotta a parancsolatait, és igazlelkű ítéletekkel ítélkezett; és folyamatos béke volt szerte az országban.\n\n44 És így kezdődött el a bírák uralma szerte Zarahemla egész földjén, mindazon népek között, akiket nefitáknak hívnak; és Alma volt az első főbíró.\n\n45 És most lőn, hogy atyja meghalt, amikor nyolcvankét éves volt, és életében eleget tett Isten parancsolatainak.\n\n46 És lőn, hogy Móziás is meghalt, uralkodásának harmincharmadik évében, amikor hatvanhárom éves volt; és összesen ötszázkilenc év telt el azóta, hogy Lehi elhagyta Jeruzsálemet.\n\n47 És így fejeződött be a királyok uralkodása Nefi népe fölött; és így fejeződtek be Alma napjai, aki egyházuk alapítója volt.\n\n", "alma 1": "[center][font_size=26]Alma könyve Alma fiának a könyve[/font_size][/center]\n\nAlma fiának, Almának a beszámolója, aki az első főbíró Nefi népe felett, és főpap is az egyház felett. Beszámoló a bírák uralmáról, valamint a háborúkról és a viszálykodásokról a nép között. Emellett beszámoló egy háborúról a nefiták és a lámániták között, Alma, az első főbíró feljegyzése szerint.\n\n[center][font_size=26]1. Fejezet[/font_size][/center]\n\n[i]Nehór hamis tanokat tanít, egyházat alapít, bevezeti a papi mesterkedést és megöli Gedeont – Nehórt kivégzik a bűntetteiért – A papi mesterkedések és az üldöztetések elterjednek a nép között – A papok saját magukat tartják el, a nép gondoskodik a szegényekről és az egyház virágzik. Mintegy Kr.e. 91–88.[/i]\n\n1 Most lőn, hogy a bírák Nefi népe feletti uralmának első évében, ettől az időtől fogva, miután Móziás király elment már az egész földnek útján, és jó harcot harcolt, és egyenes derékkal járt Isten előtt, és senkit nem hagyott hátra, hogy az ő helyében uralkodjon; mindazonáltal törvényeket hozott, és azokat elismerte a nép; ezért nekik kötelességük volt azon törvények szerint élni, melyeket hozott.\n\n2 És lőn, hogy az első évében annak, hogy Alma a bírói székben uralkodott, eléhoztak egy férfit, hogy ítélje meg, egy férfit, aki nagy volt, és aki nagy erejéről volt híres.\n\n3 És ő a nép között járt-kelt, és azt prédikálta nekik, amit ő Isten szavának nevezett, és az egyház ellen munkálkodott; kijelentvén a népnek, hogy minden papnak és tanítónak népszerűnek kellene lennie; és nem kellene a kezeikkel dolgozniuk, hanem a népnek kellene eltartania őket.\n\n4 És arról is tanúságot tett a népnek, hogy az egész emberiség megszabadul az utolsó napon, és hogy nem szükséges félniük, sem reszketniük, hanem hogy felemelhetik a fejüket és örvendezhetnek; mert az Úr teremtett minden embert, és ő meg is váltott minden embert; és végül minden embernek örök élete lesz.\n\n5 És lőn, hogy olyan sokat tanította ezeket a dolgokat, hogy sokan hittek a szavainak, méghozzá olyan sokan, hogy kezdték eltartani őt és pénzt adni neki.\n\n6 És ő kezdett felemelkedni szíve kevélységében, és kezdett nagyon drága öltözékben járni, igen, és még egy egyház megalapításához is hozzákezdett, annak mintájára, amit prédikált.\n\n7 És lőn, hogy amikor egyszer prédikálni ment azoknak, akik hittek a szavának, találkozott egy férfival, aki Isten egyházához tartozott, igen, méghozzá egyik tanítójuk volt; és elkezdett élesen vitatkozni vele, hogy félrevezethesse az egyház népét; de ez a férfi ellenkezett vele, Isten szavaival intve meg őt.\n\n8 Most ennek a férfinak Gedeon volt a neve; és ő volt az, aki eszköz volt Isten kezében, Limhi népének a rabságból történő kiszabadításában.\n\n9 Most, mivel Gedeon Isten szavaival ellenkezett vele, Nehór megharagudott Gedeonra, és kihúzta a kardját és ütni kezdte őt. Most, mivel Gedeont már sok év megviselt, nem volt képes ellenállni az ütéseinek, ezért megölte őt a kard.\n\n10 És a férfit, aki őt megölte, elfogta az egyház népe, és Alma elé vitték, hogy megítéltessen azon bűntettek szerint, melyeket elkövetett.\n\n11 És lőn, hogy Alma elé állt és nagy merészséggel emelt szót magáért.\n\n12 De Alma így szólt hozzá: Íme, ez az első alkalom, hogy a papi mesterkedést bevezették ezen nép közé. És íme, nem csak a papi mesterkedésben vagy bűnös, de kard által próbáltad azt érvényre juttatni; és ha a papi mesterkedés jutna érvényre ezen nép között, az a teljes pusztulásukhoz vezetne.\n\n13 És egy igazlelkű ember vérét ontottad, igen, egy olyan emberét, aki sok jót tett ezen nép között; és ha megkímélnénk téged, akkor vére reánk szállna bosszúért.\n\n14 Ezért halálra ítélünk, azon törvény szerint, amelyet utolsó királyunk, Móziás adott nekünk; és azt elismerte ez a nép; ezért ennek a népnek a törvény szerint kell élnie.\n\n15 És lőn, hogy megragadták; és az ő neve Nehór volt; és felvitték a Manti domb tetejére; és ott beismertették vele, vagyis inkább beismerte az egek és a föld között, hogy amit a népnek tanított, az ellenkezője volt Isten szavának; és ott szégyenteljes halált szenvedett.\n\n16 Mindazonáltal ez nem vetett véget a papi mesterkedések elterjedésének szerte az országban; mert sokan voltak, akik szerették a világ hiábavaló dolgait, és hamis tanokat prédikálva jártak; és ezt kincsek és tisztelet kedvéért tették.\n\n17 Mindazonáltal nem mertek hazudni, ha az kitudódhatott, a törvény félelme miatt, mert a hazugokat megbüntették; ezért úgy tettek, mintha saját hitük szerint prédikálnának; és most a törvénynek nem lehetett hatalma senki felett a hite miatt.\n\n18 És nem mertek lopni, a törvény félelme miatt, mert az olyant megbüntették; és rabolni sem mertek, se gyilkolni, mert azt, aki gyilkolt, halállal büntették.\n\n19 De lőn, hogy akik nem tartoztak Isten egyházához, üldözni kezdték azokat, akik Isten egyházához tartoztak és Krisztus nevét magukra vették.\n\n20 Igen, üldözték őket, és mindenféle szavakkal sanyargatták őket, és ezt az alázatosságuk miatt tették; mert nem voltak kevélyek a saját szemükben, és mert adtak egymásnak Isten szavából, pénz nélkül és ingyen.\n\n21 Most volt egy szigorú törvény az egyház népe között, hogy senki, aki az egyházhoz tartozik, ne keljen fel és üldözze azokat, akik nem tartoznak az egyházhoz, és hogy maguk között se legyenek üldöztetések.\n\n22 Mindazonáltal sokan voltak közöttük, akik kezdtek kevélyek lenni, és kezdtek hevesen vitatkozni az ellenségeikkel, egészen az ütésekig; igen, ökleikkel ütötték egymást.\n\n23 Ez Alma uralkodásának második évében volt, és sok megpróbáltatás okozója volt ez az egyháznak; igen, sok próbatétel okozója volt ez az egyháznak.\n\n24 Mert sokak szíve megkeményedett, és kitörölték a neveiket, úgyhogy ezentúl nem emlékeztek meg róluk Isten népe között. És sokan vissza is léptek közülük.\n\n25 Most ez nagy próbatétel volt azoknak, akik erősen álltak a hitben; mindazonáltal állhatatosak és rendíthetetlenek voltak Isten parancsolatainak betartásában, és türelemmel viselték a rájuk szakadt üldöztetést.\n\n26 És amikor a papok otthagyták a munkájukat, hogy Isten szavát átadják a népnek, a nép is otthagyta a munkáját, hogy Isten szavát hallja. És miután a papok adtak nekik Isten szavából, mindannyian ismét visszatértek, szorgalmasan a munkájukhoz; és a pap nem becsülte magát többre a hallgatóinál, mert a prédikátor nem volt jobb a hallgatónál, és a tanító sem volt semmivel jobb a tanulónál; és így mindannyian egyenlők voltak, és mindannyian dolgoztak, minden ember az ereje szerint.\n\n27 És adtak a javaikból, minden ember aszerint, amije volt, a szegényeknek, és a szűkölködőknek, és a betegeknek és a nyomorultaknak; és nem viseltek drága öltözéket, mégis rendesek és csinosak voltak.\n\n28 És így alapozták meg az egyház ügyeit; és így minden üldöztetésük ellenére kezdtek ismét folyamatos békét élvezni.\n\n29 És most az egyház szilárdsága miatt kezdtek rendkívül gazdagok lenni, bőségesen rendelkezvén minden olyan dologgal, amire szükségük volt – bőségesen voltak nyájaik és csordáik, és mindenféle hízóik, és bőségesen volt gabonájuk, és aranyuk, és ezüstjük és értékes dolgaik, és bőségesen volt selymük és finom szövésű vásznuk, és mindenféle jó, egyszerű ruhájuk.\n\n30 És így, virágzó körülményeik közepette nem küldtek el senkit, aki mezítelen volt, vagy aki éhes volt, vagy aki szomjas volt, vagy aki beteg volt, vagy akit azelőtt senki nem táplált; és nem helyezték kincsekre a szívüket; ezért bőkezűek voltak mindenkivel, öreggel és fiatallal is, szolgával és szabaddal is, férfival és nővel is, akár az egyházon kívül, akár az egyházban voltak azok, és nem voltak személyválogatók azokkal, akiknek valamire szükségük volt.\n\n31 És így gyarapodtak és sokkal gazdagabbak lettek azoknál, akik nem tartoztak az egyházukhoz.\n\n32 Mert azok, akik nem tartoztak az egyházukhoz, boszorkányságokra és bálványimádásra, vagy semmittevésre és fecsegésre, és irigykedésre és versengésre adták magukat; drága ruhákat viselvén; saját szemük kevélységében felemelkedvén; üldözést, hazugságot, fosztogatást, rablást, paráznaságokat, és emberölést és mindenféle gonoszságot követvén el; mindazonáltal a törvényt, amennyire az lehetséges volt, életbe léptették mindazok esetében, akik megszegték azt.\n\n33 És lőn, hogy így gyakorolván rajtuk a törvényt, hogy minden ember aszerint szenvedett, amit tett, lecsendesedtek, és nem mertek semmi gonoszságot elkövetni, ha az kitudódhatott; ezért nagy békesség volt Nefi népe között a bírák uralmának ötödik évéig.\n\n", "alma 2": "[center][font_size=26]2. Fejezet[/font_size][/center]\n\n[i]Amlici arra törekszik, hogy király legyen, és a nép hangja elutasítja – Követői királlyá teszik őt – Az amliciták háborúznak a nefiták ellen és vereséget szenvednek – A lámániták és az amliciták egyesítik erőiket és vereséget szenvednek – Alma megöli Amlicit. Mintegy Kr.e. 87.[/i]\n\n1 És lőn, hogy uralmuk ötödik évének kezdetén viszálykodás támadt a nép között, egy bizonyos férfi miatt, akit Amlicinek hívtak, és aki nagyon ravasz ember volt, igen, bölcs ember, ami a világ bölcsességét illeti, és ő annak az embernek a rendje szerint való volt, aki Gedeont kard által megölte, és akit a törvény szerint kivégeztek –\n\n2 Most ez az Amlici ravaszságával sok embert magához vonzott; méghozzá olyan sokat, hogy kezdtek nagyon erősek lenni; és igyekezni kezdtek rajta, hogy Amlicit királlyá tegyék a nép felett.\n\n3 Most ez riasztó volt az egyház népe számára, és mindazoknak, akiket nem vonzottak Amlici győzködései; mert tudták, hogy törvényük szerint az ilyen dolgokat a nép hangja által kell megalapozni.\n\n4 Ezért ha lehetséges lett volna, hogy Amlici elnyerje a nép szavát, ő, gonosz ember lévén, megfosztotta volna őket egyházi jogaiktól és kiváltságaiktól; mert az volt a szándéka, hogy Isten egyházát elpusztítsa.\n\n5 És lőn, hogy a nép szerte az országban összegyűlt, külön csoportokban, minden ember aszerint, hogy miként vélekedett, hogy Amlici mellett vagy ellen volt-e, és sok vitájuk és elképesztő viszálykodásaik voltak egymással.\n\n6 És így összegyűltek, hogy szavazzanak az ügyet illetően; és ezeket a bírák elé terjesztették.\n\n7 És lőn, hogy a nép hangja Amlici ellen szólt, így nem tették meg királlyá a nép felett.\n\n8 Most ez nagy örömet okozott azok szívében, akik ellene voltak; de Amlici haragra bujtogatta az ő pártján lévőket azok ellen, akik nem voltak az ő pártján.\n\n9 És lőn, hogy azok összegyűltek és Amlicit felszentelték királyuknak.\n\n10 Most amikor Amlicit királlyá tették felettük, megparancsolta nekik, hogy fogjanak fegyvert a testvéreik ellen; és ezt azért tette, hogy leigázhassa őket magának.\n\n11 Most Amlici népét Amlici nevével különböztették meg, és amlicitáknak hívták; és a maradékot nefitáknak hívták, vagyis Isten népének.\n\n12 A nefita nép tudott tehát az amliciták szándékáról, és ezért felkészültek, hogy találkozzanak velük; igen, felfegyverezték magukat kardokkal és handzsárokkal, és íjakkal és nyilakkal, és kövekkel és parittyákkal, és mindenféle harci fegyverekkel, minden fajtából.\n\n13 És így felkészültek, hogy találkozzanak az amlicitákkal, azok eljövetelének idején. És voltak kinevezett kapitányok, és magasabb rendű kapitányok és főkapitányok, a seregek számának megfelelően.\n\n14 És lőn, hogy Amlici felfegyverezte embereit mindenféle harci fegyverekkel, minden fajtából; és ő is parancsnokokat és vezéreket nevezett ki népe fölé, hogy testvéreik ellen háborúba vezessék őket.\n\n15 És lőn, hogy az amliciták felértek az Amnihu dombra, mely a Zarahemla földje mellett elhaladó Sidon folyótól keletre volt, és ott háborúzni kezdtek a nefitákkal.\n\n16 Most Alma, mivel ő volt Nefi népének a főbírája és a kormányzója, ezért népével, igen, kapitányaival és főkapitányaival, igen, seregei élén felment harcolni az amliciták ellen.\n\n17 És a Sidontól keletre levő dombon ölni kezdték az amlicitákat. És az amliciták nagy erővel hadakoztak a nefitákkal, olyannyira, hogy sok nefita elesett az amlicitákkal való küzdelemben.\n\n18 Mindazonáltal az Úr megerősítette a nefiták kezét, így azok nagy öldökléssel ölték az amlicitákat, így azok menekülni kezdtek előlük.\n\n19 És lőn, hogy a nefiták akkor egész nap üldözték az amlicitákat, és nagy öldökléssel ölték őket, olyannyira, hogy az amliciták közül tizenkétezer-ötszázharminckét lelket öltek meg; és a nefiták közül hatezer-ötszázhatvankét lelket öltek meg.\n\n20 És lőn, hogy amikor Alma már nem tudta tovább üldözni az amlicitákat, embereivel felverette a sátraikat Gedeon völgyében, mely völgyet arról a Gedeonról neveztek el, akit Nehór keze ölt meg karddal; és ebben a völgyben verték fel sátraikat a nefiták éjszakára.\n\n21 És Alma kémeket küldött, hogy kövessék az amliciták maradékát, hogy megtudhassa terveiket és cselszövéseiket, hogy ezáltal védekezhessen ellenük, hogy népét megóvhassa a pusztulástól.\n\n22 Most azokat, akiket kiküldtek, hogy az amliciták táborát figyeljék, Zerámnak, és Amnornak, és Mantinak és Limhernek hívták; ezek voltak azok, akik elmentek embereikkel az amliciták táborát figyelni.\n\n23 És lőn, hogy másnap nagy sietséggel tértek vissza a nefiták táborába, és nagyon meg voltak döbbenve, és nagy félelem sújtott le rájuk, mondván:\n\n24 Íme, követtük az amliciták táborát, és nagy megdöbbenésünkre Minon földjén, Zarahemla földje fölött, Nefi földjének irányában a lámániták nagyszámú seregeit láttuk; és íme, az amliciták csatlakoztak hozzájuk;\n\n25 És ők testvéreinkre törtek azon a földön, és azok most előlük nyájaikkal, és feleségeikkel és gyermekeikkel városunk felé menekülnek; és ha nem sietünk, birtokukba veszik a városunkat, és legyilkolják atyáinkat, és feleségeinket és gyermekeinket.\n\n26 És lőn, hogy Nefi népe vette sátrait, és elindultak Gedeon völgyéből a városuk felé, mely Zarahemla városa volt.\n\n27 És íme, amint éppen a Sidon folyón keltek át, a lámániták és az amliciták, akiknek száma majdnem annyi volt, mint a tenger homokja, rájuk törtek, hogy elpusztítsák őket.\n\n28 Mindazonáltal a nefitákat megerősítette az Úr keze, és ők buzgón imádkoztak vala hozzá, hogy szabadítsa ki őket ellenségeik kezéből, ezért az Úr meghallgatta fohászaikat, és megerősítette őket, és a lámániták és az amliciták elestek a velük való küzdelemben.\n\n29 És lőn, hogy Alma szemtől szembe karddal küzdött Amlicival; és ők erősen hadakoztak egymással.\n\n30 És lőn, hogy Alma, mivel Isten embere volt, és mert nagy hitet gyakorolt, fohászkodott, mondván: Ó Uram, irgalmazz, és kíméld meg az életemet, hogy eszköz lehessek kezedben és megszabadíthassam és megőrizhessem ezt a népet.\n\n31 Most amikor Alma ezen szavakat elmondta, ismét hadakozott Amlicival; és az Úr megerősítette, olyannyira, hogy karddal megölte Amlicit.\n\n32 És a lámániták királyával is hadakozott; de a lámániták királya meghátrált Alma elől és őreit küldte, hogy azok hadakozzanak Almával.\n\n33 De Alma őreivel addig hadakozott a lámániták királyának őreivel, míg meg nem ölték és vissza nem űzték azokat.\n\n34 És így megtisztította a terepet, vagyis inkább a partot, mely a Sidon folyótól nyugatra volt, a Sidon vizébe dobván a megölt lámániták testeit, hogy ezáltal embereinek legyen helye átkelni és hadakozni a lámánitákkal és az amlicitákkal a Sidon folyó nyugati oldalán.\n\n35 És lőn, hogy amikor mind átkeltek a Sidon folyón, a lámániták és az amliciták menekülni kezdtek előlük, annak ellenére, hogy olyan sokan voltak, hogy nem lehetett megszámlálni őket.\n\n36 És a nefiták elől a nyugatra és északra levő vadon felé menekültek, el az ország határain túl; és a nefiták minden erejükkel üldözték őket, és ölték őket.\n\n37 Igen, azok minden oldalon találkoztak velük, és ölték és űzték őket, míg szét nem szóródtak nyugaton, és északon, míg el nem érték a vadont, melyet Hermountsznak neveztek; és ez a vadonnak az a része volt, melyet elleptek a vad és kiéhezett állatok.\n\n38 És lőn, hogy a vadonban sokan belehaltak sebeikbe, és a vadállatok és a lég keselyűi felfalták őket; és csontjaikat megtalálták és halomba rakták a földön.\n\n", "alma 3": "[center][font_size=26]3. Fejezet[/font_size][/center]\n\n[i]Az amliciták a prófécia szava szerint megjelölték magukat – A lámániták lázadásukért lettek megátkozva – Az emberek önmaguk hozzák magukra az átkot – A nefiták legyőznek egy másik lámánita hadsereget. Mintegy Kr.e. 87–86.[/i]\n\n1 És lőn, hogy azok a nefiták, akiket a harci fegyverek nem öltek meg, miután eltemették a megölteket – most a megöltek számát nem számolták, mivel oly nagy volt a számuk – miután befejezték halottaik eltemetését, mindannyian visszatértek a földjeikre, és a házaikba, és feleségeikhez és a gyermekeikhez.\n\n2 Most sok nőt és gyermeket ölt meg a kard, és nyájaik és csordáik közül is sokat; és mezeik gabonájából is sok elpusztult, mert letaposták őket az emberi seregek.\n\n3 És mindazokat a lámánitákat és amlicitákat, akiket a Sidon folyó partján öltek meg, a Sidon vizébe dobták; és íme, a tenger mélyén vannak csontjaik, és sok van belőlük.\n\n4 És az amliciták meg voltak különböztetve a nefitáktól, mert a lámániták szokása szerint pirossal megjelölték magukat a homlokukon; mindazonáltal fejüket nem borotválták le úgy, mint a lámániták.\n\n5 Most, a lámániták feje le volt borotválva, és az ágyékukat övező bőr és a magukra öltött fegyverzetük, és az íjaik, és a nyilaik, és a köveik, és a parittyáik, és így tovább, kivételével meztelenek voltak.\n\n6 És a lámániták bőre sötét volt, azon jel szerint, mely atyáikra lett téve, mely átok volt rajtuk, vétkük és lázadásuk miatt testvéreik, vagyis Nefi, Jákób, és József és Sam ellen, akik igaz és szent emberek voltak.\n\n7 És testvéreik az elpusztításukra törekedtek, ezért meg lettek átkozva; és az Úristen egy jelet tett rájuk, igen, Lámánra és Lemuelre, és Ismáel fiaira is, és az ismáelita nőkre.\n\n8 És ez azért történt, hogy magjukat meg lehessen különböztetni testvéreik magjától, hogy ezáltal az Úristen megőrizhesse a népét, hogy ne keveredjenek és ne higgyenek helytelen hagyományokban, mely a pusztulásukhoz vezetne.\n\n9 És lőn, hogy aki a lámánitákéval vegyítette magját, az ugyanezt az átkot hozta a magjára.\n\n10 Ezért aki megengedte magának, hogy félrevezessék őt a lámániták, azt ezen a néven nevezték, és egy jel lett reá téve.\n\n11 És lőn, hogy azokat, akik nem voltak hajlandók a lámánita hagyományokban hinni, de hittek azon feljegyzéseknek, melyeket Jeruzsálem földjéről hoztak ki, és atyáik hagyományaiban is, melyek helyesek voltak, akik hittek Isten parancsolataiban és betartották azokat, őket attól az időtől fogva nefitáknak hívták, vagyis Nefi népének –\n\n12 És ők voltak azok, akik népükről és a lámánita népről is feljegyzéseket vezettek, melyek igazak.\n\n13 Most ismét visszatérünk az amlicitákhoz, mert rájuk is volt téve egy jel; igen, ők tették magukra a jelet, igen, méghozzá vörös jelet a homlokukra.\n\n14 Így teljesedett be Isten szava, mert ezek voltak azok a szavak, melyeket Nefinek mondott: Íme, megátkoztam a lámánitákat, és jelet teszek rájuk, hogy magjuk elkülönülhessen tőled és a te magodtól, mostantól fogva, és mindörökké, ha meg nem bánják gonoszságukat és hozzám nem fordulnak, hogy irgalommal lehessek irántuk.\n\n15 Továbbá: Jelet teszek arra, aki testvéreiddel vegyíti a magját, hogy azok is átkozottak legyenek.\n\n16 Továbbá: Jelet teszek arra, aki ellened és magod ellen harcol.\n\n17 Továbbá azt mondom, hogy aki tőled eltávozik, azt többé nem fogják magodnak nevezni; és én megáldalak téged, és mostantól fogva mindörökké azt, akit magodnak neveznek; és ezek voltak az Úr ígéretei Nefinek és az ő magjának.\n\n18 Most az amliciták nem tudták, hogy Isten szavát teljesítik be, amikor kezdték megjelölni magukat a homlokukon; mindazonáltal nyíltan fellázadtak Isten ellen; szükséges volt tehát, hogy rájuk hulljon az átok.\n\n19 Most szeretném, ha látnátok, hogy önmaguk hozták magukra az átkot; és éppen így minden ember, aki meg van átkozva, önmaga hozza magára a kárhoztatást.\n\n20 Most lőn, hogy nem sok nappal a lámániták és az amliciták által Zarahemla földjén harcolt csata után volt egy másik lámánita hadsereg, mely ugyanazon a helyen rátört Nefi népére, ahol az első hadsereg az amlicitákkal találkozott.\n\n21 És lőn, hogy egy sereget küldtek, hogy kiűzzék őket a földjükről.\n\n22 Most Alma maga, sebesülése miatt ez alkalommal nem ment fel harcolni a lámániták ellen;\n\n23 De felküldött ellenük egy nagyszámú sereget; és azok felmentek és sokat megöltek a lámániták közül, és a maradékukat földjük határain kívülre űzték.\n\n24 És akkor ismét visszatértek és kezdtek békét teremteni az országban, és egy ideig nem háborgatták őket az ellenségeik.\n\n25 Most mindezen dolgok történtek, igen, mindezen háborúk és viszálykodások a bírák uralmának ötödik évében kezdődtek és végződtek.\n\n26 És egy év alatt lelkek ezreit és tízezreit küldték az örökkévaló világba, hogy learathassák a jutalmukat, cselekedeteik szerint, hogy azok jók vagy rosszak voltak-e, hogy örök boldogságot vagy örök bánatot arassanak, azon lélek szerint, melynek engedelmeskedni akartak, hogy az jó lélek volt-e vagy rossz.\n\n27 Mert minden ember attól kapja a bérét, akinek engedelmeskedni akar, és ez a prófétálás lelkének szavai szerint van; ezért legyen ez az igazság szerint. És így végződött a bírák uralmának ötödik éve.\n\n", "alma 4": "[center][font_size=26]4. Fejezet[/font_size][/center]\n\n[i]Alma megtértek ezreit kereszteli meg – Gonoszság férkőzik az egyházba és akadályozza az egyház fejlődését – Nefihát nevezik ki főbírónak – Alma, főpapként, a szolgálatnak szenteli magát. Mintegy Kr.e. 86–83.[/i]\n\n1 Most lőn, hogy a bírák Nefi népe feletti uralmának hatodik évében nem voltak sem viszálykodások, sem háborúk Zarahemla földjén;\n\n2 De a népet próbára tette, igen, nagyon próbára tette testvérei elvesztése, és nyájaik és csordáik elvesztése is, és gabonaföldjeinek elvesztése is, amit a lámániták láb alá tapostak és elpusztítottak.\n\n3 És oly nagyok voltak próbatételeik, hogy minden léleknek volt oka gyászolni; és úgy hitték, hogy Isten rájuk küldött ítéletei voltak ezek, gonoszságuk és utálatosságaik miatt; ezért ráébredtek, emlékezniük kell kötelességükre.\n\n4 És hozzákezdtek az egyház teljesebb mértékű megalapításához; igen, és sokan megkeresztelkedtek a Sidon vizében és csatlakoztak Isten egyházához; igen, Alma keze keresztelte meg őket, akit atyja, Alma keze szentelt főpappá az egyház népe felett.\n\n5 És lőn, hogy a bírák uralmának hetedik évében körülbelül háromezer-ötszáz lélek volt, aki Isten egyházához csatlakozott és megkeresztelkedett. És így fejeződött be a bírák Nefi népe feletti uralmának hetedik éve; és ezen egész idő alatt állandó béke volt.\n\n6 És lőn, hogy a bírák uralmának nyolcadik évében az egyház népe kezdett kevéllyé válni, rendkívüli kincseik, és szép selymeik, és finom szövésű vásznaik miatt, és sok nyájuk és csordájuk, és aranyuk és ezüstjük, és mindenféle értékes dolguk miatt, melyet iparkodásuk által szereztek; és mindezen dolgokat illetően felemelkedtek szemeik kevélységében, mert kezdtek nagyon drága öltözékben járni.\n\n7 Most ez nagy megpróbáltatást okozott Almának, igen, és sokaknak azon emberek közül, akiket Alma felszentelt, hogy tanítók, és papok, és elderek legyenek az egyház felett; igen, sokan közülük fájdalmasan gyötrődtek azon gonoszság miatt, melyről látták, hogy népük között elkezdődött.\n\n8 Mert nagy bánattal látták és szemlélték, hogy az egyház népe kezd felemelkedni szemei kevélységében, és kincsekre és a világ hiábavaló dolgaira helyezni a szívét, hogy kezdenek gúnyosak lenni egymás iránt, és üldözni kezdik azokat, akik nem az ő saját akaratuk és tetszésük szerint hisznek.\n\n9 És így a bírák uralmának nyolcadik évében kezdtek nagy viszálykodások lenni az egyház népe között; igen, voltak irigykedések, és viszály, és rosszindulat, és üldöztetések, és kevélység, még azok kevélységét is meghaladva, akik nem tartoztak Isten egyházához.\n\n10 És így végződött a bírák uralmának nyolcadik éve; és az egyház gonoszsága nagy botlást okozó kő volt azoknak, akik nem tartoztak az egyházhoz; és így az egyház kezdett megakadni a fejlődésében.\n\n11 És lőn, hogy a kilencedik év kezdetén Alma látta az egyház gonoszságát, és azt is látta, hogy az egyház példája kezdi a hitetleneket az egyik gonosz cselekedetből a másikba vinni, így hozván el a nép pusztulását.\n\n12 Igen, nagy egyenlőtlenséget látott a nép között, hogy egyesek kevélységükkel felemelkedtek, megvetették a többieket, hátat fordítottak a szűkölködőknek és a mezíteleneknek, és azoknak, akik éhesek voltak, és azoknak, akik szomjasok voltak, és azoknak, akik betegek és nyomorultak voltak.\n\n13 Most ez nagy ok volt a sírás-rívásra a nép között, míg mások megalázkodtak, segítettek azokon, akiknek szüksége volt a segítségükre, például adtak javaikból a szegényeknek és a szűkölködőknek, etették az éhezőket, és mindenféle megpróbáltatást szenvedtek el Krisztus kedvéért, aki a prófétálás lelke szerint el fog jönni;\n\n14 Várakozással tekintvén arra a napra, így megtartván bűneik bocsánatát; és nagy öröm töltötte el őket a halottak feltámadása miatt, Jézus Krisztus akarata és hatalma, és a halál kötelékeiből való kimenekítése miatt.\n\n15 És most lőn, hogy Alma, mivel látta Isten alázatos követőinek megpróbáltatásait, és népe maradéka által rájuk szakadt üldöztetéseket, és látta mind az egyenlőtlenségeket, kezdett nagyon bánatos lenni; mindazonáltal az Úr Lelke nem hagyta cserben.\n\n16 És kiválasztott egy bölcs férfit, aki az egyház elderei között volt, és a nép hangja szerint hatalmat adott neki, hogy hatalma legyen törvények beiktatására, a megadott törvények szerint, és azok alkalmazására a nép gonoszsága és bűntettei szerint.\n\n17 Most ennek a férfinak Nefiha volt a neve, és őt nevezték ki főbírónak; és ő ült a bírói székben, hogy a népet megítélje és kormányozza.\n\n18 Most Alma nem adta meg neki azt a hivatalt, hogy főpap legyen az egyház felett, hanem a főpap hivatalát magának tartotta meg; de a bírói széket átadta Nefihának.\n\n19 És ezt azért tette, hogy maga mehessen népe közé, vagyis Nefi népe közé, hogy Isten szavát prédikálhassa nekik, hogy felserkentse őket a kötelességükre történő emlékezésben, és hogy Isten szava által véget vethessen mindazon kevélységnek, és csalárdságnak, és mindazon viszálykodásnak, mely népe között volt, mert nem látott más utat a visszatérítésükre, csak azt, hogy ellenük szóló tiszta bizonyságtétellel gyakorol nyomást rájuk.\n\n20 És így a bírák Nefi népe feletti uralmának kilencedik évében Alma átadta a bírói széket Nefihának, és teljesen az Isten szent rendje szerinti főpapságnak, az ige bizonyságtételének szentelte magát, a kinyilatkoztatás és a prófétálás lelke szerint.\n\n", "alma 5": "Azon szavak, melyeket Alma, az Isten szent rendje szerinti főpap a néphez intézett, városaikban és falvaikban szerte az országban.\n\nAz 5. fejezet egészében.\n\n[center][font_size=26]5. Fejezet[/font_size][/center]\n\n[i]A szabadulás elnyeréséhez az embereknek bűnbánatot kell tartaniuk és be kell tartaniuk a parancsolatokat, újjá kell születniük, és Krisztus vére által meg kell tisztítaniuk a ruházatukat, alázatosnak kell lenniük, és le kell vetniük magukról a kevélységet és az irigységet, és igazlelkű cselekedeteket kell tenniük – A jó pásztor hívja a népét – Akik gonosz cselekedeteket tesznek, azok az ördög gyermekei – Alma bizonyságot tesz tanainak igaz voltáról, és megparancsolja az embereknek, hogy tartsanak bűnbánatot – Az igazlelkűek nevei az élet könyvében lesznek felírva. Mintegy Kr.e. 83.[/i]\n\n1 Most lőn, hogy Alma kezdte átadni Isten szavát a népnek, először Zarahemla földjén, és onnantól kezdve szerte az egész országban.\n\n2 És ezek azok a szavak, saját feljegyzése szerint, melyeket a Zarahemla városában megalapított egyház népéhez szólt, mondván:\n\n3 Én Alma, akit atyám, Alma, főpappá szentelt Isten egyháza felett, mivel hatalma és felhatalmazása volt Istentől ezen dolgok megtételére, íme, mondom nektek, hogy hozzákezdett egy egyház megalapításához azon a földön, mely Nefi határában volt; igen, azon a földön, melyet Mormon földjének hívtak; igen, és ő megkeresztelte testvéreit a Mormon vizében.\n\n4 És íme, azt mondom nektek, hogy ők Isten irgalma és hatalma által szabadultak ki Noé király népének a kezeiből.\n\n5 És íme, ezt követően rabságba vitték őket a lámániták kezei a vadonban; igen, azt mondom nektek, hogy fogságban voltak, és ismét az Úr szabadította ki őket szavának hatalma által a rabságból; és erre a földre hozattunk, és itt hozzákezdtünk Isten egyházának megalapításához, szerte ezen a földön is.\n\n6 És most íme, azt kérdezem tőletek testvéreim, ti, akik ehhez az egyházhoz tartoztok, hogy eléggé emlékezetetekben tartjátok-e atyáitok fogságát? Igen, és eléggé emlékezetetekben tartjátok-e az ő irgalmasságát és hosszútűrését irántuk? És ezen felül eléggé emlékezetetekben tartjátok-e, hogy lelküket megszabadította a pokoltól?\n\n7 Íme, megváltoztatta a szívüket; igen, mély álomból ébresztette fel őket, és akkor ráeszméltek Istenre. Íme, sötétség közepén voltak, de lelküket megvilágította az örökkévaló ige világa; igen, a halál kötelékei és a pokol láncai vették körül őket, és örökkévaló pusztulás várt rájuk.\n\n8 És most azt kérdezem tőletek, testvéreim, hogy elpusztultak-e? Íme, azt mondom nektek, hogy nem, nem pusztultak el.\n\n9 És ismét azt kérdezem, hogy széttörtek-e a halál kötelékei, és megoldódtak-e a pokol láncai, melyek körülvették őket? Azt mondom nektek, hogy igen, megoldódtak, és lelkük kiterjedt, és megváltó szeretetet énekeltek. És azt mondom nektek, hogy megszabadultak.\n\n10 És most azt kérdezem tőletek, hogy milyen feltétellel szabadulnak meg? Igen, minek alapján remélhették a szabadulást? Mi az oka annak, hogy feloldozták őket a halál kötelékeiből, igen, és a pokol láncaiból is?\n\n11 Íme, megmondhatom nektek – Vajon atyám, Alma, nem hitte-e el azon szavakat, melyeket Abinádi szája adott át? És nem volt-e ő egy szent próféta? Nem Isten szavát szólta-e, és atyám, Alma nem hitte-e el azokat?\n\n12 És hite szerint hatalmas változás ment végbe a szívében. Íme, azt mondom nektek, hogy ez mind igaz.\n\n13 És íme, prédikálta az igét atyáitoknak, és akkor az ő szívükben is hatalmas változás ment végbe, és megalázkodtak, és az igaz, élő Istenbe vetették bizodalmukat. És íme, mindvégig hűségesek voltak, ezért megszabadultak.\n\n14 És most íme, azt kérdezem tőletek, egyházi testvéreim, hogy megszülettetek-e már Istentől lelkileg? Átvettétek-e az ő képmását az ábrázatotokra? Megtapasztaltátok-e ezt a hatalmas változást a szívetekben?\n\n15 Gyakoroltok-e hitet annak megváltásában, aki teremtett benneteket? A hit szemével néztek-e előre, és látjátok-e ezt a halandó testet halhatatlanságban felemelkedni, és ezt a romlandóságot romolhatatlanságban felemelkedni, Isten elé állni, hogy megítéltessen azon cselekedetek szerint, melyeket a halandó testben tett?\n\n16 Azt kérdezem tőletek, el tudjátok-e képzelni magatokban, hogy az Úr szavát halljátok, azt mondva nektek azon a napon: Jöjjetek hozzám, ti áldottak, mert íme, cselekedeteitek az igazlelkűség cselekedetei voltak a föld színén?\n\n17 Vagy azt képzelitek-e magatokban, hogy hazudhattok majd az Úrnak azon a napon, és ezt mondhatjátok – Uram, cselekedeteink igazlelkű cselekedetek voltak a föld színén – és hogy ő meg fog szabadítani benneteket?\n\n18 Vagy pedig el tudjátok-e képzelni magatokat, amint úgy visznek benneteket Isten bírósága elé, hogy lelketeket bűntudat és lelkiismeret-furdalás tölti el, minden bűnötökre emlékezvén, igen, tökéletesen emlékezvén minden gonoszságotokra, igen, emlékezvén rá, hogy dacoltatok Isten parancsolataival?\n\n19 Azt kérdezem tőletek, hogy tiszta szívvel és tiszta kézzel tudtok-e majd azon a napon Istenre felnézni? Azt kérdezem tőletek, hogy fel tudtok-e nézni úgy, hogy Isten képmása van az ábrázatotokra vésve?\n\n20 Azt kérdezem tőletek, el tudjátok-e képzelni, hogy megszabadultok, ha engedtétek, hogy az ördög alattvalóivá legyetek?\n\n21 Azt mondom nektek, tudni fogjátok azon a napon, hogy nem lehet megszabadítani benneteket; mert senkit nem lehet megszabadítani, ha nincs fehérre mosva a ruhája; igen, addig kell tisztítani a ruháját, míg minden mocsoktól meg nem tisztul, annak a vére által, akiről atyáink beszéltek, aki el fog jönni, hogy népét bűneitől megváltsa.\n\n22 És most azt kérdezem tőletek, testvéreim, hogyan fogja magát valamelyikőtök is érezni, ha úgy álltok Isten törvényszéke elé, hogy vér és mindenféle szennyesség mocskolta be a ruhátokat? Íme, miről tanúskodnak majd ellenetek ezek a dolgok?\n\n23 Íme, nem arról tanúskodnak-e, hogy gyilkosok vagytok, igen, és arról is, hogy mindenféle gonoszságban vagytok vétkesek?\n\n24 Íme, testvéreim, azt gondoljátok-e, hogy az olyannak helye lesz, hogy Isten királyságában leüljön Ábrahámmal, Izsákkal és Jákóbbal, és mind a szent prófétákkal, akiknek ruhája meg van tisztítva és szeplőtelen, tiszta és fehér?\n\n25 Azt mondom nektek, hogy nem; hacsak Teremtőnket kezdettől fogva hazuggá nem teszitek, vagyis ha azt nem gondoljátok, hogy ő kezdettől fogva hazug; nem gondolhatjátok, hogy az olyanoknak helye lehet a mennyek királyságában; hanem kiűzik őket, mert ők az ördög királyságának a gyermekei.\n\n26 És most íme, azt mondom nektek, testvéreim, hogy ha megtapasztaltatok már egy szívbéli változást, és ha éreztétek már úgy, hogy a megváltó szeretet énekét szeretnétek énekelni, akkor azt kérdezem, hogy tudtok-e most úgy érezni?\n\n27 Úgy jártatok-e, hogy makulátlanul tartottátok magatokat Isten előtt? Mondhatnátok-e magatokban, ha most elszólítanának, hogy meghaljatok, hogy elég alázatosak voltatok? Hogy ruhátok meg lett tisztítva és fehérré tétetett Krisztus vére által, aki el fog jönni, hogy népét bűneitől megváltsa?\n\n28 Íme, levetettétek-e magatokról a kevélységet? Azt mondom nektek, hogy ha nem, akkor nem vagytok felkészülve az Istennel való találkozásra. Íme, gyorsan fel kell készülnötök; mert hamarosan elközeleg a mennyek királysága, és az olyannak nincs örök élete.\n\n29 Íme, azt kérdezem, van-e olyan köztetek, aki nem vetette le magáról az irigységet? Azt mondom nektek, hogy az olyan nincs felkészülve; és szeretném, ha gyorsan felkészülne, mert közel van az óra, és nem tudja, hogy mikor jön el az idő; mert az olyant nem találják ártatlannak.\n\n30 És ismét azt kérdezem tőletek, van-e valaki köztetek, aki csúfot űz a testvéréből, vagy aki üldöztetéseket szakajt rá?\n\n31 Jaj az olyannak, mert nincs felkészülve, és közel van az idő, amikor bűnbánatot kell tartania vagy nem lehet megszabadítani!\n\n32 Igen, méghozzá jaj mindegyikőtöknek, gonoszt cselekvők; tartsatok bűnbánatot, tartsatok bűnbánatot, mert az Úristen mondta ezt!\n\n33 Íme, ő minden emberhez felhívást intéz, mert ki van nyújtva feléjük az irgalom karja, és ő így szól: Tartsatok bűnbánatot, és én majd befogadlak benneteket.\n\n34 Igen, ezt mondja: Jöjjetek hozzám, és vesztek az élet fájának gyümölcséből; igen, szabadon esztek és isztok az élet kenyeréből és az élet vizéből;\n\n35 Igen, jöjjetek hozzám, hozzatok igazlelkű cselekedeteket, és nem fognak kivágni és a tűzbe vetni benneteket –\n\n36 Mert íme, közel van az idő, hogy aki nem jó gyümölcsöt hoz, vagyis aki nem tesz igazlelkű cselekedeteket, annak oka lesz a jajgatásra és a gyászolásra.\n\n37 Ó ti, gonoszt cselekvők; ti, akik fel vagytok fuvalkodva a világ hiábavaló dolgaiban, ti, akik azt állítottátok magatokról, hogy ismeritek az igazlelkűség útjait, mégis eltévelyedtetek, mint a pásztor nélküli bárány, pedig a pásztor hívott, és még mindig hív benneteket, de ti nem akartok az ő szavára hallgatni!\n\n38 Íme, azt mondom nektek, hogy a jó pásztor hív benneteket; igen, és a saját nevén hív benneteket, mely Krisztus neve; és ha nem akartok a jó pásztor szavára hallgatni, arra a névre, amelyen hívnak benneteket, íme, nem vagytok a jó pásztor bárányai.\n\n39 És most, ha nem a jó pásztor bárányai vagytok, akkor milyen nyájból vagytok? Íme, azt mondom nektek, hogy az ördög a ti pásztorotok, és az ő nyájából vagytok; és most, ki tagadhatná ezt? Íme, azt mondom nektek, hogy aki ezt tagadja, az hazug és az ördög gyermeke.\n\n40 Mert azt mondom én nektek, hogy ami jó, az Istentől jön, és ami gonosz, az az ördögtől jön.\n\n41 Ezért ha egy ember jó cselekedeteket hoz, a jó pásztor szavára hallgat, és őt követi; de aki gonosz cselekedeteket hoz, az ördög gyermekévé lesz, mert az ő szavára hallgat, és őt követi.\n\n42 És aki ezt teszi, annak tőle kell majd kapnia a bérét; ezért halált kap majd béreként, ami az igazlelkűséghez tartozó dolgokat illeti, mivel halott minden jó cselekedettel szemben.\n\n43 És most, testvéreim, szeretném, ha meghallgatnátok, mert lelkem energiájával szólok hozzátok; mert íme, világosan szóltam hozzátok, hogy ne tévedhessetek, vagyis Isten parancsolatai szerint szóltam.\n\n44 Mert elhívtak, hogy ekképpen szóljak, Isten szent rendje szerint, mely Krisztus Jézusban van; igen, megparancsolták nekem, hogy kiálljak és tanúsítsam ennek a népnek azokat a dolgokat, amit atyáink az eljövendő dolgokat illetően mondtak.\n\n45 És ez nem minden. Nem gondoljátok-e, hogy én magam tudok ezen dolgokról? Íme, tanúságot teszek nektek, hogy igenis tudom, hogy igazak azok a dolgok, melyekről szóltam. És mit gondoltok, hogyan tudok a bizonyosságukról?\n\n46 Íme, azt mondom nektek, hogy Isten Szent Lelke tudatta velem őket. Íme, sok napot böjtöltem és imádkoztam, hogy magam tudhassam ezeket a dolgokat. És most én magam tudom, hogy ezek igazak; mert az Úristen nyilvánította ki őket nekem az ő Szent Lelke által; és ez a kinyilatkoztatás lelke, mely bennem van.\n\n47 És ezen felül azt mondom nektek, így lett kinyilatkoztatva nekem, hogy az atyáink által elmondott szavak igazak, méghozzá a prófétálás lelke szerint, mely bennem van, mely emellett Isten Lelkének a megnyilatkozása.\n\n48 Azt mondom nektek, magam tudom azt, hogy amit az eljövendő dolgokat illetően mondok nektek, igaz; és azt mondom nektek, tudom, hogy Jézus Krisztus el fog jönni, igen, a Fiú, az Atyának kegyelemmel, és irgalommal és igazsággal teljes Egyszülött Fia. És íme, ő az, aki eljön, hogy elvegye a világ bűneit, igen minden olyan ember bűnét, aki állhatatosan hisz az ő nevében.\n\n49 És most azt mondom nektek, hogy ezen rend szerint hívattam el, igen, hogy szeretett testvéreimnek prédikáljak, igen, és mindenkinek, aki ezen a földön lakik; igen, hogy mindenkinek prédikáljak, öregnek és fiatalnak is, szolgának és szabadnak is; igen, mondom nektek az időseknek, és a középkorúaknak is, és a felnövekvő nemzedéknek; igen, hogy kiáltsak hozzájuk, hogy bűnbánatot kell tartaniuk és újjá kell születniük.\n\n50 Igen, így szól a Lélek: Tartsatok bűnbánatot, mind ti földnek szélei, mert hamarosan elközeleg a mennyek királysága; igen, Isten Fia eljön az ő dicsőségében, az ő hatalmában, fenségében, erejében és uralmában. Igen, szeretett testvéreim, azt mondom nektek, hogy így szól a Lélek: Íme, az egész föld királyának, és a mennyek királyának dicsősége is nagyon hamar felragyog az emberek gyermekei között.\n\n51 És azt is mondja nekem a Lélek, igen, hatalmas hangon kiált hozzám, mondván: Menj és mondd meg ennek a népnek – Tartsatok bűnbánatot, mert ha nem tartotok bűnbánatot, akkor semmiképpen sem örökölhetitek a mennyek királyságát.\n\n52 És ismét azt mondom nektek, így szól a Lélek: Íme, a fa gyökeréhez van fektetve a fejsze; ezért minden fa, mely nem hoz jó gyümölcsöt, kivágatik és a tűzbe vettetik, igen, olyan tűzbe, melyet nem lehet felemészteni, méghozzá egy kiolthatatlan tűzbe. Lássátok és emlékezzetek, a Szent mondta ezt.\n\n53 És most, szeretett testvéreim, azt kérdezem tőletek, hogy tudtok-e ellenkezni ezen szavakkal; igen, félre tudjátok-e tenni ezen dolgokat és lábatok alá taposni a Szentet; igen, fel tudtok-e fuvalkodni szívetek kevélységében; igen, még mindig ki fogtok-e tartani amellett, hogy drága öltözéket viseltek és a világ hiábavaló dolgaira és a kincseitekre helyezitek a szíveteket?\n\n54 Igen, ki fogtok-e tartani annak feltételezése mellett, hogy jobbak vagytok, mint a másik; igen, ki fogtok-e tartani amellett, hogy üldözitek a testvéreiteket, akik megalázkodnak és Isten szent rendje szerint járnak, mely által ezen egyházba hozták őket, és megszentelte őket a Szent Lélek, és bűnbánathoz illő cselekedeteket hoznak –\n\n55 Igen, és ki fogtok-e tartani amellett, hogy hátat fordítotok a szegényeknek, és a szűkölködőknek, és visszatartjátok tőlük a javaitokat?\n\n56 És végül, ti mind, akik kitartotok a gonoszságotok mellett, azt mondom nektek, ti vagytok azok, akiket ki fognak vágni és a tűzbe fognak vetni, ha nem tartotok gyorsan bűnbánatot.\n\n57 És most azt mondom nektek, mindazoknak, akik a jó pásztor szavát szeretnék követni, gyertek ki a gonoszok közül, és szakadjatok el, és ne érintsétek tisztátalan dolgaikat; és íme, az ő neveik kitöröltetnek, hogy a gonoszok nevei ne számláltassanak az igazlelkűek nevei közé, hogy beteljesedjen Isten szava, mely azt mondta: A gonoszok nevei nem fognak népem nevei közé keveredni.\n\n58 Mert az igazlelkűek nevei az élet könyvébe lesznek beírva, és nekik biztosítok örökséget a jobb kezem felől. És most, testvéreim, mi mondanivalótok van ezzel szemben? Azt mondom nektek, mit sem jelent, ha ez ellen szóltok, mert Isten szavának be kell teljesednie.\n\n59 Mert melyik közöttetek az a pásztor, akinek ha sok juha van, ne vigyázna rájuk, hogy a farkasok be ne menjenek és fel ne falják a nyáját? És íme, ha egy farkas megy a nyájába, nem űzi-e ki azt? Igen, és a végén, ha tudja, el is fogja pusztítani.\n\n60 És most azt mondom nektek, hogy a jó pásztor hív benneteket; és ha hallgattok szavára, akkor bevisz titeket a nyájába és az ő juhai vagytok; és megparancsolja nektek, hogy ne engedjétek, hogy kiéhezett farkasok jöjjenek közétek, hogy el ne pusztuljatok.\n\n61 És most én, Alma annak a nyelvén, aki nekem is ezt parancsolta, megparancsolom nektek, hogy teljesítsétek azon szavakat, melyeket elmondtam nektek.\n\n62 Parancsként szólok hozzátok, akik az egyházhoz tartoztok; és azokhoz, akik nem tartoznak az egyházhoz, felhívásként szólok, mondván: Jöjjetek és keresztelkedjetek meg a bűnbánatra, hogy ti is részesei lehessetek az élet fája gyümölcsének.\n\n", "alma 6": "[center][font_size=26]6. Fejezet[/font_size][/center]\n\n[i]Zarahemlában megtisztítják és rendbe hozzák az egyházat – Alma Gedeonba megy prédikálni. Mintegy Kr.e. 83.[/i]\n\n1 És most lőn, hogy miután Alma bevégezte a Zarahemla városában megalapított egyház népéhez intézett beszédét, papokat és eldereket rendelt el, kezeinek rátevésével, Isten rendje szerint, hogy az egyház felett elnököljenek és őrködjenek.\n\n2 És lőn, hogy akik nem tartoztak az egyházhoz és megbánták a bűneiket, azokat megkeresztelték a bűnbánatra, és befogadták őket az egyházba.\n\n3 És még lőn, hogy akik az egyházhoz tartoztak és nem bánták meg gonoszságaikat és nem alázkodtak meg Isten előtt – azokat értem ezalatt, akik fel voltak emelkedve szívük kevélységében – azokat elutasították és kitörölték a neveiket, így neveiket nem számlálták az igazlelkűek nevei közé.\n\n4 És így kezdték megalapítani a gyülekezet rendjét Zarahemla városában.\n\n5 Most szeretném, ha értenétek, hogy Isten szava mindenki számára elérhető volt, úgyhogy senkit nem fosztottak meg annak kiváltságától, hogy összegyűljön Isten szavának meghallgatására.\n\n6 Isten gyermekei azonban parancsot kaptak, hogy gyakran jöjjenek össze, és társuljanak egymáshoz böjtben és buzgó imádkozásban azok lelkének jólétéért, akik nem ismerték Istent.\n\n7 És most lőn, hogy miután Alma megalkotta ezeket a szabályzatokat, eltávozott tőlük, igen, a Zarahemla városában levő gyülekezettől, és átment a Sidon folyó keleti részére, Gedeon völgyébe, ahol épült vala egy város, melyet Gedeon városának neveztek, és abban a völgyben volt, amit Gedeon völgyének neveztek, azon férfi után, akit Nehór keze ölt meg karddal.\n\n8 És Alma elment és hirdetni kezdte Isten szavát a Gedeon völgyében megalapított gyülekezetnek, azon ige igazságának kinyilatkoztatása szerint, melyet atyái szólottak vala, és a prófétálás lelke szerint, mely benne volt, Jézus Krisztus, Isten Fia bizonysága szerint, aki el fog jönni, hogy népét bűneitől megváltsa, és azon szent rend szerint, mely által elhívták. És ez így van megírva. Ámen.\n\n", "alma 7": "Alma szavai, melyeket a Gedeonban lévő népnek adott át, saját feljegyzése szerint.\n\nA 7. fejezet egészében.\n\n[center][font_size=26]7. Fejezet[/font_size][/center]\n\n[i]Krisztus Máriától fog megszületni – Megoldja a halál kötelékét, és magára veszi népének bűneit – Akik bűnbánatot tartanak, megkeresztelkednek, és betartják a parancsolatokat, azoknak örök életük lesz – Tisztátalanság nem örökölheti Isten királyságát – Az alázatosság, a hit, a remény és a jószívűség a követelmény. Mintegy Kr.e. 83.[/i]\n\n1 Íme, szeretett testvéreim, mivel megadatott nekem, hogy hozzátok jöjjek, megpróbálok tehát szavaimmal szólni hozzátok; igen, saját számmal, látván, hogy ez az első alkalom, amikor szám szavaival szólhatok hozzátok, mivel teljesen lefoglalt engem a bírói szék, mert oly sok dolgom volt, hogy nem tudtam eljönni hozzátok.\n\n2 És még most, ezen alkalommal sem tudtam volna eljönni, ha a bírói széket másnak nem adtam volna, hogy helyettem uralkodjon; és az Úr nagy irgalommal megengedte, hogy eljöjjek hozzátok.\n\n3 És íme, nagy reményekkel és nagy vággyal jöttem, hogy azt találjam, hogy megalázkodtatok Isten előtt, és hogy továbbra is fohászkodtatok a kegyelméért, hogy azt találjam, hogy ártatlanok vagytok őelőtte, hogy azt találjam, hogy nem vagytok abban a rettenetes kényszerhelyzetben, amelyben testvéreink voltak Zarahemlában.\n\n4 De áldott legyen Isten neve, mert megadta nekem annak tudását, igen, megadta nekem azon tudás rendkívül nagy örömét, hogy ismét megerősítették őket az Ő igazlelkűségének útján.\n\n5 És bízom benne, Isten Lelke szerint, mely bennem van, hogy bennetek is örömöm lesz; mindazonáltal nem szeretném, ha a bennetek való örömöm is oly sok megpróbáltatás és bánat által jönne el, mint amennyiben a zarahemlai testvérek miatt volt részem, mert íme, örömöm csak azután lelem bennük, miután sok megpróbáltatáson és bánaton vergődtem át.\n\n6 De íme, bízom benne, hogy ti nem vagytok olyan nagy hitetlenség állapotában, mint amilyenben testvéreitek voltak; bízom benne, hogy ti nem emelkedtetek fel szívetek kevélységében; igen, bízom benne, hogy szíveteket nem helyezitek kincsekre és a világ hiábavaló dolgaira; igen, bízom benne, hogy nem hódoltok bálványoknak, hanem hogy az igaz és élő Istennek hódoltok, és hogy várakozással, örök hittel tekintetek bűneitek eljövendő bocsánatára.\n\n7 Mert íme, mondom nektek, sok eljövendő dolog van; és íme, van egy dolog, mely mindezeknél fontosabb – mert íme, nincs messze az idő, amikor a Megváltó élni fog és eljön népe közé.\n\n8 Íme, nem azt mondom, hogy akkor jön el közénk, amikor halandó hajlékában lakozik; mert íme, a Lélek nem mondta nekem, hogy ez lenne az eset. Most erről a dologról nem tudok; de annyit tudok, hogy az Úristennek hatalma van minden olyan dolog megtételére, mely az ő szava szerint van.\n\n9 De íme, a Lélek ennyit mondott nekem, mondván: Kiálts ehhez a néphez, mondván – Tartsatok bűnbánatot és készítsétek az Úr útját, és járjatok az ő ösvényein, melyek egyenesek; mert íme, közeleg a mennyek királysága, és Isten Fia eljön a föld színére.\n\n10 És íme, Jeruzsálemnél fog megszületni, mely ősatyáink földje, Máriától, aki egy szűz lesz, egy becses és választott edény, akit beárnyékol a Szentlélek hatalma, és megfogan, és fiút szül, igen, méghozzá Isten Fiát.\n\n11 És ő megy, mindenféle fájdalmat és megpróbáltatást és kísértést szenvedve el; és ez azért lesz, hogy beteljesedjen az ige, mely azt mondja, hogy magára fogja venni népének fájdalmait és betegségeit.\n\n12 És magára veszi a halált, hogy megoldhassa a halál kötelékeit, amelyek népét lekötözik; és magára veszi a gyengeségeiket, hogy bensője irgalommal telhessen meg, a test szerint, hogy a test szerint tudhassa, hogyan segítse meg népét a gyengeségeik szerint.\n\n13 Most a Lélek minden dolgot tud; mindazonáltal Isten Fia szenved a test szerint, hogy magára vehesse népe bűneit, hogy szabadításának hatalma szerint eltörölhesse a vétkeiket; és most íme, ez a bennem lévő bizonyság.\n\n14 Most azt mondom nektek, hogy bűnbánatot kell tartanotok, és újjá kell születnetek; mert a Lélek azt mondja, hogy ha nem születtek újjá, nem örökölhetitek a mennyek királyságát; ezért jöjjetek és keresztelkedjetek meg a bűnbánatra, hogy megmoshassanak benneteket a bűneitektől, hogy hitetek lehessen Isten Bárányában, aki elveszi a világ bűneit, akinek hatalmában áll megszabadítani és minden hamislelkűségtől megtisztítani.\n\n15 Igen, azt mondom nektek, jöjjetek és ne féljetek, és tegyetek félre minden bűnt, amely könnyen zaklat benneteket, mely leköt benneteket, hogy elpusztuljatok, igen, jöjjetek és kezdjetek hozzá, és mutassátok meg Isteneteknek, hogy hajlandóak vagytok megbánni a bűneiteket és szövetségre lépni vele, hogy betartjátok a parancsolatait, és tanúsítsátok ezt neki ezen a napon azzal, hogy bementek a keresztelés vizébe.\n\n16 És aki ezt teszi, és mostantól kezdve betartja Isten parancsolatait, az emlékezni fog rá, hogy azt mondom neki, igen, emlékezni fog rá, hogy a bennem bizonyságot tevő Szent Lélek bizonysága szerint azt mondtam neki, hogy örök élete lesz.\n\n17 És most, szeretett testvéreim, hiszitek-e ezen dolgokat? Íme, azt mondom nektek, igen én tudom, hogy hiszitek, és a mód, mely által tudom, hogy hiszitek; a Lélek megnyilatkozása, mely bennem van. És most, mivel hitetek erős ezt illetően, igen, azon dolgokat illetően, amiket elmondtam, nagy az én örömöm.\n\n18 Mert amint azt kezdettől fogva mondtam nektek, nagyon vágytam rá, hogy ne legyetek abban a kényszerhelyzetben, amiben a testvéreitek, éppen úgy azt találtam, hogy vágyaimnak eleget tettek.\n\n19 Mert úgy látom, hogy az igazlelkűség ösvényein vagytok; úgy látom, hogy azon az ösvényen vagytok, mely Isten királyságához vezet; igen, úgy látom, hogy az ő ösvényeit egyengetitek.\n\n20 Úgy látom, hogy igéjének bizonyságtétele tudatta veletek, hogy ő nem járhat görbe utakon; és attól sem tér el, amit mondott; és egy árnyalatnyit sem fordul jobbról bal felé, vagyis a helyestől a helytelen felé; ezért az ő pályája egy örök körforgás.\n\n21 És ő nem lakik szentségtelen templomokban; és Isten királyságába sem fogadhatnak be tisztátalanságot, vagy bármit, ami tisztátalan; ezért azt mondom nektek, hogy eljön az idő, igen, és az utolsó napon lesz az, hogy aki tisztátalan, az megmarad a tisztátalanságában.\n\n22 És most, szeretett testvéreim, azért mondtam el nektek ezeket a dolgokat, hogy tudatára ébresszelek benneteket Isten iránti kötelességeteknek, hogy feddhetetlenül járhassatok előtte, hogy Isten szent rendje szerint járhassatok, mely szerint befogadtak benneteket.\n\n23 És most szeretném, ha alázatosak lennétek, engedékenyek és gyengédek; könnyen kérlelhetőek; tele türelemmel és hosszútűréssel; minden dologban mértékletesek; mindig szorgalmasak Isten parancsolatainak a betartásában; kérvén amilyen dolgokra csak szükségetek van, lelkire és fizikaira; mindig hálát adván vissza Istennek mindazon dolgokért, amiket kaptok.\n\n24 És figyeljetek rá, hogy legyen bennetek hit, remény és jószívűség, és akkor majd mindig bővelkedtek jó cselekedetekben.\n\n25 És áldjon meg benneteket az Úr és tartsa szeplőtelenül a ruhátokat, hogy végül odavihessenek, hogy a mennyek királyságában leüljetek Ábrahámmal, Izsákkal, Jákóbbal és minden szent prófétával, aki a világ kezdete óta volt, mert ruhátok szeplőtelen, éppen úgy, mint ahogyan az ő ruhájuk szeplőtelen, és többé onnan ki ne jöjjetek.\n\n26 És most, szeretett testvéreim, ezeket a szavakat azon Lélek szerint mondtam nektek, mely bizonyságot tesz bennem; és lelkem rendkívül örvendezik, azon rendkívüli szorgalom és megszívlelés miatt, melyet szavam iránt tanúsítottatok.\n\n27 És most, Isten békessége pihenjen meg rajtatok, és házaitokon és földjeiteken, és nyájaitokon és csordáitokon, és mindenen, amit birtokoltok, asszonyaitokon és gyermekeiteken, hiteteknek és jó cselekedeteiteknek megfelelően a mai naptól fogva mindörökké. És így szóltam. Ámen.\n\n", "alma 8": "[center][font_size=26]8. Fejezet[/font_size][/center]\n\n[i]Alma Melekben prédikál és keresztel – Ammonihában elutasítják és elmegy onnan – Egy angyal megparancsolja neki, hogy térjen vissza és hirdesse a népnek, hogy tartsanak bűnbánatot – Amulek befogadja, és ők ketten Ammonihában prédikálnak. Mintegy Kr.e. 82.[/i]\n\n1 És most lőn, hogy Alma visszatért Gedeon földjéről, miután sok olyan dolgot tanított Gedeon népének, amit nem lehet leírni, és megalapítván a gyülekezet rendjét, aszerint, ahogy azt előzőleg Zarahemla földjén tette; igen, visszatért saját házába Zarahemlában, hogy kipihenje magát azon fáradozások után, melyeket végzett.\n\n2 És így végződött a bírák Nefi népe feletti uralmának kilencedik éve.\n\n3 És lőn, hogy a bírák Nefi népe feletti uralma tizedik évének kezdetén Alma elment onnan, és útnak indult, át Melek földjére, a Sidon folyó nyugati oldalán, a nyugati részen a vadon határa mellett.\n\n4 És Melek földjén tanítani kezdte a népet, Isten szent rendje szerint, mely által elhívatott; és szerte Melek egész földjén tanítani kezdte a népet.\n\n5 És lőn, hogy a vadon oldalán lévő vidék határaiból mindenhonnan jött hozzá a nép. És szerte az egész vidéken megkeresztelkedtek;\n\n6 Így mikor munkáját Melekben befejezte, elment onnan, és három napos utat tett meg Melek földjétől északra; és egy városhoz érkezett, melyet Ammonihának hívtak.\n\n7 Most Nefi népének az volt a szokása, hogy földjeiket, és városaikat, és falvaikat, igen, még az összes kis falvaikat is annak neve után nevezték el, aki először birtokolta őket; és így volt ez Ammoniha földjével.\n\n8 És lőn, hogy amikor Alma megérkezett Ammoniha városába, prédikálni kezdte nekik Isten szavát.\n\n9 Most Sátán nagyon markában tartotta Ammoniha városa népének a szívét; ezért nem akartak hallgatni Alma szavaira.\n\n10 Mindazonáltal Alma sokat fáradozott lelkileg, buzgó imában tusakodván Istennel, hogy töltse ki Lelkét a városban lévő népre; hogy adja meg neki, hogy megkeresztelhesse őket a bűnbánatra.\n\n11 Mindazonáltal ők megkeményítették a szívüket, így szólván hozzá: Íme, tudjuk, hogy te vagy Alma; és tudjuk, hogy főpap vagy azon egyház felett, amelyet az ország sok részén megalapítottál, hagyományaitok szerint; és mi nem vagyunk a te egyházadból valók, és nem hiszünk az ilyen balga hagyományokban.\n\n12 És most tudjuk, hogy mivel nem vagyunk a te egyházadból valók, tudjuk, hogy nincs hatalmad felettünk; és a bírói széket átadtad Nefihának; ezért nem te vagy a főbíró felettünk.\n\n13 Most, amikor a nép ezt elmondta, és minden szavával ellenkezett, és szidalmazta őt, és leköpdöste, és kiűzette a városukból, ő elment onnan és az Áronnak nevezett város felé vette útját.\n\n14 És lőn, hogy míg így ment, bánat nehezedett rá, és sok gyötrelmen és lelki kínon vergődött át, azon nép gonoszsága miatt, akik Ammoniha városában voltak, lőn, hogy míg Almára így ránehezedett a bánat, íme, az Úrnak egy angyala jelent meg neki, mondván:\n\n15 Áldott vagy te, Alma; ezért emeld fel a fejedet és örvendezz, mert nagy okod van az örvendezésre; mert attól az időtől fogva hű voltál Isten parancsolatainak betartása terén, hogy megkaptad tőle az első üzenetedet. Íme, én vagyok az, aki átadta neked.\n\n16 És íme, azért küldtek, hogy megparancsoljam neked, hogy térj vissza Ammoniha városába, és ismét prédikálj a város népének; igen, prédikálj nekik. Igen, mondd meg nekik, hogy ha nem tartanak bűnbánatot, akkor az Úristen el fogja pusztítani őket.\n\n17 Mert íme, most tanakodnak, hogy népedet megfosszák a szabadságától, (mert így szól az Úr) mely ellentétben áll azon rendelkezésekkel, és ítéletekkel, és parancsolatokkal, melyeket népének adott.\n\n18 Most lőn, hogy miután Alma megkapta üzenetét az Úr angyalától, gyorsan visszatért Ammoniha földjére. És más úton ment be a városba, igen, azon az úton, amelyik Ammoniha városának déli részén van.\n\n19 És amint bement a városba, éhes volt, és így szólt egy férfihoz: Adnál-e valamit enni Isten egy alázatos szolgájának?\n\n20 És a férfi így szólt hozzá: Én nefita vagyok és tudom, hogy te Isten szent prófétája vagy, mert te vagy az a férfi, akiről egy angyal azt mondta egy látomásban: Fogadd be. Ezért gyere velem a házamba, és én adok neked az ételemből; és tudom, hogy áldás leszel nekem és házamnak.\n\n21 És lőn, hogy a férfi befogadta a házába; és a férfit Amuleknek hívták; és kenyeret és húst hozott elő, és Alma elé tette.\n\n22 És lőn, hogy Alma evett, és jóllakott; és megáldotta Amuleket és házát, és köszönetet mondott Istennek.\n\n23 És miután evett és jóllakott, így szólt Amulekhez: Én Alma vagyok, és én vagyok a főpap Isten egyháza felett szerte az országban.\n\n24 És íme, arra hívtak el, hogy a kinyilatkoztatás és a prófétálás lelke szerint Isten szavát prédikáljam ezen nép között; és itt voltam ezen a földön, és nem akartak befogadni, hanem kitaszítottak, és azon voltam, hogy örökre hátat fordítok ennek a földnek.\n\n25 De íme, azt a parancsot kaptam, hogy ismét forduljak meg és prófétáljak ennek a népnek, igen, és tegyek bizonyságot ellenük a gonoszságaikat illetően.\n\n26 És most, Amulek, mivel megetettél és befogadtál, áldott vagy; mert éhes voltam, mivel sok napot böjtöltem.\n\n27 És Alma sok napig maradt Amuleknél, mielőtt prédikálni kezdett a népnek.\n\n28 És lőn, hogy a nép még megátalkodottabb lett a gonoszságaiban.\n\n29 És a szó eljött Almához, mondván: Menj; és mondd meg Amulek szolgámnak is, hogy menjen el és prófétáljon ennek a népnek, mondván – Tartsatok bűnbánatot, mert így szól az Úr, hogy ha nem tartotok bűnbánatot, akkor haragomban meglátogatom ezt a népet; igen, és nem fordítom el ádáz haragomat.\n\n30 És Alma elment, és Amulek is, a nép közé, hogy Isten szavát hirdessék nekik; és elteltek a Szentlélekkel.\n\n31 És oly nagy hatalom adatott nekik, hogy nem tudták őket tömlöcökbe zárni; és az sem volt lehetséges, hogy bárki meg tudja ölni őket; mindazonáltal mindaddig nem gyakorolták a hatalmukat, amíg kötelekkel meg nem kötözték és börtönbe nem vetették őket. Most ez azért történt, hogy az Úr megmutathassa bennük a hatalmát.\n\n32 És lőn, hogy elmentek, és prédikálni és prófétálni kezdtek a népnek, azon lélek és hatalom szerint, melyet az Úr adott nekik.\n\n", "alma 9": "Alma szavai, és Amulek szavai is, melyeket az Ammoniha földjén lévő népnek hirdettek. És börtönbe is vetik őket, és Isten bennük lévő csodálatos hatalma által kiszabadulnak. Alma feljegyzése szerint.\n\nA 9. fejezettől a 14-ig bezárólag.\n\n[center][font_size=26]9. Fejezet[/font_size][/center]\n\n[i]Alma megparancsolja Ammoniha népének, hogy tartsanak bűnbánatot – Az Úr az utolsó napokban irgalmas lesz a lámánitákhoz – Ha a nefiták elhagyják a világosságot, a lámániták el fogják pusztítani őket – Isten Fia hamarosan el fog jönni – Meg fogja váltani azokat, akik bűnbánatot tartanak, megkeresztelkednek és akiknek hitük van az ő nevében. Mintegy Kr.e. 82.[/i]\n\n1 Továbbá én, Alma, mivel parancsot kaptam Istentől, hogy vegyem Amuleket, és menjek és ismét prédikáljak ennek a népnek, vagyis az Ammoniha városában lévő népnek, lőn, hogy amint prédikálni kezdtem nekik, vitatkozni kezdtek velem, mondván:\n\n2 Ki vagy te? Azt gondolod, hogy hinni fogunk egyetlen ember bizonyságának, még ha azt prédikálja is nekünk, hogy a föld el fog múlni?\n\n3 Most, ők nem értették meg azon szavakat, melyeket mondtak, mert nem tudták, hogy a föld el fog múlni.\n\n4 És ezt is mondták: Nem fogunk hinni a szavaidnak, még ha azt prófétálod is, hogy ez a nagy város egy nap alatt el fog pusztulni.\n\n5 Most nem tudták, hogy Isten tehet ilyen bámulatos cselekedeteket, mert keményszívű és merevnyakú nép voltak.\n\n6 És ezt mondták: Ki az Isten, aki nem küld több felhatalmazottat, csak egyetlen férfit ezen nép közé, hogy ily nagy és bámulatos dolgok igazságát hirdesse nekik?\n\n7 És előléptek, hogy kezeikkel megragadjanak, de íme, nem tették ezt. És én bátran álltam, hogy kijelentsem nekik, igen, bátran bizonyságot tettem nekik, mondván:\n\n8 Íme, Ó ti gonosz és elfajzott nemzedék, hogy elfelejtettétek már atyáitok hagyományait; igen, mily hamar elfelejtettétek Isten parancsolatait!\n\n9 Hát nem emlékeztek rá, hogy atyánkat, Lehit, Isten keze hozta ki Jeruzsálemből? Nem emlékeztek rá, hogy mindannyiukat ő vezette a vadonon keresztül?\n\n10 És ilyen hamar elfelejtettétek már, hogy milyen sokszor szabadította ki atyáinkat ellenségeik keze közül, és őrizte meg őket attól, hogy elpusztuljanak, méghozzá saját testvéreik keze által?\n\n11 Igen, és az ő páratlan hatalma, és irgalma és irántunk való hosszútűrése nélkül már régen ezen időszak előtt elkerülhetetlenül kivágtak volna minket a föld színéről, és talán a végtelen nyomorúság és jaj állapotának szolgáltattak volna ki minket.\n\n12 Íme, most azt mondom nektek, azt parancsolja nektek, hogy tartsatok bűnbánatot; és ha nem tartotok bűnbánatot, akkor semmiképpen nem örökölhetitek Isten királyságát. De íme, ez még nem minden – megparancsolta nektek, hogy tartsatok bűnbánatot, vagy teljesen elpusztít benneteket a föld színéről; igen, haragjában fog meglátogatni benneteket, és ádáz haragjában nem fog elfordulni.\n\n13 Íme, nem emlékeztek azon szavakra, melyeket Lehinek mondott, így szólván: Amennyiben betartjátok parancsolataimat, boldogulni fogtok ezen a földön? Továbbá azt is megmondta, hogy: Amennyiben nem tartjátok be parancsolataimat, kivágattok az Úr színe elől.\n\n14 Most szeretném, ha emlékeznétek rá, hogy amennyiben a lámániták nem tartották be Isten parancsolatait, kivágták őket az Úr színe elől. Most látjuk, hogy az Úr szava beigazolódott ebben a dologban, és a lámánitákat kivágták a színe elől, vétkeik kezdetétől fogva ezen a földön.\n\n15 Mindazonáltal azt mondom nektek, hogy az ítélet napja sokkal elviselhetőbb lesz az ő számukra, mint a ti számotokra, ha megmaradtok a bűneitekben, igen, ez az élet is sokkal elviselhetőbb lesz az ő számukra, mint a ti számotokra, ha nem tartotok bűnbánatot.\n\n16 Mert sok olyan ígéret van, melyet a lámánitáknak adtak; mivel atyáik hagyományai okozták azt, hogy megmaradtak tudatlanságuk állapotában; ezért az Úr irgalmas lesz hozzájuk és meghosszabbítja létüket ezen a földön.\n\n17 És egy bizonyos időszakban el fognak jutni oda, hogy hisznek a szavában, és tudni fognak atyáik hagyományainak helytelenségéről; és sokat meg fognak szabadítani közülük, mert az Úr irgalmas lesz mindazokhoz, akik szólítják a nevét.\n\n18 De íme, azt mondom nektek, hogy ha kitartotok bűneitek mellett, akkor a ti napjaitok nem hosszabbíttatnak meg ezen a földön, mert rátok küldik a lámánitákat; és ha nem tartotok bűnbánatot, akkor olyankor jönnek majd, amikor nem tudjátok, és teljes pusztulással fognak meglátogatni benneteket; és ez az Úr ádáz haragja szerint lesz.\n\n19 Mert ő nem fogja tűrni, hogy gonoszságaitokban éljetek, melyek elpusztítják népét. Azt mondom nektek, hogy nem; inkább eltűri, hogy a lámániták elpusztítsák egész népét, akiket Nefi népének hívnak, ha lehetséges volna az, hogy bűnökbe és vétkekbe esnek, azok után, hogy oly sok világosságot és oly sok tudást adott nekik az Úr, az ő Istenük;\n\n20 Igen, azok után, hogy az Úrnak oly igen kedvelt népe voltak; igen, azok után, hogy kedveltek voltak minden más nemzet, nemzetség, nyelv vagy nép felett; azok után, hogy kívánságaik és hitük és imáik szerint minden olyan dolgot tudattak velük, ami volt, ami van és ami el fog jönni;\n\n21 Miután Isten Lelke meglátogatta őket; miután angyalokkal társalogtak, és miután az Úr hangja szólt hozzájuk; és miután megvolt nekik a prófétálás lelke, és a kinyilatkoztatás lelke, és még sok ajándék, a nyelveken szólás ajándéka, és a prédikálás ajándéka, és a Szentlélek ajándéka, és a fordítás ajándéka;\n\n22 Igen, és azok után, hogy Isten az Úr keze által kiszabadította őket Jeruzsálem földjéről; miután megmentette őket az éhínségtől, és a betegségtől, és mindenféle fajtájú nyavalyától; és miután megerősödtek a csatában, hogy el ne pusztuljanak; miután időről időre kiszabadították őket a rabságból, és mostanáig megtartották és megőrizték őket; és miután addig gyarapították őket, míg mindenféle dologban gazdagok nem lettek –\n\n23 És most, íme, azt mondom nektek, hogy ha ez a nép, aki oly sok áldást kapott az Úr kezéből, a birtokában levő világosság és tudás ellenére vétkezik, azt mondom nektek, ha ez lesz a helyzet, hogy ha vétekbe esnek, akkor sokkal elviselhetőbb lesz a lámánitáknak, mint nekik.\n\n24 Mert íme, az Úr ígéretei megadattak a lámánitáknak, de nektek nem, ha vétkeztek; mert nem ígérte-e meg kifejezetten és nem rendelte-e el határozottan az Úr, hogy ha fellázadtok ellene, akkor teljesen ki fognak pusztítani benneteket a föld színéről?\n\n25 És most azért, hogy el ne pusztítsanak benneteket, az Úr elküldte angyalát, hogy népe közül sokakat meglátogasson, kijelentve nekik, hogy el kell menniük és buzgón kell kiáltaniuk ehhez a néphez, mondván: Tartsatok bűnbánatot, mert hamarosan elközeleg a mennyek királysága;\n\n26 És nem is oly sok nap múltán Isten Fia eljön az ő dicsőségében; és dicsősége az Atya Egyszülött Fiának dicsősége lesz, aki kegyelemmel, pártatlansággal és igazsággal teljes, aki türelemmel, irgalommal és hosszútűréssel teljes, és siet meghallgatni népe fohászait és megválaszolni az imáit.\n\n27 És íme, eljön, hogy megváltsa azokat, akik megkeresztelkednek a bűnbánatra, a nevébe vetett hit által.\n\n28 Ezért készítsétek az Úrnak útját, mert közel van az idő, amikor minden ember learatja cselekedeteinek jutalmát, aszerint, hogy milyenek voltak – ha igazlelkűek voltak, akkor lelkük szabadulását aratják, Jézus Krisztus hatalma és szabadítása szerint; és ha gonoszak voltak, akkor lelkük kárhozatát aratják, az ördög hatalma és fogsága szerint.\n\n29 Most íme, ez az angyal hangja, mely a néphez kiált.\n\n30 És most, szeretett testvéreim, mert testvéreim vagytok, és szeretni kell titeket, és bűnbánathoz illő cselekedeteket kell hoznotok, látván, hogy szívetek nagyon megkeményedett Isten szavával szemben, és látván, hogy elveszett és elbukott nép vagytok.\n\n31 Most lőn, hogy amikor én, Alma ezeket a szavakat elmondtam, íme, a nép megharagudott rám, mert azt mondtam nekik, hogy keményszívű és merevnyakú nép.\n\n32 És azért is, mert azt mondtam nekik, hogy elveszett és elbukott nép, dühösek voltak rám, és arra törekedtek, hogy kezeikkel megragadjanak, hogy börtönbe vethessenek.\n\n33 De lőn, hogy az Úr nem engedte meg nekik, hogy akkor megragadjanak és börtönbe vessenek.\n\n34 És lőn, hogy Amulek jött és előállt, és ő is prédikálni kezdett nekik. És most, Amulek szavai nincsenek mind leírva, mindazonáltal szavainak egy része le van írva ebben a könyvben.\n\n", "alma 10": "[center][font_size=26]10. Fejezet[/font_size][/center]\n\n[i]Lehi Manassétól származott – Amulek felidézi az angyal parancsát, hogy gondoskodjék Almáról – Az igazlelkűek imái okozzák, hogy megkímélik a népet – A hamislelkű törvénytudók és bírák fektetik le a nép pusztulásának alapjait. Mintegy Kr.e. 82.[/i]\n\n1 Most ezek azok a szavak, melyeket Amulek az Ammoniha földjén lévő népnek prédikált, mondván:\n\n2 Én Amulek vagyok; Giddóna fia, aki Ismáel fia volt, aki Aminádi leszármazottja volt; és ez ugyanaz az Aminádi volt, aki lefordította az írást, amely a templom falán volt, amelyet Isten ujja írt.\n\n3 És Aminádi Nefinek volt a leszármazottja, aki annak a Lehinek volt a fia, aki kijött Jeruzsálem földjéről és aki Manassé leszármazottja volt, aki annak a Józsefnek volt a fia, akit fivérei kezei eladtak Egyiptomba.\n\n4 És íme, nem kis hírnevem van mindazok között, akik ismernek; igen, és íme, sok rokonom és barátom van, és emellett nagy vagyont szereztem kezem iparkodásával.\n\n5 Ám mindezek ellenére soha nem tudtam valami sokat az Úr útjairól, és az ő rejtelmeiről és bámulatos hatalmáról; azt mondtam, soha nem tudtam valami sokat ezen dolgokról; de íme, tévedek, mert sokat láttam az ő rejtelmeiből és bámulatos hatalmából; igen, méghozzá ezen nép életének megőrzése során.\n\n6 Mindazonáltal megkeményítettem a szívemet, mert sokszor szólított, és nem akartam meghallani; így tudtam ezen dolgokról, de mégsem akartam tudni róluk; ezért szívem gonoszságában továbbra is lázadoztam Isten ellen, méghozzá egészen ennek a hetedik hónapnak a negyedik napjáig, mely a bírák uralmának tizedik évében van.\n\n7 Amint éppen egy nagyon közeli rokon látogatására mentem, íme, az Úrnak egy angyala jelent meg nekem, és így szólt: Amulek, térj vissza saját házadba, mert ételt kell adnod az Úr egy prófétájának; igen, egy szent embernek, aki Isten választott embere; mert sok napot böjtölt ezen nép bűnei miatt, és éhes, és fogadd be őt a házadba, és adj neki ételt, és ő meg fog áldani téged és házadat; és az Úr áldása fog megpihenni rajtad és házadon.\n\n8 És lőn, hogy engedelmeskedtem az angyal hangjának, és visszafordultam a házam felé. És ahogy odafelé mentem, rátaláltam a férfira, akiről az angyal azt mondta nekem: Fogadd be a házadba – és íme, ez ugyanaz a férfi volt, aki mostanáig Isten dolgait illetően szólt hozzátok.\n\n9 És az angyal azt mondta nekem, hogy ő egy szent ember; ezért én tudom, hogy ő egy szent ember, mert ezt Isten angyala mondta nekem.\n\n10 Továbbá tudom, hogy azon dolgok, amikről bizonyságot tett, igazak; mert íme, azt mondom nektek, hogy ahogy él az Úr, éppen úgy elküldte hozzám az angyalát, hogy ezen dolgokat kinyilváníttassa nekem; és ezt azalatt tette, míg ez az Alma a házamban lakott.\n\n11 Mert íme, ő megáldotta házamat, megáldott engem, és asszonynépemet, és gyermekeimet, és atyámat és rokonaimat; igen, méghozzá az egész nemzetségemet megáldotta, és az Úr áldása pihent meg rajtunk, azon szavak szerint, melyeket elmondott.\n\n12 És most, miután Amulek ezen szavakat elmondta, a nép csodálkozni kezdett, látván, hogy nem csak egy tanú van, aki bizonyságot tesz azon dolgokról, amikkel vádolták őket, és az eljövendő dolgokról is, a bennük lévő prófétálás lelke szerint.\n\n13 Mindazonáltal voltak közöttük néhányan, akik úgy gondolták, kifaggatják őket, hogy ravasz fortélyaikkal szavukon foghassák őket, hogy bizonyítékot találjanak ellenük, hogy átadhassák őket a bíráiknak, hogy megítélhessék őket a törvény szerint, és hogy megölhessék vagy börtönbe vethessék őket, azon bűntett szerint, melyet fel tudnak hozni vagy tanúsítani tudnak ellenük.\n\n14 Most azon emberek törekedtek az elpusztításukra, akik törvénytudók voltak, akiket a nép felfogadott és megbízott, hogy törvényt szolgáltassanak perek idején, vagyis a nép bűntetteinek pereinél a bírák előtt.\n\n15 Most ezek a törvénytudók tanultak voltak a nép minden mesterkedését és ravaszságát illetően; és ez képessé tette őket rá, hogy ügyesek lehessenek a foglalkozásukban.\n\n16 És lőn, hogy faggatni kezdték Amuleket, hogy ezáltal belezavarják a szavaiba, vagyis ellentmondásokba keverjék azon szavakat illetően, melyeket mond.\n\n17 Most nem tudták, hogy Amulek tudhat a terveikről. De lőn, hogy amint faggatni kezdték, belelátott a gondolataikba, és így szólt hozzájuk: Ó ti gonosz és elfajzott nemzedék, ti törvénytudók és képmutatók, mert az ördög munkájának alapjait fektetitek le; mert kelepcéket és csapdákat állítotok, hogy elfogjátok Isten szentjeit.\n\n18 Terveket készítetek, hogy elferdítsétek az igazlelkűek útjait, és hogy fejetekre vonjátok Isten haragját, méghozzá ezen nép teljes pusztulására.\n\n19 Igen, jól mondta Móziás, utolsó királyunk, amikor azon volt, hogy átadja a királyságot, mivel nem volt senki, akire ráruházza, meghagyta, hogy ezen népet a saját szava által kormányozzák – igen, jól mondta, hogy ha eljön az idő, amikor ezen nép hangja gonoszságot választana, vagyis ha eljön az idő, hogy ezen nép vétekbe esik, akkor érettek lesznek a pusztulásra.\n\n20 És most azt mondom nektek, hogy jól ítéli meg az Úr a gonoszságaitokat; jogosan kiált angyalai hangján keresztül ehhez a néphez: Tartsatok bűnbánatot, tartsatok bűnbánatot, mert közel van a mennyek királysága.\n\n21 Igen, jogosan kiált angyalai hangján keresztül, hogy: Pártatlansággal és igazságossággal a kezeimben jövök majd le népemhez.\n\n22 Igen, és azt mondom nektek, hogy ha nem lettek volna az igazlelkűek imái, akik most ezen a földön vannak, akkor már most teljes pusztulással látogatnának meg benneteket; de az nem árvíz által lenne, mint az Noé napjaiban történt az emberekkel, hanem éhség által, és döghalál és kard által.\n\n23 De az igazlelkűek imái által van az, hogy megkímélnek benneteket; most ezért, ha kiűzitek magatok közül az igazlelkűeket, akkor az Úr nem fogja visszatartani a kezét, hanem ádáz haragjában ellenetek jön; és akkor éhség, és döghalál és kard sújt majd le rátok; és hamarosan elközeleg az idő, ha nem tartotok bűnbánatot.\n\n24 És most lőn, hogy a nép még inkább megharagudott Amulekre; és felkiáltottak, mondván: Ez az ember szidalmazza a törvényeinket, melyek igazságosak, és bölcs törvénytudóinkat, akiket mi választottunk.\n\n25 De Amulek kinyújtotta a kezét és még erőteljesebben kiáltott rájuk, mondván: Ó ti gonosz és elfajzott nemzedék, miért tartja Sátán oly nagyon markában a szíveteket? Miért szolgáltattátok ki magatokat neki, hogy hatalma lehessen felettetek, hogy elvakítsa a szemeiteket, hogy ne értsétek meg az elmondott szavakat azok igazsága szerint?\n\n26 Mert íme, tanúskodtam-e a törvényetek ellen? Nem értitek; azt mondjátok, hogy törvényetek ellen szóltam; de nem ezt tettem, hanem a törvényetek mellett szóltam, a ti kárhoztatásotokra.\n\n27 És most íme, azt mondom nektek, hogy törvénytudóitok és bíráitok hamislelkűsége kezdi lefektetni ezen nép pusztulásának az alapjait.\n\n28 És most lőn, hogy amikor Amulek elmondta ezeket a szavakat, a nép felkiáltott ellene, mondván: Most már tudjuk, hogy ez a férfi az ördög gyermeke, mert hazudott nekünk; mert a törvényünk ellen szólt. És most azt mondja, hogy nem szólt ellene.\n\n29 Továbbá szidalmazta a törvénytudóinkat és a bíráinkat.\n\n30 És lőn, hogy a törvénytudók szívükben eldöntötték, hogy emlékezni fognak ezekre a dolgokra ellene.\n\n31 És most volt közöttük egy, akinek Zézrom volt a neve. Most ő volt a legelső Amulek és Alma vádolásában, ő lévén az egyik leggyakorlottabb közöttük, és sok ügyet intézett a nép között.\n\n32 Most ezen törvénytudók célja az volt, hogy nyerészkedjenek, és a foglalkoztatottságuk szerint volt hasznuk.\n\n", "alma 11": "[center][font_size=26]11. Fejezet[/font_size][/center]\n\n[i]A nefita pénzrendszer leírása – Amulek Zézrommal vitatkozik – Krisztus nem fogja megszabadítani bűneikben az embereket – Csak azok szabadulnak meg, akik öröklik a mennyek királyságát – Minden ember fel fog támadni halhatatlanságban – Nincs halál a feltámadás után. Mintegy Kr.e. 82.[/i]\n\n1 Most Móziás törvényében az állt, hogy minden ember, aki a törvény bírája, vagyis azok, akiket bíráknak neveztek ki, aszerint kapjanak bért, hogy mennyi ideig munkálkodtak azok megítélésén, akiket ítéletre eléjük hoztak.\n\n2 Most ha egy férfi tartozott valakinek, és nem akarta megfizetni azt, amivel tartozott, akkor bepanaszolták a bírónál; és a bíró gyakorolta a felhatalmazását, és hivatalnokokat küldött, hogy hozzák elé a férfit; és ő megítélte a férfit a törvény és azon bizonyítékok szerint, melyeket ellene felhoztak, és így a férfi arra kényszerült, hogy megfizesse azt, amivel tartozott, vagy elkobozták a vagyonát, vagy tolvajként és rablóként kiűzték a nép közül.\n\n3 És a bíró munkaideje szerint kapta bérét – egy napra egy arany szenínt, vagy egy ezüst szénumot, ami egy arany szenínnel egyenlő; és ez a megadott törvény szerint van.\n\n4 Most, ezek aranyuk és ezüstjük különböző darabjainak a nevei, azok értéke szerint. És a neveket a nefiták adták, mert nem a Jeruzsálemben lévő zsidók módján számoltak; és nem is a zsidók módján mértek; hanem a nép gondolata és körülményei szerint a bírák uralmáig minden nemzedékben megváltoztatták a számolási rendszerüket és a mérési rendszerüket, és ezeket Móziás király fektette le.\n\n5 Most ez a számolási rendszer – arany szenín, arany szeón, arany sum és arany limna.\n\n6 Ezüst szénum, ezüst amnor, ezüst ezrom és ezüst onti.\n\n7 Egy ezüst szénum egy arany szenínnel volt egyenlő, és vagy egy mérce árpával, vagy egy mérce bármilyen gabonával.\n\n8 Most egy arany szeón összege egy szenín értékének kétszerese volt.\n\n9 És egy arany sum a szeon értékének kétszerese volt.\n\n10 És egy arany limna mindezek értékének összessége volt.\n\n11 És egy ezüst amnor annyi volt, mint két szénum.\n\n12 És egy ezüst ezrom annyi volt, mint négy szénum.\n\n13 És egy onti annyi volt, mint mindezek együttvéve.\n\n14 Most ezek számolási rendszerük kisebb számainak értékei –\n\n15 Egy siblon egy fél szénum; egy siblon tehát fél mérő árpáért.\n\n16 És egy siblum egy fél siblon.\n\n17 És egy lea egy fél siblum.\n\n18 Most ezek a számaik, számolási rendszerük szerint.\n\n19 Most egy arany antión három siblonnal egyenlő.\n\n20 Most az egyetlen cél a nyerészkedés volt, és mivel a foglalkoztatottságuk szerint kapták bérüket, ezért lázongásokra, és mindenféle zavargásokra és gonoszságokra bujtogatták a népet, hogy több munkájuk lehessen, hogy több pénzt kaphassanak azon perek szerint, melyeket eléjük hoznak; ezért Alma és Amulek ellen bujtogatták a népet.\n\n21 És ez a Zézrom faggatni kezdte Amuleket, kérdezvén: Válaszolsz-e nekem néhány kérdésre, melyet megkérdezek tőled? Most, Zézrom olyan ember volt, aki jártas az ördög fortélyaiban, hogy elpusztíthassa azt, ami jó; ezért ezt kérdezte Amulektől: Válaszolsz-e azon kérdésekre, melyeket felteszek neked?\n\n22 És Amulek így szólt hozzá: Igen, ha az Úr Lelke szerint lesz az, mely bennem van; mert semmit nem mondok, mely az Úr Lelkének ellenére van. És Zézrom így szólt hozzá: Íme, itt van hat ezüst onti, és mindezt neked adom, ha megtagadod egy Legfelsőbb Lény létezését.\n\n23 Most Amulek így szólt: Ó te pokol gyermeke, miért kísértesz engem? Nem tudod, hogy igazlelkűek nem engednek az ilyen kísértésnek?\n\n24 Hiszed, hogy nincs Isten? Azt mondom neked, hogy nem, te tudod, hogy van Isten, csak jobban szereted a nyereséget, mint őt.\n\n25 És most hazudtál nekem Isten előtt. Azt mondtad nekem – Íme ez a hat onti, ami nagyon értékes, odaadom neked – amikor szívedben az volt, hogy visszatartod azokat tőlem; és csak arra vágytál, hogy megtagadjam az igaz és élő Istent, hogy legyen okod az elpusztításomra. És most íme, ezen nagy gonoszságért meglesz a fizetséged.\n\n26 És Zézrom ezt kérdezte tőle: Azt mondod, hogy van egy igaz és élő Isten?\n\n27 És Amulek így szólt: Igen, van egy igaz és élő Isten.\n\n28 Most Zézrom ezt kérdezte tőle: Van egynél több Isten?\n\n29 És ő így válaszolt: Nincs.\n\n30 Most Zézrom ezt kérdezte tőle: Honnan tudod te ezeket a dolgokat?\n\n31 És ő így szólt: Egy angyal tudatta velem őket.\n\n32 És Zézrom akkor ezt kérdezte: Ki az, aki el fog jönni? Isten Fia?\n\n33 És ő azt mondta neki: Igen.\n\n34 És Zézrom akkor ezt kérdezte: Meg fogja szabadítani a népét a bűneikben? És Amulek válaszolt és ezt mondta neki: Azt mondom neked, hogy nem fogja, mert lehetetlen számára, hogy megtagadja a szavát.\n\n35 Most Zézrom így szólt a néphez: Figyeljetek rá hogy emlékezzetek ezen dolgokra; mert azt mondta, hogy csak egy Isten van; mégis azt mondja, hogy Isten Fia el fog jönni, de nem fogja megszabadítani népét – mintha felhatalmazása lenne rá, hogy Istennek parancsoljon.\n\n36 Most Amulek pedig így szólt hozzá: Íme, hazudsz, mert azt mondod, hogy úgy beszéltem, mintha felhatalmazásom lenne arra, hogy Istennek parancsoljak, mert azt mondtam, hogy nem fogja népét bűneikben megszabadítani.\n\n37 És ismét azt mondom neked, hogy nem tudja őket bűneikben megszabadítani; mert én nem tagadhatom meg az ő szavát, és ő azt mondta, hogy semmi tisztátalan dolog nem örökölheti a mennyek királyságát; hogyan lehetne tehát megszabadítani titeket, ha nem öröklitek a mennyek királyságát? Ezért nem tudnak megszabadítani titeket a bűneitekben.\n\n38 Most Zézrom ismét kérdezett tőle: Isten Fia az igazi Örökkévaló Atya?\n\n39 És Amulek így szólt hozzá: Igen, ő az égnek és a földnek az igazi Örökkévaló Atyja, és minden dolognak, mely azokban van; ő a kezdet és a vég, az első és az utolsó;\n\n40 És el fog jönni a világra, hogy megváltsa a népét, és magára fogja venni mindazok vétkeit, akik hisznek az ő nevében; és ezek azok, akiknek örök élete lesz, és senki máshoz nem jön el a szabadulás.\n\n41 Ezért a gonoszok úgy maradnak, mintha nem lett volna megváltás, kivéve azt, hogy a halál kötelékei megoldódnak; mert íme, eljön a nap, amikor mindenki feltámad a halálból, és Isten elé áll, hogy cselekedetei szerint megítéltessen.\n\n42 Most, van egy halál, melyet időleges halálnak hívnak; és Krisztus halála megoldja ennek az időleges halálnak a kötelékeit, így mindenki feltámad ebből az időleges halálból.\n\n43 A lélek és a test újra egyesül annak tökéletes formájában; a végtagok és az ízületek is visszaállíttatnak a saját testükhöz, éppen úgy, ahogyan most vagyunk; és Isten elé állíttatunk, és mindent úgy fogunk tudni, ahogy most tudunk, és minden bűnünkre világosan fogunk emlékezni.\n\n44 Most, ez a visszaállítás mindenkihez eljön, öreghez és fiatalhoz is, szolgához és szabadhoz is, férfihoz és nőhöz is, a gonoszokhoz és az igazlelkűekhez is; és még annyi sem veszik el, mint fejüknek egy hajszála; hanem minden dolog visszaállíttatik annak tökéletes testéhez, ahogy az most, vagyis a testben van, és odavitetik és odaállíttatik Krisztus, a Fiú, és Isten, az Atya, és a Szent Lélek törvényszéke elé, mely egy Örökkévaló Isten, hogy tetteik szerint megítéltessenek, hogy jók voltak-e, vagy gonoszak voltak-e.\n\n45 Most íme, én a halandó test halálát illetően és a halandó test feltámadását illetően szóltam hozzátok. Azt mondom nektek, hogy ez a halandó test egy halhatatlan testté támad fel, vagyis a halálból, méghozzá az első halálból az életre, így soha többé meg nem halhatnak; lelkük egyesül a testükkel, hogy soha többé ne válasszák el azokat; így az egész lelki és halhatatlan lesz, így nem láthatnak már többé romlandóságot.\n\n46 Most amikor Amulek befejezte ezen szavakat, a nép ismét csodálkozni kezdett, és Zézrom is reszketni kezdett. És így értek véget Amulek szavai, vagyis ez minden, amit leírtam.\n\n", "alma 12": "[center][font_size=26]12. Fejezet[/font_size][/center]\n\n[i]Alma Zézrommal vitatkozik – Isten rejtelmei csak a hűségeseknek adhatók meg – Az emberek gondolataik, hitük, szavaik és cselekedeteik alapján lesznek megítélve – A gonoszok lelki halált fognak szenvedni – Ez a halandó élet próbatételi állapot – A megváltás terve véghezviszi a feltámadást, és hit által a bűnök bocsánatát – A bűnbánók az Egyszülött Fiú által jogot formálnak az irgalomra. Mintegy Kr.e. 82.[/i]\n\n1 Most Alma látván, hogy Amulek szavai elhallgattatták Zézromot, mert látta, hogy Amulek megfogta őt az elpusztítására irányuló hazugságaiban és megtévesztéseiben, és látván, hogy reszketni kezdett a bűntudat alatt, kinyitotta száját és beszélni kezdett hozzá, hogy megerősítse Amulek szavait, és azokon túlmenően is elmagyarázza a dolgokat, vagyis azokon túlmenően is feltárja a szentírásokat, mint ahogyan azt Amulek tette.\n\n2 Most a nép körös-körül hallotta azokat a szavakat, melyeket Alma Zézromhoz intézett; mert nagy volt a sokaság, és ő ily módon szólt:\n\n3 Most Zézrom, látván, hogy megfogtak hazugságaidban és ravaszságaidban, mert nemcsak az embereknek hazudtál, hanem Istennek is; mert íme, ő minden gondolatodat ismeri, és látod, hogy gondolataidat Lelke által tudatja velünk;\n\n4 És látod, tudjuk, hogy terved nagyon körmönfont terv volt, az ördög körmönfontsága szerint, hogy hazudjon és megtévessze ezt a népet, hogy ellenünk fordíthasd őket, hogy szidalmazzanak minket és kiűzzenek bennünket –\n\n5 Most ez volt ellenséged terve, és benned gyakorolta hatalmát. Most szeretném, ha emlékeznél rá, hogy amit neked mondok, azt mindenkinek mondom.\n\n6 És íme, mindannyiótoknak mondom, hogy az ellenség csapdája volt ez, melyet azért állított, hogy elfogja ezt a népet, hogy leigázhasson benneteket, hogy körülvehessen benneteket a láncaival, hogy örökkévaló pusztulásra láncolhasson le benneteket, az ő fogságának hatalma szerint.\n\n7 Most amikor Alma ezeket a szavakat elmondta, Zézrom még jobban kezdett reszketni, mert mind jobban és jobban meggyőződött Isten hatalmáról; és arról is meggyőződött, hogy Alma és Amulek ismerik őt, mert meggyőződött róla, hogy ismerik szívének gondolatait és szándékait; mert hatalom adatott nekik arra, hogy a prófétálás lelke szerint tudhassanak ezekről a dolgokról.\n\n8 És Zézrom szorgalmasan faggatni kezdte őket, hogy többet tudhasson Isten királyságáról. És ezt kérdezte Almától: Mit jelent az, amit Amulek a halottak feltámadásáról mondott, hogy mindenki feltámad a halálból, az igazak és a hamisak is, és odaviszik őket, hogy Isten elé álljanak és cselekedeteik szerint megítéltessenek?\n\n9 És most Alma elkezdte nekik kifejteni ezeket a dolgokat, mondván: Sokaknak megadatik Isten rejtelmeinek a megismerése; mindazonáltal szigorú parancs alá helyezik őket, hogy csak az ő szavának azon része szerint adjanak abból, melyet az irányában tanúsított figyelem és szorgalom szerint biztosít az emberek gyermekeinek.\n\n10 És ezért aki megkeményíti a szívét, az az ige kisebb részét kapja meg; és aki nem keményíti meg a szívét, annak az ige nagyobb része adatik, míg meg nem adatik neki Isten rejtelmeinek a megismerése, míg meg nem ismeri őket azok teljességében.\n\n11 És azoknak, akik megkeményítik a szívüket, azoknak az ige kisebb része adatik, míg semmit nem tudnak az Ő rejtelmeiről; és ezután foglyul ejti őket az ördög, és az ő akarata leviszi őket a pusztulásba. Most ezt jelentik a pokol láncai.\n\n12 És Amulek világosan beszélt a halált és azt illetően, hogy ebből a halandóságból egy halhatatlan állapotra támasztanak fel minket, és Isten törvényszéke elé visznek, hogy cselekedeteink szerint megítéljenek.\n\n13 Akkor, ha szívünket megkeményítettük vala, igen, ha megkeményítettük szívünket az igével szemben, olyannyira, hogy az nem találtatik bennünk, akkor a helyzetünk rettenetes lesz, mert akkor kárhoztatva leszünk.\n\n14 Mert szavaink kárhoztatni fognak bennünket, igen, minden cselekedetünk kárhoztatni fog minket; nem találtatunk szeplőtelennek; és gondolataink is kárhoztatni fognak minket; és ebben a rettenetes helyzetben nem merünk majd felnézni az Istenünkre; és igencsak örülnénk, ha megparancsolhatnánk a szikláknak és a hegyeknek, hogy omoljanak ránk és rejtsenek el az ő színe elől.\n\n15 De ez nem történhet meg; elő kell jönnünk és ott kell előtte, az ő dicsősége, és hatalma, és ereje, fensége és uralma előtt állnunk, és örök szégyenünkre el kell ismernünk, hogy minden ítélete igazságos; hogy minden cselekedetében igazságos, és hogy irgalmas az emberek gyermekeihez, és hogy minden hatalma megvan arra, hogy minden embert megszabadítson, aki hisz az ő nevében és bűnbánathoz illő gyümölcsöt hoz.\n\n16 És most íme, azt mondom nektek, hogy akkor jön el a halál, méghozzá egy második halál, mely egy lelki halál; akkor van itt az ideje annak, hogy aki a bűneiben hal meg, ami az időleges halált illeti, az egy lelki halált is hal majd; igen, meghal azon dolgokat illetően, melyek az igazlelkűséghez tartoznak.\n\n17 És akkor van itt az idő, amikor gyötrelmeik olyanok lesznek, mint egy tüzes, kénköves tó, amelynek lángja örökkön-örökké felfelé száll; és akkor van itt az ideje annak, hogy örökkévaló pusztulásra láncolják le őket, Sátán hatalma és fogsága szerint, mert saját akarata szerint leigázta őket.\n\n18 Akkor, azt mondom nektek, olyanok lesznek, mintha nem lett volna megváltás; mert Isten igazságossága szerint nem lehet őket megváltani; és nem tudnak meghalni, mivel nincs többé romlandóság.\n\n19 Most lőn, hogy amikor Alma bevégezte ezen szavak elmondását, a nép kezdett még jobban csodálkozni;\n\n20 De volt egy bizonyos Antióna, aki egy fővezér volt közöttük, és az előjött és azt kérdezte tőle: Mi ez, amit mondtál, hogy az ember feltámad a halálból, és átváltozik, ezen halandóból egy halhatatlan állapotba, hogy a lélek soha nem halhat meg?\n\n21 Mit jelent a szentírás, mely azt mondja, hogy Isten kerúbokat és egy lángoló pallost helyezett az Éden kertjének keleti részébe, nehogy első szüleink bemenjenek és egyenek az élet fájának gyümölcséből, és örökké éljenek? És így láthatjuk, hogy egyáltalán nem volt lehetőség rá, hogy örökké éljenek.\n\n22 Most Alma pedig ezt felelte neki: Ez az a dolog, amit éppen meg akartam magyarázni. Most látjuk, hogy Ádám Isten szava szerint igenis elbukott azáltal, hogy evett a tiltott gyümölcsből; és így látjuk, hogy ezen bukás által az egész emberiség elveszett és elbukott nép lett.\n\n23 És most íme, azt mondom nektek, hogy ha lehetséges lett volna Ádám számára, hogy akkor egyen az élet fájának gyümölcséből, akkor nem lett volna halál, és érvénytelen lett volna a szó, hazuggá téve Istent, mert ő azt mondta: Ha eszel, akkor biztosan meg fogsz halni.\n\n24 És látjuk, hogy a halál utoléri az emberiséget, igen, a halál, amiről Amulek beszélt, mely az időleges halál; mindazonáltal megadatott az embernek egy bizonyos idő, melyben bűnbánatot tarthat; így ez az élet egy próbatételi állapot lett; idő arra, hogy felkészüljön az Istennel való találkozásra; idő arra, hogy felkészüljön arra a végtelen állapotra, melyről beszéltünk, mely a halottak feltámadása után van.\n\n25 Most ha nem létezne a megváltás terve, mely a világ megalapítása óta el van készítve, akkor nem volna lehetséges a halottak feltámadása; de el lett készítve a megváltásnak egy terve, mely véghezviszi a halottak feltámadását, melyről beszéltünk.\n\n26 És most íme, ha lehetséges lett volna, hogy első szüleink odamenjenek és egyenek az élet fájáról, akkor örökre nyomorultak lettek volna, mert nem lett volna számukra felkészülési állapot; és így meghiúsult volna a megváltás terve, és érvénytelen lett volna Isten szava, mert nem lett volna hatása.\n\n27 De íme, nem így volt; hanem elő volt írva az embereknek, hogy meg kell halniuk; és a halál után ítéletre kell jönniük, méghozzá ugyanarra az ítéletre, melyről beszéltünk, mely a vég.\n\n28 És miután Isten előírta, hogy ezen dolgok utolérjék az embereket, íme, célszerűnek látta, hogy az emberek tudjanak azon dolgokról, melyeket előírt nekik.\n\n29 Angyalokat küldött tehát, hogy beszélgessenek velük, és ők lehetővé tették, hogy az emberek lássák az ő dicsőségét.\n\n30 És attól az időtől fogva szólítani kezdték nevét; ezért Isten beszélgetett az emberekkel, és megismertette velük a megváltás tervét, mely a világ megalapítása óta el volt készítve; és ezt hitük, és bűnbánatuk és szent cselekedeteik szerint ismertette meg velük.\n\n31 Parancsolatokat adott tehát az embereknek, mivel a testi dolgokra vonatkozó első parancsolatokat megszegték, és olyanok lettek, mint az istenek, felismervén a jót a gonosztól, és cselekvő helyzetbe hozták magukat, vagyis egy olyan helyzetbe kerültek, ahol saját akaratuk és tetszésük szerint cselekedhettek, hogy gonoszt tesznek vagy jót tesznek –\n\n32 Isten tehát, miután megismertette velük a megváltás tervét, parancsolatokat adott nekik, hogy ne tegyenek gonoszt, mert ennek büntetése egy második halál, mely egy örökkévaló halál, ami az igazlelkűséghez tartozó dolgokat illeti; mert az ilyen felett nem lehet hatalma a megváltás tervének, mert Isten legmagasabb jósága szerint az igazságosság cselekedeteit nem lehet elpusztítani.\n\n33 De Isten az ő Fia nevében felszólította az embereket (ez lévén az elkészített megváltás terve), mondván: Ha bűnbánatot tartotok és nem keményítitek meg a szíveteket, akkor Egyszülött Fiam által irgalmas leszek hozzátok;\n\n34 Aki tehát bűnbánatot tart és nem keményíti meg a szívét, az Egyszülött Fiam által jogot formál majd az irgalomra, így megbocsáttatnak a bűnei; és ezek fognak bemenni az én nyugalmamba.\n\n35 És aki megkeményíti a szívét és gonoszságot tesz, íme, haragomban megesküszöm, hogy az nem fog bemenni a nyugalmamba.\n\n36 És most, testvéreim, íme azt mondom nektek, hogy ha megkeményítitek szíveteket, akkor nem fogtok bemenni az Úr nyugalmába; gonoszságotok tehát felingerli őt, ezért leküldi rátok a haragját, mint az első felingerlésekor, igen, szava szerint az utolsó felingerlésekor éppen úgy, mint az első idején, lelketek örök pusztulására; szava szerint tehát az utolsó halálra, éppen úgy, mint az elsőre.\n\n37 És most, testvéreim, látván, hogy tudjuk ezeket a dolgokat, és ezek igazak, tartsunk hát bűnbánatot, és ne keményítsük meg a szívünket, és ne ingereljük fel az Urat, Istenünket, hogy ne vonjuk magunkra haragját ezen második parancsolatokban, melyeket megadott nekünk; hanem menjünk be Isten nyugalmába, mely szava szerint el van készítve.\n\n", "alma 13": "[center][font_size=26]13. Fejezet[/font_size][/center]\n\n[i]Rendkívüli hitük és jó cselekedeteik miatt hívnak el férfiakat főpapoknak – A parancsolatokat kell tanítaniuk – Igazlelkűség által szenteltetnek meg és mennek be az Úr nyugalmába – Melkisédek ezek egyike volt – Angyalok örvendetes híreket jelentenek ki szerte az országban – Ki fogják nyilatkoztatni Krisztus valóságos eljövetelét. Mintegy Kr.e. 82.[/i]\n\n1 Továbbá, testvéreim, szeretném arra az időre irányítani a figyelmeteket, amikor az Úristen megadta ezeket a parancsolatokat a gyermekeinek; és szeretném, ha emlékeznétek rá, hogy az Úristen papokat rendelt el az ő szent rendje szerint, mely Fiának rendje szerint volt, hogy megtanítsák ezeket a dolgokat a népnek.\n\n2 És azok a papok az ő Fiának rendje szerint lettek elrendelve, oly módon, hogy a nép tudja, milyen módon tekintsen várakozással előre az ő Fiára megváltásért.\n\n3 És ez az a mód, mely szerint elrendelték őket – rendkívüli hitük és jó cselekedeteik folytán a világ megalapítása óta elhívták és előkészítették őket, Isten előrelátása szerint; először hagyták, hogy válasszák a jót vagy a rosszat; és mivel a jót választották és rendkívül nagy hitet gyakoroltak, szent elhívással hívják el őket, igen, azzal a szent elhívással, mely ilyenekért volt elkészítve egy már elkészített megváltással együtt és a szerint.\n\n4 És így hitük folytán hívták el őket erre a szent elhívásra, míg mások szívük keménysége és elméjük vaksága folytán elutasították Isten Lelkét, míg ha nem így lett volna, akkor ugyanolyan nagy kiváltságban részesülhettek volna, mint a testvéreik.\n\n5 Vagyis, egyszóval először ugyanolyan helyzetben voltak, mint a testvéreik; így ez a szent elhívás olyanok számára lett a világ megalapítása óta elkészítve, akik nem keményítik meg a szívüket, lévén ez a felkészített Egyszülött Fiú engesztelésében és az által –\n\n6 És így ezen szent elhívással hívták el őket, és rendelték el Isten szent rendjének főpapságába, hogy az ő parancsolatait tanítsák az emberek gyermekeinek, hogy azok is beléphessenek az ő nyugalmába –\n\n7 Ez a főpapság az ő Fiának rendje szerint való, mely rend a világ megalapítása óta létezik; vagyis más szavakkal napok kezdete és évek vége nélkül való, és az örökkévalóságtól minden örökkévalóságig készült, az ő minden dologra kiterjedő előrelátása szerint –\n\n8 Most ily módon rendelték el őket – szent elhívással hívták el és szent szertartással rendelték el őket, és magukra vették a szent rend főpapságát, mely elhívás, és szertartás és főpapság kezdet és vég nélkül való –\n\n9 Így örökre főpapok lesznek, a Fiúnak, az Atya Egyszülöttjének rendje szerint, aki napok kezdete és évek vége nélkül való, aki kegyelemmel, pártatlansággal és igazsággal teljes. És ez így van. Ámen.\n\n10 Most ahogyan a szent rendet vagyis ezen főpapságot illetően mondtam, sokan voltak, akiket elrendeltek és akik Isten főpapjai lettek; és ez rendkívüli hitük, és bűnbánatuk és Isten előtti igazlelkűségük folytán volt, mivel azt választották, hogy inkább bűnbánatot tartanak és igazlelkű dolgokon fáradoznak, mintsem hogy elvesszenek;\n\n11 Ezért elhívták őket ezen szent rend szerint, és megszenteltettek, és a Bárány vére által fehérre lett mosva a ruhájuk.\n\n12 Most miután megszentelte őket a Szentlélek, mivel fehérré lett a ruházatuk, és mivel tiszták és szeplőtlenek voltak Isten előtt, már csak irtózattal tudtak a bűnre tekinteni; és sokan, rendkívül sokan voltak, akik tisztává lettek és beléptek Uruk, Istenük nyugalmába.\n\n13 És most, testvéreim, szeretném, ha megalázkodnátok Isten előtt és bűnbánathoz illő gyümölcsöt hoznátok, hogy ti is bemehessetek ebbe a nyugalomba.\n\n14 Igen, alázkodjatok meg, éppen úgy, ahogyan a nép Melkisédek napjaiban, aki főpap is volt ugyanazon rend szerint, melyről beszéltem, aki szintén örökre magára vette a főpapságot.\n\n15 És ő ugyanaz a Melkisédek volt, akinek Ábrahám tizedet fizetett; igen, még a mi atyánk, Ábrahám is tizedet fizetett, egy tizedét mindannak, amit birtokolt.\n\n16 Most azért adattak ily módon ezek a szertartások, hogy ezáltal a nép várakozással tekinthessen Isten Fiára, mintája lévén ez az ő rendjének, vagyis lévén ez az ő rendje, és ez azért volt így, hogy várakozással tekinthessenek rá bűneik bocsánatáért, hogy bemehessenek az Úr nyugalmába.\n\n17 Most ez a Melkisédek király volt Sálem földje felett; és népe megátalkodott a gonoszságban és az utálatosságban; igen, mindnyájan eltévelyedtek; telve voltak mindenféle gonoszsággal;\n\n18 De mivel Melkisédek hatalmas hitet gyakorolt és Isten szent rendje szerint megkapta a főpapság hivatalát, bűnbánatot prédikált a népének. És íme, bűnbánatot tartottak; és Melkisédek békét teremtett azon a földön napjaiban; ezért a békesség hercegének hívták, mert Sálem királya volt; és az atyja alatt uralkodott.\n\n19 És sokan voltak előtte és sokan voltak utána is, de egy sem volt nagyobb; ezért különösen őt emlegették.\n\n20 Most nem szükséges felidéznem a dolgot; amit elmondtam, az elegendő. Íme, előttetek vannak a szentírások; ha kiforgatjátok őket, akkor az a saját pusztulásotokra lesz.\n\n21 És most lőn, hogy amikor Alma elmondta nekik ezeket a szavakat, kinyújtotta feléjük a kezét, és erős hangon felkiáltott, mondván: Most van itt a bűnbánat ideje, mert közeleg a szabadulás napja;\n\n22 Igen, és az Úr hangja angyalok szája által kijelenti azt minden nemzetnek; igen, kijelenti azt, hogy nagy öröm örvendetes híreiben lehessen részük; igen, és hangot ad ezeknek az örvendetes híreknek minden népe között, igen, még azok között is, akik szét vannak szórva a föld színén; így ezek a hírek eljutottak hozzánk.\n\n23 És világos kifejezésekkel tudatják velünk ezeket, hogy megérthessük, hogy ne tévedhessünk; és ez azért van, mert vándorok vagyunk egy idegen földön; ezért igen kedveltek vagyunk, mert szőlőskertünk minden részén kijelentik nekünk ezeket az örvendetes híreket.\n\n24 Mert íme, angyalok jelentik ki azt most sokaknak a földünkön; és ez az emberek gyermekei szívének felkészítése céljából történik, hogy befogadják a szavát akkor, amikor ő eljön dicsőségében.\n\n25 És most csak arra várunk, hogy angyalok szája jelentse ki nekünk az örömteli híreket az ő eljöveteléről; mert az idő eljön, nem tudjuk, milyen hamar. Adja az Isten, hogy az én napjaimban lehessen ez; de legyen az előbb vagy utóbb, én örvendezni fogok benne.\n\n26 És angyalok szája igaz és szent emberekkel fogja ezt tudatni eljövetelének idején, hogy atyáink szavai beteljesedhessenek, aszerint, amit róla mondtak, mely a bennük lévő prófétálás lelke szerint volt.\n\n27 És most, testvéreim, szívem mélyéből kívánom, igen, nagy, méghozzá fájdalmas aggodalommal, hogy hallgassatok a szavaimra, és vessétek el a bűneiteket, és ne halogassátok bűnbánatotok napját;\n\n28 Hanem alázkodjatok meg az Úr előtt, és szólítsátok az ő szent nevét, és folyamatosan legyetek éberek és imádkozzatok, hogy ne kísértsenek meg benneteket azon felül, amit el tudtok viselni, és így a Szent Lélek vezessen benneteket, alázatossá, szelíddé, engedékennyé, türelmessé válva, telve szeretettel és minden hosszútűréssel;\n\n29 És hitetek legyen az Úrban, és reményetek abban, hogy örök életet fogtok kapni; és mindig Isten szeretete legyen a szívetekben, hogy az utolsó napon felemeltessetek és bemenjetek az ő nyugalmába.\n\n30 És az Úr biztosítsa nektek a bűnbánatot, hogy ne vonjátok magatokra a haragját, hogy ne kötözzenek le benneteket a pokol láncai, hogy ne szenvedjétek el a második halált.\n\n31 És Alma még több szót szólt a néphez, mely nincs leírva ebben a könyvben.\n\n", "alma 14": "[center][font_size=26]14. Fejezet[/font_size][/center]\n\n[i]Almát és Amuleket bebörtönzik és megverik – A hívőket és szentírásaikat tűz által égetik el – Ezeket a vértanúkat az Úr fogadja dicsőségben – A börtönfalak meghasadnak és leomlanak – Alma és Amulek kiszabadulnak, üldözőik pedig meghalnak. Mintegy Kr.e. 82–81.[/i]\n\n1 És lőn, hogy miután bevégezte a néphez intézett beszédet, sokan közülük hittek a szavainak, és kezdtek bűnbánatot tartani és kutatni a szentírásokat.\n\n2 De a többségük arra vágyott, hogy elpusztíthassa Almát és Amuleket; mert haragudtak Almára, Zézromhoz intézett szavainak nyíltsága miatt; és azt is mondták, hogy Amulek hazudott nekik, és szidalmazta a törvényüket, valamint törvénytudóikat és bíráikat is.\n\n3 És Almára és Amulekre is haragudtak; és mivel oly nyíltan tettek tanúságot a gonoszságuk ellen, arra törekedtek, hogy titokban eltávolítsák őket.\n\n4 De lőn, hogy mégsem tették ezt, hanem fogták és erős kötelekkel megkötözték, és az ország főbírája elé vitték őket.\n\n5 És a nép előállt és tanúskodott ellenük – tanúsítva, hogy szidalmazták a törvényt, valamint az ország törvénytudóit és bíráit, és az egész országban lévő népet is; és arról is bizonyságot tettek, hogy csak egy Isten van, és hogy ő el fogja küldeni Fiát a nép közé, de ő nem fogja megszabadítani őket; és sok ilyen dologról tanúskodott a nép Alma és Amulek ellen. Most ez az ország főbírója előtt történt.\n\n6 És lőn, hogy Zézrom megdöbbent az elhangzott szavakon; és az elmék vakságáról is tudott, melyet hazug szavaival okozott a nép között; és lelkét felszaggatta saját bűnének tudata; igen, a pokol kínjai kezdték körülvenni őt.\n\n7 És lőn, hogy kiáltozni kezdett a néphez, mondván: Íme, bűnös vagyok, és ezek az emberek szeplőtlenek Isten előtt. És attól kezdve könyörögni kezdett értük; de a nép szidalmazta őt, mondván: Téged is megszállt az ördög? És leköpdösték és kitaszították maguk közül, és mindenki mással így tettek, aki hitt az Alma és Amulek által elmondott szavakban; és kiűzték őket, és embereket küldtek, hogy köveket vessenek rájuk.\n\n8 És összeszedték a feleségeiket és a gyermekeiket, és aki hitt, vagy akit arra tanítottak, hogy higgyen Isten szavában, azokat mind tűzre vettették; és a feljegyzéseiket is előhozták, melyek a szentírásokat tartalmazták, és azokat is a tűzre vetették, hogy elégjenek és elpusztítsa őket a tűz.\n\n9 És lőn, hogy fogták Almát és Amuleket, és elvitték őket a vértanúság helyére, hogy tanúi legyenek azok elpusztításának, akiket elemésztett a tűz.\n\n10 És amikor Amulek látta a tűzben emésztődő asszonyok és gyermekek kínjait, ő is szenvedett; és így szólt Almához: Hogy lehetünk tanúi ennek a rettenetes látványnak? Nyújtsuk hát ki a kezeinket, és gyakoroljuk Isten hatalmát, mely bennünk van, és mentsük meg őket a lángoktól.\n\n11 De Alma így szólt hozzá: A Lélek arra kényszerít, hogy ne nyújtsam ki a kezem; mert íme, az Úr dicsőségben magához fogadja őket fent; és azért engedi meg, hogy megtegyék ezt a dolgot, vagyis hogy a nép megtehesse velük ezt a dolgot, szívük keménysége miatt, hogy igazságosak lehessenek az ítéletek, melyeket haragjában gyakorol majd rajtuk; és az ártatlanok vére tanúságként áll majd ellenük, igen, és hangosan vádolja őket az utolsó napon.\n\n12 Most Amulek így szólt Almához: Íme, talán minket is meg fognak égetni.\n\n13 És Alma így szólt: Legyen az Úr akarata szerint. De íme, munkánk még nincs befejezve; ezért nem égetnek meg minket.\n\n14 Most lőn, hogy amikor a tűzbe vetettek teste felemésztődött, és a velük együtt bevetett feljegyzések is, az ország főbírója odajött és megállt Alma és Amulek előtt, mialatt meg voltak kötözve; és kezével arcul ütötte őket, és így szólt hozzájuk: Azok után, amiket láttatok, fogjátok-e ismét azt prédikálni ennek a népnek, hogy tüzes és kénköves tóba vetik majd őket?\n\n15 Íme, látjátok, hogy nem volt hatalmatokban megmenteni azokat, akiket a tűzbe vetettek; és Isten sem mentette meg őket azért, mert a ti hiteteken voltak. És a bíró ismét arcul ütötte őket, és ezt kérdezte: Mit mondotok magatokért?\n\n16 Most, ez a bíró azon Nehór hitének rendjéhez tartozott, aki Gedeont megölte.\n\n17 És lőn, hogy Alma és Amulek semmit nem válaszoltak neki; és ő újra megütötte őket, és átadta a hivatalnokoknak, hogy vessék őket börtönbe.\n\n18 És amikor börtönbe vetették őket és három napig ott voltak, jött sok törvénytudó és bíró, és pap és tanító, akik Nehór hitvallásán voltak; és bejöttek a börtönbe, hogy meglátogassák őket, és sok igével kapcsolatban kérdezgették őket, de azok semmit nem válaszoltak nekik.\n\n19 És lőn, hogy a bíró eléjük állt és így szólt: Miért nem válaszoltok ezen emberek szavaira? Nem tudjátok, hogy hatalmamban van átadni benneteket a lángoknak? És megparancsolta nekik, hogy beszéljenek; de ők semmit nem válaszoltak.\n\n20 És lőn, hogy eltávoztak és útjukra mentek, de másnap ismét eljöttek; és a bíró is ismét arcul ütötte őket. És még sokan előre jöttek és megütötték őket, mondván: Felálltok-e ismét, hogy ítélkezzetek ezen a népen, és kárhoztassátok a törvényünket? Ha oly nagy hatalmatok van, akkor miért nem szabadítjátok ki magatokat?\n\n21 És sok hasonló dolgot mondtak nekik, és csikorgatták rájuk a fogukat, és leköpdösték őket és azt kérdezték: Hogy fogunk kinézni, amikor elkárhozunk?\n\n22 És sok hasonló dolgot, igen, mindenféle hasonló dolgot mondtak nekik; és így csúfolták őket sok napon át. És megvonták tőlük az ételt, hogy éhezzenek, és a vizet, hogy szomjazzanak; és a ruháikat is elvették tőlük, így mezítelenek voltak; és erős kötelekkel voltak megkötözve és börtönbe voltak zárva.\n\n23 És lőn, hogy miután sok napon át szenvedtek így, (és ez a bírák Nefi népe feletti uralmának tizedik évében, a tizedik hónapban volt, a tizenkettedik napon) az Ammoniha földje feletti főbíró, és tanítóik és törvénytudóik közül sokan bementek a börtönbe, ahol Alma és Amulek kötelekkel meg volt kötözve.\n\n24 És a főbíró megállt előttük, és megint megütötte őket és így szólt hozzájuk: Ha birtokoljátok Isten hatalmát, akkor szabadítsátok ki magatokat ezekből a kötelekből, és akkor elhisszük, hogy az Úr szavaitok szerint el fogja pusztítani ezt a népet.\n\n25 És lőn, hogy mindannyian odamentek és megütötték őket, ugyanazokat a szavakat mondván, egészen a legutolsóig; és amikor a legutolsó is szólt hozzájuk, Isten hatalma volt Almán és Amuleken, és felemelkedtek és talpra álltak.\n\n26 És Alma felkiáltott, mondván: Meddig kell elviselnünk ezeket a nagy megpróbáltatásokat, Ó Uram? Ó Uram, adj nekünk erőt hitünk szerint, mely Krisztusban van, méghozzá a szabadulásra. És elszakították a köteleket, melyekkel meg voltak kötözve; és amikor a nép ezt meglátta, menekülni kezdtek, mert a pusztulás félelme szállta meg őket.\n\n27 És lőn, hogy oly nagy volt a félelmük, hogy a földre rogytak, és nem érték el a börtön külső kapuját; és a föld hatalmasat rázkódott, és a börtön falai úgy kettéhasadtak, hogy a földre omlottak; és az Almát és Amuleket ütlegelő főbírót, és törvénytudókat, és papokat és tanítókat megölte annak leomlása.\n\n28 És Alma és Amulek kijöttek a börtönből, és nem sérültek meg; mert az Úr hatalmat adott nekik, hitük szerint, mely Krisztusban volt. És egyenesen kijöttek a börtönből; és megszabadultak a köteleiktől; és a börtön a földre omlott, és Almán és Amuleken kívül minden lélek meghalt annak falain belül; és ők egyenesen bejöttek a városba.\n\n29 Most a nép hallván a nagy zajt, odacsődült, hogy megtudja annak okát; és amikor meglátták Almát és Amuleket a börtönből kijönni, és hogy annak falai a földre omlottak, nagy félelem ütött beléjük, és menekültek Alma és Amulek színe elől, méghozzá úgy, ahogyan a kecske menekül gidáival két oroszlán elől; és így menekültek Alma és Amulek színe elől.\n\n", "alma 15": "[center][font_size=26]15. Fejezet[/font_size][/center]\n\n[i]Alma és Amulek Szidómba mennek és megalapítanak egy gyülekezetet – Alma meggyógyítja Zézromot, aki csatlakozik az egyházhoz – Sokakat megkeresztelnek, és az egyház virágzik – Alma és Amulek Zarahemlába mennek. Mintegy Kr.e. 81.[/i]\n\n1 És lőn, hogy Alma és Amulek parancsot kaptak, hogy menjenek ki abból a városból; és ők kimentek, és eljöttek, méghozzá Szidóm földjére, és íme, ott rátaláltak mindazokra az emberekre, akik Ammoniha földjéről eljöttek, akiket azért taszítottak ki és köveztek meg, mert hittek Alma szavaiban.\n\n2 És elmondták nekik mindazt, ami feleségeikkel és gyermekeikkel történt, és magukról is beszéltek nekik, és az őket kiszabadító hatalomról.\n\n3 Zézrom pedig betegen feküdt Szidómban, égető lázzal, melyet elméjének nagy gyötrelmei okoztak, gonoszsága miatt, mert azt gondolta, hogy Alma és Amulek már nincs többé; és azt gondolta, hogy az ő gonoszsága miatt ölték meg őket. És ez a nagy bűn, és sok más bűne felszaggatta elméjét, míg az rendkívül keserves nem lett, és nem volt szabadulás; ezért égető hőség kezdte perzselni.\n\n4 Most amikor meghallotta, hogy Alma és Amulek Szidóm földjén vannak, szíve kezdett felbátorodni, és rögtön üzenetet küldött nekik, kérvén őket, hogy jöjjenek el hozzá.\n\n5 És lőn, hogy rögtön elmentek, engedelmeskedve az üzenetnek, melyet elküldött nekik; és bementek a házba Zézromhoz; és az ágyán találták őt, betegen, égető láztól igen leverten; és az elméje is rendkívül el volt keseredve a bűnei miatt; és amikor meglátta őket, kinyújtotta a kezét, és könyörgött nekik, hogy gyógyítsák meg őt.\n\n6 És lőn, hogy Alma, kezét megfogván így szólt hozzá: Hiszel-e Krisztus szabadító hatalmában?\n\n7 És ő felelt és így szólt: Igen, hiszem mindazokat a szavakat, melyeket tanítottál.\n\n8 És Alma így szólt: Ha hiszel Krisztus megváltásában, akkor meggyógyulhatsz.\n\n9 És ő így szólt: Igen, hiszek szavaid szerint.\n\n10 És akkor Alma az Úrhoz fohászkodott, mondván: Ó Uram, Istenünk, irgalmazz ennek az embernek és gyógyítsd meg őt hite szerint, mely Krisztusban van.\n\n11 És amikor Alma ezeket a szavakat kimondta, Zézrom talpra ugrott és járni kezdett; és ez az egész nép nagy csodálkozására történt; és ennek híre elterjedt szerte Szidóm egész földjén.\n\n12 És Alma megkeresztelte Zézromot az Úrnak; és ő attól az időtől kezdve prédikálni kezdett a népnek.\n\n13 És Alma megalapított egy gyülekezetet Szidóm földjén, és papokat és tanítókat szentelt fel az országban, hogy az Úrnak mindazokat megkereszteljék, akik meg akartak keresztelkedni.\n\n14 És lőn, hogy ezek sokan voltak; mert Szidóm környékének minden tájáról odasereglettek és megkeresztelkedtek.\n\n15 De ami az Ammoniha földjén lévő népet illeti, ők még keményszívű és merevnyakú nép maradtak; és nem bánták meg a bűneiket, az ördögnek tulajdonítván Alma és Amulek minden hatalmát; mert Nehór hitvallásán voltak, és nem hittek bűneik megbánásában.\n\n16 És lőn, hogy Alma és Amulek, mivel Amulek Isten szaváért minden aranyát, és ezüstjét és becses dolgát elhagyta, mely Ammoniha földjén volt, és mivel elutasították azok, akik egykor a barátai voltak, és az apja és a rokonai is;\n\n17 Ezért miután Alma megalapította a gyülekezetet Szidómban, nagy mérsékletet látott, igen, látta, hogy a nép mérsékli szíve gőgjét, és kezdenek megalázkodni Isten előtt, és kezdenek összegyűlni a szentélyeiknél, hogy Istennek hódoljanak az oltár előtt, folyamatosan éberen és imádkozva, hogy megszabadulhassanak Sátántól és a haláltól és a pusztulástól –\n\n18 Most amint mondtam, miután Alma látta mindezen dolgokat, vette tehát Amuleket és átjött Zarahemla földjére, és a saját házába vitte, és szolgált neki a megpróbáltatásaiban, és erősítette őt az Úrban.\n\n19 Így végződött a bírák Nefi népe fölötti uralmának tizedik éve.\n\n", "alma 16": "[center][font_size=26]16. Fejezet[/font_size][/center]\n\n[i]A lámániták elpusztítják Ammoniha népét – Zorám győzelemre vezeti a nefitákat a lámániták ellen – Alma és Amulek és még sokan mások prédikálják az igét – Azt tanítják, hogy feltámadása után Krisztus meg fog jelenni a nefitáknak. Mintegy Kr.e. 81–77.[/i]\n\n1 És lőn a bírák Nefi népe feletti uralmának tizenegyedik évében, a második hónap ötödik napján, miután addig nagy béke uralkodott Zarahemla földjén, miután nem voltak sem háborúk, sem viszálykodások egy bizonyos számú éven át, méghozzá míg a tizenegyedik év második hónapjának ötödik napjáig, háború híre hangzott szerte az országban.\n\n2 Mert íme, a lámániták seregei betörtek a vadon felől az ország határaiba, méghozzá Ammoniha városába, és elkezdték gyilkolni a népet és pusztítani a várost.\n\n3 És most lőn, hogy mielőtt a nefiták elegendő sereget gyűjthettek volna, hogy kiűzzék őket az országból, azok elpusztították a népet, mely Ammoniha városában volt, és néhányat Noé határaiban is, másokat pedig fogolyként a vadonba vittek.\n\n4 Most lőn, hogy a nefiták szerették volna visszaszerezni azokat, akiket fogolyként a vadonba hurcoltak.\n\n5 Ezért az, akit főkapitánynak neveztek ki a nefiták seregei felett, (és az ő neve Zorám volt, és két fia volt, Lehi és Aha) – most, Zorám és két fia, mivel tudták, hogy Alma a főpap az egyház felett, és hallották, hogy rendelkezik a prófétálás lelkével, elmentek tehát hozzá és tudni kívánták tőle, hogy az Úr mit szeretne, hova menjenek a vadonba testvéreik felkutatására, akiket foglyul ejtettek a lámániták.\n\n6 És lőn, hogy Alma megkérdezte az Urat az ügyet illetően. És Alma visszatért, és így szólt hozzájuk: Íme, a lámániták a déli vadonban fognak átkelni a Sidon folyón, messze fent, Manti földjének határain túl. És íme, ott találkozzatok velük, a Sidon folyótól keletre, és ott az Úr át fogja adni nektek testvéreiteket, akiket foglyul ejtettek a lámániták.\n\n7 És lőn, hogy Zorám és fiai seregeikkel átkeltek a Sidon folyón, és Manti határán túl, a déli vadonba vonultak, mely a Sidon folyó keleti oldalán volt.\n\n8 És rátörtek a lámánita seregekre, és szétszórták és a vadonba űzték a lámánitákat; és vették testvéreiket, akiket foglyul ejtettek a lámániták, és egyetlen lélek sem veszett el azok közül, akiket foglyul ejtettek. És testvéreik elhozták őket, hogy birtokolják a saját földjeiket.\n\n9 És így végződött a bírák tizenegyedik éve, a lámánitákat kiűzték az országból, Ammoniha népe pedig elpusztult; igen, minden élő lélek elpusztult az ammonihabeliek közül, és nagy városuk is, amelyről azt mondták, hogy Isten nem tudja elpusztítani, annak nagysága miatt.\n\n10 És íme, egyetlen nap alatt elhagyatott lett; és a holttesteket ebek és a vadon vadállatai tépték szét.\n\n11 Mindazonáltal sok nap után a holttesteket halomba rakták a föld színén és egy vékony földréteggel betakarták. És most olyan nagy volt azok bűze, hogy a nép sok évig nem ment be, hogy Ammoniha földjét birtokolja. És Nehórok pusztaságának nevezték el, mert Nehór hitvallásán voltak azok, akiket ott megöltek; és földjük elhagyatott maradt.\n\n12 És a lámániták a bírák Nefi népe feletti uralmának tizennegyedik évéig nem jöttek ismét háborúskodni Nefi népe ellen. És így Nefi népének három évig állandó békében volt része az egész országban.\n\n13 És Alma és Amulek elmentek, bűnbánatot prédikálva a népnek a templomaikban, és a szentélyeikben és a zsinagógáikban is, melyeket a zsidók módján építettek.\n\n14 És aki csak hajlandó volt meghallgatni a szavaikat, annak állandóan, személyválogatás nélkül adtak Isten szavából.\n\n15 És így Alma és Amulek, és még sokan mások, akiket kiválasztottak a munkára, elmentek, hogy szerte az egész országban prédikálják az igét. És az egyház megalapítása általános lett szerte az országban, mind a környező tájakon, Nefi egész népe között.\n\n16 És nem volt köztük egyenlőtlenség; az Úr kitöltötte Lelkét azon egész föld színére, hogy előkészítse az emberek gyermekeinek az elméjét, vagyis hogy előkészítse szívüket az ige befogadására, amelyet majd eljövetelekor fognak tanítani közöttük –\n\n17 Hogy ne legyenek makacsak az igével szemben, hogy ne legyenek hitetlenek és ne haladjanak tovább a pusztulás felé, hanem hogy örömmel fogadják az igét, és ágként beolthassák őket az igazi szőlőtőkébe, hogy bemehessenek az Úrnak, Istenüknek a nyugalmába.\n\n18 Most azok a papok, akik a nép között jártak, minden hazugság, és megtévesztés, és irigykedés, és viszály, és rosszindulat, és szidalmazás, és lopás, rablás, fosztogatás, gyilkosság, házasságtörés elkövetése és mindenféle szemérmetlenség ellen prédikáltak, hirdetvén, hogy ezen dolgoknak nem kellene így lenniük –\n\n19 Eléjük tárva a hamarosan eljövendő dolgokat; igen, eléjük tárva Isten Fiának eljövetelét, szenvedéseit és halálát, valamint a halottak feltámadását.\n\n20 És a nép közül sokan kérdezősködtek azt a helyet illetően, ahova Isten Fia el fog jönni; és azt tanították nekik, hogy feltámadása után meg fog jelenni nekik; és ezt a nép nagy örömmel és örvendezéssel hallotta.\n\n21 És most, miután szerte az egész országban megalapították az egyházat – miután győzelmet szereztek az ördög felett, és Isten szavát annak tisztaságában hirdették az egész országban, és az Úr kitöltötte áldásait a népre – így végződött a bírák Nefi népe feletti uralmának tizennegyedik éve.\n\n", "alma 17": "Beszámoló Móziás fiairól, akik Isten szaváért lemondtak jogukról a királyságra, és felmentek Nefi földjére a lámánitáknak prédikálni; szenvedéseik és megmenekülésük – Alma feljegyzése szerint.\n\nA 17. fejezettől a 27-ig bezárólag.\n\n[center][font_size=26]17. Fejezet[/font_size][/center]\n\n[i]Móziás fiai rendelkeznek a prófétálás és a kinyilatkoztatás lelkével – Különböző utakra mennek, hogy a lámánitáknak az igét hirdessék – Ammon Ismáel földjére megy és Lamóni király szolgája lesz – Ammon megmenti a király nyájait és megöli ellenségeit Szébus vizénél. 1–3. vers mintegy Kr.e. 77; 4. vers mintegy Kr.e. 91–77; és az 5–39. vers mintegy Kr.e. 91.[/i]\n\n1 És most lőn, hogy amikor Alma útban volt a Gedeon földjétől délre, Manti földje felé, íme, csodálkozására Móziás fiaival találkozott, akik útban voltak Zarahemla földje felé.\n\n2 Most Móziásnak ezek a fiai Almával voltak akkor, amikor az angyal először jelent meg neki; ezért Alma rendkívül örült, hogy látja a testvéreit; és örömét még az is növelte, hogy még mindig testvérei voltak az Úrban; igen, és megerősödtek az igazság ismeretében, mert jó felfogású emberek voltak és szorgalmasan kutatták a szentírásokat, hogy Isten szavát megismerjék.\n\n3 De ez nem minden; sok imádkozásnak és böjtnek adták magukat, ezért rendelkeztek a prófétálás lelkével és a kinyilatkoztatás lelkével, és amikor tanítottak, akkor Istentől való hatalommal és felhatalmazással tanítottak.\n\n4 És tizennégy évig tanították Isten szavát a lámániták között, és nagyon sikeresek voltak abban, hogy sokakat elvezessenek az igazság ismeretéhez; igen, szavaik hatalma sokakat vitt Isten oltára elé, hogy szólítsák a nevét és bevallják előtte a bűneiket.\n\n5 Most ezek a körülmények kísérték utazásaikat, mert sok megpróbáltatásuk volt; sokat szenvedtek, a testben és az elmében is, például éhséget, szomjúságot és fáradtságot, és lelkileg is sokat fáradoztak.\n\n6 Most ezek voltak az utazásaik: Miután atyjuknak, Móziásnak, a bírák első évében búcsút mondtak, miután lemondtak a királyságról, melyet atyjuk rájuk szeretett volna ruházni, és ez volt a nép elképzelése is;\n\n7 Mindazonáltal ők elmentek Zarahemla földjéről, és vitték a kardjaikat, és a dárdáikat, és az íjaikat, és a nyilaikat és a parittyáikat; és ezt azért tették, hogy gondoskodhassanak maguknak ételről a vadonban.\n\n8 És így azokkal, akiket kiválasztottak, elindultak a vadonba, hogy felmenjenek Nefi földjére, Isten szavát prédikálni a lámánitáknak.\n\n9 És lőn, hogy sok napig mentek a vadonban, és sokat böjtöltek és imádkoztak, hogy az Úr megadja nekik Lelkének egy részét, hogy az velük menjen és velük maradjon, hogy eszközök lehessenek Isten kezében és ha lehet, akkor testvéreiket, a lámánitákat elvezessék az igazság ismeretéhez, annak ismeretéhez, hogy hitványak atyáik hagyományai, melyek nem helyesek.\n\n10 És lőn, hogy az Úr meglátogatta őket Lelkével és így szólt hozzájuk: Vigasztalódjatok meg. És ők megvigasztalódtak.\n\n11 És az Úr még azt mondta nekik: Menjetek testvéreitek, a lámániták közé és ültessétek el szavamat; mégis legyetek türelmesek a hosszútűrésben és a megpróbáltatásokban, hogy jó példát mutassatok nekik énbennem, és én eszközzé teszlek majd benneteket a kezemben, sok lélek szabadulására.\n\n12 És lőn, hogy Móziás fiainak és azoknak a szíve, akik velük voltak, felbátorodott, hogy a lámánitákhoz elmenve Isten szavát hirdessék nekik.\n\n13 És lőn, hogy amikor a lámániták földjének határába értek, elváltak és eltávoztak egymástól, bízva az Úrban, hogy aratásuk végén újra találkoznak majd; mert úgy gondolták, hogy nagy az a munka, melyre vállalkoztak.\n\n14 És bizony nagy volt, mert arra vállalkoztak, hogy Isten szavát prédikálják egy vad, és makacs és kegyetlen népnek; olyan népnek, akik abban lelték örömüket, hogy a nefitákat gyilkolják, és rabolják és fosztogassák; és akiknek kincsekre volt helyezve a szíve, vagyis aranyra és ezüstre és értékes kövekre; de ezeket gyilkolás és fosztogatás útján akarták megszerezni, hogy ne kelljen értük a saját kezeikkel megdolgozni.\n\n15 Így nagyon rest nép voltak, sokan közülük bálványoknak hódoltak, és atyáik hagyományai miatt Isten átka szállt rájuk; mindazonáltal az Úr ígéretei megadattak nekik a bűnbánat feltételével.\n\n16 Ez volt tehát az ok, amiért Móziás fiai vállalkoztak a munkára, hogy talán elvezethessék őket a bűnbánatra; hogy talán elvezethessék őket a megváltás tervének megismerésére.\n\n17 Elváltak tehát egymástól és elindultak közéjük, mindegyik férfi egyedül, Isten szava és hatalma szerint, mely megadatott nekik.\n\n18 Most Ammon, lévén közöttük a vezető, vagyis inkább ő szolgált nekik, és eltávozott tőlük, miután megáldotta őket különböző hivatalaik szerint, miután adott nekik Isten szavából, vagyis szolgált nekik az eltávozása előtt; és így különböző utakra keltek szerte azon a földön.\n\n19 És Ammon Ismáel földjére ment, arra a földre, amelyet Ismáel fiairól neveztek el, akik szintén lámániták lettek.\n\n20 És amint Ammon Ismáel földjére lépett, a lámániták elfogták és megkötözték, amint az szokásuk volt, hogy minden nefitát, aki a kezük közé került, megkötözzenek és a király elé hurcoljanak; és így a király tetszésére volt bízva, hogy megöli őket, vagy fogságban tartja őket, vagy börtönbe veti őket, vagy kiűzi őket az országából, akarata és tetszése szerint.\n\n21 És így Ammont a király elé hurcolták, aki Ismáel földje fölött uralkodott; és Lamóni volt a neve; és Ismáel leszármazottja volt.\n\n22 És a király megkérdezte Ammont, hogy szeretne-e az országban, a lámániták vagyis népe között élni.\n\n23 És Ammon így szólt hozzá: Igen, szeretnék egy ideig e nép között élni; igen, és talán halálom napjáig.\n\n24 És lőn, hogy Lamóni királynak nagyon kedvére volt Ammon, és megoldatta kötelékeit, és szerette volna, ha Ammon feleségül veszi az egyik lányát.\n\n25 De Ammon így szólt hozzá: Azt nem, de szolgád leszek. Így Ammon Lamóni király szolgája lett. És lőn, hogy beállították a többi szolgák közé, hogy a lámániták szokása szerint őrizze Lamóni nyájait.\n\n26 És miután három napja volt a király szolgálatában, amint a lámánita szolgákkal együtt nyájaikkal a vízhez mentek, melyet Szébus vizének hívtak, és az összes lámánita ide hajtotta a nyájait itatni –\n\n27 Ahogy tehát Ammon és a király szolgái ehhez a vízhez hajtották nyájaikat, íme egy bizonyos számú lámánita, akik itatni voltak a nyájaikkal, nekiállt és szétkergette Ammonnak és a király szolgáinak a nyájait, és annyira szétkergették őket, hogy sokfelé menekültek.\n\n28 Most a király szolgái zúgolódni kezdtek, mondván: Most meg fog ölni minket a király, ahogyan a testvéreinket is, mivel nyájaik szétszóródtak ezen emberek gonoszsága miatt. És elkezdtek rendkívül sírni, mondván: Íme, már szét is szóródtak a nyájaink.\n\n29 Most azon félelem miatt sírtak, hogy megölik őket. Most amikor Ammon ezt látta, örömmel duzzadt meg benne a szíve; mert ezt mondta: Megmutatom hatalmamat ezen szolgatársaimnak, vagyis azt a hatalmat, mely bennem van, visszahozván ezen nyájakat a királynak, hogy elnyerjem ezen szolgatársaim szívét, és rávezethessem őket arra, hogy higgyenek a szavaimban.\n\n30 És most ezek voltak Ammon gondolatai, amikor látta azok megpróbáltatásait, akiket testvéreinek nevezett.\n\n31 És lőn, hogy szavaival bíztatta őket, mondván: Testvéreim, bízzatok, és induljunk a nyájak keresésére, és összegyűjtjük őket és visszahozzuk őket a vízhez; és így megőrizzük a nyájakat a királynak, és ő nem fog megölni minket.\n\n32 És lőn, hogy el is indultak a nyájak keresésére, és követték Ammont, és nagy gyorsasággal előre siettek, és megelőzték a király nyájait, és ismét összegyűjtötték őket a vízhez.\n\n33 És azok a férfiak ismét nekiálltak, hogy szétkergessék a nyájaikat; de Ammon így szólt a testvéreihez: Kerítsétek be a nyájakat, hogy ne meneküljenek el; és én elmegyek és megvívok ezekkel a férfiakkal, akik szétkergetik a nyájainkat.\n\n34 Ezért úgy tettek, ahogy Ammon megparancsolta nekik, és ő elment és kiállt, hogy megvívjon azokkal, akik a Szébus vizénél álltak; és ezek száma nem volt kevés.\n\n35 Ezért nem féltek Ammontól, mert azt gondolták, hogy tetszésük szerint egy emberük is megölheti őt, mivel nem tudták, hogy az Úr megígérte Móziásnak, hogy kiszabadítja fiait a kezeik közül; és az Úrról sem tudtak semmit; ezért lelték örömüket testvéreik pusztításában, és ezen okból álltak neki, hogy szétkergessék a király nyájait.\n\n36 De Ammon előállt és parittyájával köveket kezdett rájuk hajigálni; igen, nagy erővel parittyázta közéjük a köveket; és így egy bizonyos számú embert megölt közülük, olyannyira, hogy csodálkozni kezdtek az erején; mindazonáltal dühösek voltak testvéreik megölése miatt, és elhatározták, hogy Ammonnak el kell esnie; ezért látván, hogy nem tudják megütni őt a köveikkel, bunkósbotokkal jöttek elő, hogy megöljék őt.\n\n37 De íme, Ammon minden olyan embernek, aki felemelte bunkósbotját, hogy megüsse őt, kardjával levágta a karját; mert úgy állt ellen az ütéseiknek, hogy kardjának élével levágta a karjukat, olyannyira, hogy csodálkozni kezdtek és menekülni kezdtek előle; igen, és számuk nem volt kevés; és ő karjának erejével futamította meg őket.\n\n38 Most hat közülük parittya által esett el, de a kardjával senkit nem ölt meg, csak a vezérüket; és karjaikból annyit vágott le, amennyit felemeltek ellene, és ez nem volt kevés.\n\n39 És amikor messzire elkergette őket, visszatért és megitatták nyájaikat és visszaterelték őket a király legelőjére, és aztán bementek a királyhoz, és bevitték a karokat, melyeket Ammon kardja vágott le, azokéit, akik meg akarták őt ölni; és ezeket bevitték a királyhoz, azon dolgok bizonyságaképpen, amiket tettek.\n\n", "alma 18": "[center][font_size=26]18. Fejezet[/font_size][/center]\n\n[i]Lamóni király azt feltételezi, hogy Ammon a Nagy Lélek – Ammon a királynak a teremtésről, Istennek az emberekkel való cselekedeteiről és a megváltásról tanít, mely Krisztuson keresztül jön el – Lamóni hisz és a földre rogy, mintha halott lenne. Mintegy Kr.e. 90.[/i]\n\n1 És lőn, hogy Lamóni király előállíttatta a szolgáit, és bizonyságot tétetett velük mindazon dolgokról, melyeket az ügyet illetően láttak.\n\n2 És amikor mindannyian bizonyságot tettek azon dolgokról, melyeket láttak, és ő megismerte Ammon hűségét nyájai megőrzésében, és nagy hatalmát is az azokkal való hadakozásban, akik a megölésére törekedtek, rendkívül csodálkozott és így szólt: Bizonyára több ő egy embernél. Íme, nem ő-e a Nagy Lélek, aki ily nagy büntetéseket küld erre a népre, öldökléseik miatt?\n\n3 És válaszoltak a királynak, és ezt mondták: Hogy ő lenne-e a Nagy Lélek, vagy egy ember, azt nem tudjuk; de annyit tudunk, hogy a király ellenségei nem tudják megölni; és amikor ő velünk van, akkor az ő ügyessége és nagy ereje folytán a király nyájait sem tudják szétkergetni; ezért tudjuk, hogy barátja a királynak. És most, Ó király, nem hisszük, hogy egy embernek ily nagy ereje lehet, mert tudjuk, hogy nem lehet megölni.\n\n4 És most, amikor a király ezen szavakat meghallotta, így szólt hozzájuk: Most már tudom, hogy ő a Nagy Lélek; és most azért jött le, hogy megőrizze az életeteket, hogy ne öljelek meg titeket is úgy, mint azt testvéreitekkel tettem. Most ez a Nagy Lélek az, akiről atyáink beszéltek.\n\n5 Most, ez volt az a hagyomány, melyet Lamóni király az atyjától kapott, hogy van egy Nagy Lélek. És annak ellenére, hogy hittek egy Nagy Lélekben, azt gondolták, hogy helyes volt mindaz, amit tettek; mindazonáltal Lamóni király kezdett rendkívül félni, attól való félelmében, hogy helytelenül tett, amikor megölte a szolgáit;\n\n6 Mert sokat megölt közülük, amiért testvéreik a víznél szétkergették nyájaikat; és így mivel szétszóródtak a nyájaik, megölte őket.\n\n7 Most, ezeknek a lámánitáknak az volt a szokása, hogy a Szébus vizénél állva szétkergették a nép nyájait, hogy a szétkergetettek közül sokakat a saját földjükre hajthassanak, lévén ez közöttük egy szokásos fosztogatási mód.\n\n8 És lőn, hogy Lamóni király ezt kérdezte a szolgáitól: Hol van ez az ember, akinek olyan nagy hatalma van?\n\n9 És azt mondták neki: Íme, a lovaidat eteti. Ugyanis a király megparancsolta szolgáinak, még mielőtt a nyájaikat mentek volna itatni, hogy készítsék elő lovait és kocsijait, és kísérjék el őt Nefi földjére, mert egy nagy lakomát jelölt ki Nefi földjén Lamóni király atyja, aki király volt az egész ország felett.\n\n10 Most amikor Lamóni király meghallotta, hogy Ammon a lovait és kocsijait készíti elő, még jobban csodálkozott Ammon hűsége miatt, mondván: Bizonyos, hogy összes szolgáim közül nem volt még egy ilyen hű szolga, mint ez a férfi; mert minden parancsomra emlékszik, és végrehajtja őket.\n\n11 Most már biztosan tudom, hogy ő a Nagy Lélek, és megkérném őt, hogy jöjjön be hozzám, de nem merem.\n\n12 És lőn, hogy amikor Ammon a lovakat és kocsikat a király és szolgái számára előkészítette, bement a királyhoz, és látta, hogy a király arckifejezése megváltozott; ezért azon volt, hogy visszavonul a színe elől.\n\n13 És a király egyik szolgája így szólt hozzá: Rabbána – mely lefordítva hatalmas, vagyis nagy királyt jelent, mert királyaikat hatalmasnak tartották, és így ezt mondta neki – Rabbána, a király azt kívánja, hogy maradj.\n\n14 Ammon tehát a király felé fordult és megkérdezte: Mit szeretnél, mit tegyek érted, Ó király? És a király az ő időszámításuk szerint egy óra hosszáig nem válaszolt neki, mert nem tudta, hogy mit mondjon neki.\n\n15 És lőn, hogy Ammon újra megkérdezte tőle: Mit kívánsz tőlem? De a király nem válaszolt neki.\n\n16 És lőn, hogy Ammon, mivel eltöltötte Isten Lelke, belelátott a király gondolataiba. És így szólt hozzá: Mivel hallottad, hogy szolgáidat és nyájaidat megvédtem, és testvéreik közül hetet parittyával és karddal megöltem, másoknak meg a karját vágtam le, hogy nyájaidat és szolgáidat megvédjem; íme, ez az, mely csodálkozásodat okozza?\n\n17 Azt kérdezem tőled, mi az oka annak, hogy oly nagy a csodálkozásod? Íme, én egy ember és a te szolgád vagyok; ezért amit csak kívánsz, azt megteszem, ha helyes.\n\n18 Most amikor a király meghallotta ezeket a szavakat, újra elcsodálkozott, mert látta, hogy Ammon tisztán látja a gondolatait; de azért Lamóni király most már szólásra nyitotta száját és azt kérdezte: Ki vagy te? Te vagy az a Nagy Lélek, aki minden dolgot tud?\n\n19 Ammon válaszolt, és ezt mondta neki: Nem vagyok az.\n\n20 És a király azt kérdezte: Honnan ismered szívem gondolatait? Bátran szólhatsz, és beszélj nekem ezekről a dolgokról; és azt is mondd el nekem, hogy mely hatalom által ölted meg testvéreimet, akik szétkergették a nyájaimat, és vágtad le a karjaikat –\n\n21 És most, ha beszélsz nekem ezekről a dolgokról, akkor amit csak kívánsz, azt megadom neked; és ha szükséges, akkor seregeimmel védelek meg; de tudom, hogy erősebb vagy mindannyiuknál; mindazonáltal amit csak kívánsz tőlem, azt megadom neked.\n\n22 Most Ammon, mivel bölcs volt, mégis ártalmatlan, így szólt Lamónihoz: Hallgatsz majd a szavaimra, ha megmondom neked, hogy mely hatalom által teszem ezeket a dolgokat? És ez az a dolog, amit kívánok tőled.\n\n23 És a király válaszolt neki, és ezt mondta: Igen, minden szavadat el fogom hinni. És így Ammon csellel szaván fogta.\n\n24 És Ammon bátran beszélni kezdett hozzá, és azt kérdezte tőle: Hiszed-e hogy van Isten?\n\n25 És ő válaszolt, és ezt mondta neki: Nem tudom, hogy az mit jelent.\n\n26 És akkor Ammon ezt kérdezte: Hiszed-e hogy van Nagy Lélek?\n\n27 És ő azt mondta: Igen.\n\n28 És Ammon így szólt: Ő az Isten. És Ammon ismét kérdezett tőle: Hiszed-e, hogy ez a Nagy Lélek, aki Isten, teremtett minden dolgot, ami a mennyben és a földön van?\n\n29 És ő azt mondta: Igen, hiszem, hogy ő teremtett minden dolgot, ami a földön van; de a mennyeket nem ismerem.\n\n30 És Ammon így szólt hozzá: A menny az a hely, ahol Isten és mind az ő szent angyalai laknak.\n\n31 És Lamóni király azt kérdezte: A föld felett van?\n\n32 És Ammon így szólt: Igen, és ő letekint mind az emberek gyermekeire; és ismeri a szív összes gondolatát és szándékát; mert az ő keze által lettek mind teremtve a kezdettől fogva.\n\n33 És Lamóni király így szólt: Én elhiszem mindezen dolgokat, melyeket mondtál. Istentől küldettél?\n\n34 Ammon így szólt hozzá: Én ember vagyok, és az ember kezdetben Isten képmására teremtetett, és engem az ő Szent Lelke hívott el, hogy ezeket a dolgokat megtanítsam ennek a népnek, hogy eljuthassanak annak ismeretéhez, ami helyes és igaz;\n\n35 És ennek a Léleknek egy része lakik bennem, mely tudást ad nekem, és hatalmat is, hitem és kívánságaim szerint, melyek Istenben vannak.\n\n36 Most amikor Ammon elmondta ezeket a szavakat, a világ teremtésénél és Ádám teremtésénél kezdte, és elmondta neki az ember bukásával kapcsolatos összes dolgot, és felidézte és elétárta a nép feljegyzéseit és szentírásait, melyeket a próféták szólottak vala, méghozzá egészen addig az időig, hogy atyjuk, Lehi elhagyta Jeruzsálemet.\n\n37 És felidézte nekik (mert a királyhoz és a szolgáihoz beszélt) atyáik minden utazását a vadonban, és mind a szenvedéseiket az éhségtől és a szomjúságtól, és a vajúdásaikat és így tovább.\n\n38 És felidézte nekik Lámán és Lemuel, és Ismáel fiainak lázongásait, igen, minden lázongásukat elmondta nekik; és kifejtette nekik mind a feljegyzéseket és szentírásokat, attól az időtől fogva, hogy Lehi elhagyta Jeruzsálemet, egészen a jelen időig.\n\n39 De ez nem minden; mert kifejtette nekik a megváltás tervét, mely el volt készítve a világ megalapítása óta; és a Krisztus eljövetelét illető dolgokat is tudatta velük, és az Úrnak minden munkáját tudatta velük.\n\n40 És lőn, hogy miután mindezen dolgokat elmondta és kifejtette a királynak, a király minden szavát elhitte.\n\n41 És fohászkodni kezdett az Úrhoz, mondván: Ó Uram, légy irgalmas; bőséges irgalmasságod szerint, mellyel Nefi népe iránt voltál, légy ilyen velem is és a népemmel.\n\n42 És most, amikor ezt elmondta, lerogyott a földre, mintha halott lett volna.\n\n43 És lőn, hogy szolgái fogták és bevitték a feleségéhez, és lefektették egy ágyra; és két napon és két éjszakán át úgy feküdt ott, mintha halott lett volna; és a lámániták szokása szerint gyászolta őt a felesége és a fiai és a leányai, nagyon siratván az elvesztését.\n\n", "alma 19": "[center][font_size=26]19. Fejezet[/font_size][/center]\n\n[i]Lamóni elnyeri az örökké tartó élet fényét és látja a Megváltót – Háza népe révületbe esik és sokan angyalokat látnak – Ammon csodálatosképpen megőriztetik – Sokakat megkeresztel és megalapít közöttük egy gyülekezetet. Mintegy Kr.e. 90.[/i]\n\n1 És lőn, hogy két nap és két éjszaka után már azon voltak, hogy testét elvigyék és egy sírboltba helyezzék, melyet halottaik eltemetésének céljára készítettek.\n\n2 Most a királyné hallott Ammon hírnevéről, és ezért elküldött érte, és kérte, hogy jöjjön be hozzá.\n\n3 És lőn, hogy Ammon úgy tett, ahogy parancsolták neki, és bement a királynéhoz és tudni szerette volna, hogy mit óhajt, mit tegyen.\n\n4 És ő így szólt hozzá: Férjem szolgái tudatták velem, hogy te egy szent Istennek a prófétája vagy, és hogy hatalmadban van az ő nevében sok hatalmas cselekedetet tenni.\n\n5 Ha tehát ez a helyzet, akkor szeretném, ha bemennél és megnéznéd a férjemet, mert már két nap és két éjszaka fekszik az ágyán; és egyesek azt mondják, hogy nem halt meg, de mások azt mondják, hogy halott és hogy bűzlik, és hogy a sírboltba kellene helyezni; de ami engem illet, nekem nem bűzlik.\n\n6 Most, ez volt az, amit Ammon óhajtott, mert tudta, hogy Lamóni király Isten hatalma alatt van; tudta, hogy a hitetlenség sötét fátyola éppen most hullik le elméjéről, és a fény, mely megvilágosította elméjét, mely Isten dicsőségének a fénye, mely az ő jóságának a bámulatos fénye – igen, ez a fény oly örömmel töltötte be a lelkét, miután szertefoszlott a sötét felhő, hogy az örökké tartó élet fénye világosságra gyúlt a lelkében, igen, tudta, hogy ez legyőzte az ő fizikai testét, és Istenben elragadtatott –\n\n7 Az volt tehát az egyetlen óhaja, amit a királyné kért tőle. Bement tehát, hogy lássa a királyt, ahogyan azt a királyné kérte tőle; és látta a királyt, és tudta, hogy nem halt meg.\n\n8 És azt mondta a királynénak: Nem halt meg, hanem alszik Istenben, és holnap ismét fel fog kelni; tehát ne temessétek el.\n\n9 És Ammon azt kérdezte tőle: Hiszed te ezt? És ő ezt mondta neki: Más bizonyítékom nincs, csak a te szavad és szolgáink szava; mindazonáltal hiszem, hogy aszerint lesz, ahogyan azt te megmondtad.\n\n10 És Ammon így szólt hozzá: Áldott vagy, rendkívüli hited miatt; azt mondom neked, asszony, hogy nem volt még ilyen nagy hit a nefiták összes népe között.\n\n11 És lőn, hogy attól az időtől fogva őrködött férje ágya felett, másnap egészen addig az ideig, melyet Ammon kijelölt, hogy fel fog kelni.\n\n12 És lőn, hogy felkelt, Ammon szavai szerint; és amint felkelt, kinyújtotta kezét az asszony felé, és így szólt: Áldott legyen Isten neve, és áldott vagy te.\n\n13 Mert olyan biztosan, ahogyan te élsz, íme, láttam Megváltómat; és ő el fog jönni, és egy asszonytól fog megszületni, és az egész emberiséget, mindenkit meg fog váltani, aki hisz az ő nevében. Most amikor e szavakat kimondta, megduzzadt a szíve a bensőjében, és ismét összerogyott az örömtől; és a királyné is lerogyott, mert legyőzetett a Lélek által.\n\n14 Most Ammon látván, hogy az Úr Lelke imái szerint kitöltetett a lámánitákra, testvéreire, akik gonoszságaik és hagyományaik miatt oly sok gyász okozói voltak a nefiták között, vagyis Isten minden népe között, a térdeire roskadt, és kezdte lelkét imában és hálaadásban kitölteni Istennek azért, amit a testvéreiért tett; és őt is legyőzte az öröm; és így addigra mind a hárman a földre rogytak.\n\n15 Most amikor a király szolgái látták, hogy ezek leroskadtak, ők is fohászkodni kezdtek Istenhez, mert őket is megszállta az Úr félelme, mivel ők voltak azok, akik a király elé álltak és bizonyságot tettek neki Ammon nagy hatalmát illetően.\n\n16 És lőn, hogy addig szólították az Úr nevét, szívvel-lélekkel, míg mindannyian a földre roskadtak, egy lámánita nő kivételével, akinek Ábis volt a neve, és ő figyelemreméltó atyai látomása folytán már sok éve megtért az Úrhoz –\n\n17 Így mivel megtért az Úrhoz és soha nem tudatta azt senkivel, amikor látta, hogy Lamóni király minden szolgája a földre roskadt, és az ő úrnője, a királyné, valamint a király és Ammon is elterülve fekszik a földön, tudta, hogy ez Isten hatalma; és mert feltételezte, hogy ha tudatja a néppel, hogy mi történt közöttük, és ha meglátják a látványt, akkor ez a lehetőség arra indítja majd őket, hogy higgyenek Isten hatalmában, ezért háztól házig szaladt, tudatván ezt a néppel.\n\n18 És gyülekezni kezdtek a király házához. És sok ember jött oda, és csodálkozásukra a királyt és a királynét és a szolgáikat elterülve látták a földön, és mindannyian úgy feküdtek ott, mintha meghaltak volna; és Ammont is látták, és íme, ő egy nefita volt.\n\n19 És most az emberek zúgolódni kezdtek maguk között; egyesek azt mondván, hogy nagy baj érte őket, vagyis a királyt és a házát, mivel megengedte, hogy a nefita az országban maradjon.\n\n20 De mások rendreutasították őket, mondván: A király hozta házára ezt a bajt, mivel megölte a szolgáit, akiknek nyájait szétkergették vala a Szébus vizénél.\n\n21 És őket azok a férfiak utasították rendre, akik a Szébus vizénél állva szétkergették a nyájakat, melyek a királyhoz tartoztak, mivel ők haragudtak Ammonra azok miatt, akiket testvéreik közül megölt a Szébus vizénél, mialatt megvédte a király nyájait.\n\n22 Most egyikük, akinek a fivérét Ammon kardja ölte meg, mivel rendkívül haragudott Ammonra, kihúzta a kardját, és előlépett, hogy lesújtson Ammonra, hogy megölje őt; és amint felemelte a kardját, hogy lesújtson rá, íme, holtan esett össze.\n\n23 Most látjuk, hogy Ammont nem lehetett megölni, mert az Úr azt mondta atyjának, Móziásnak: Meg fogom őt őrizni, és ez a te hited szerint történik majd vele – Móziás tehát az Úrra bízta őt.\n\n24 És lőn, hogy amikor a sokaság látta, hogy holtan esett össze az az ember, aki felemelte a kardot, hogy Ammont megölje, mindannyiukat megszállta a félelem, és nem merték kinyújtani a kezüket, hogy megérintsék őt vagy bárki mást, aki le volt roskadva; és ismét csodálkozni kezdtek maguk között, hogy mi lehet az oka ennek a nagy hatalomnak, vagyis hogy mit jelenthetnek mindezek a dolgok.\n\n25 És lőn, hogy sokan voltak közöttük, akik azt mondták, hogy Ammon a Nagy Lélek, mások pedig azt mondták, hogy a Nagy Lélek küldte őt;\n\n26 De mások mindezeket rendreutasították, mondván, hogy ő egy szörnyeteg, akit a nefiták küldtek, hogy gyötörjék őket.\n\n27 És voltak néhányan, akik azt mondták, hogy Ammont a Nagy Lélek küldte, hogy sanyargassa őket a gonoszságaik miatt, és hogy a Nagy Lélek volt az, aki mindig is őrködött a nefiták felett, aki mindig kiszabadította őket a kezük közül; és azt mondták, hogy a Nagy Lélek volt az, aki olyan sokat elpusztított testvéreik, a lámániták közül.\n\n28 És így a vita kezdett rendkívül éles lenni közöttük. És miközben így vitatkoztak, odajött az a szolgáló, aki a tömeget összecsődítette, és amikor látta a sokaság között a veszekedést, akkor rendkívül elszomorodott, méghozzá a könnyekig.\n\n29 És lőn, hogy odament és kézen fogta a királynét, hogy felemelje őt a földről; és amint megérintette a kezét, az felkelt és lábra állt, és hangos szóval felkiáltott, mondván: Ó áldott Jézus, aki megmentettél engem egy rettenetes pokoltól! Ó áldott Isten, légy irgalmas ehhez a néphez!\n\n30 És miután ezt elmondta, összecsapta a kezeit, mert öröm töltötte el, és sok olyan szót szólt, melyet nem értettek meg; és miután ezt megtette, kézen fogta a királyt, Lamónit, és íme, az felkelt és lábra állt.\n\n31 És ő látván a népe közötti veszekedést azonnal odament és kezdte rendreutasítani őket, és tanítani nekik azon szavakat, melyeket Ammon szájából hallott, és akik csak hallották a szavait, azok hittek és megtértek az Úrhoz.\n\n32 De voltak köztük sokan, akik nem akarták meghallgatni a szavait; ezért azok útjukra mentek.\n\n33 És lőn, hogy amikor Ammon felkelt, ő is szolgált nekik, és ezt tette Lamóni minden szolgája; és mindannyian ugyanazt a dolgot jelentették ki a népnek – hogy megváltozott a szívük; hogy már nem vágynak rá, hogy gonosz dolgot tegyenek.\n\n34 És íme, sokan kijelentették a népnek, hogy angyalokat láttak és társalogtak velük; és hogy így azok Isten dolgairól és az ő igazlelkűségéről beszéltek nekik.\n\n35 És lőn, hogy sokan voltak, akik hittek szavaikban; és mindazokat, akik hittek, megkeresztelték; és igazlelkű nép lettek, és megalapítottak közöttük egy gyülekezetet.\n\n36 És így elkezdődött az Úr munkája a lámániták között; így az Úr kezdte rájuk kitölteni a Lelkét; és látjuk, hogy az ő karja minden olyan nép felé ki van nyújtva, mely bűnbánatot tart és hisz az ő nevében.\n\n", "alma 20": "[center][font_size=26]20. Fejezet[/font_size][/center]\n\n[i]Az Úr Ammont Middóniba küldi, hogy kiszabadítsa bebörtönzött testvéreit – Ammon és Lamóni találkoznak Lamóni atyjával, aki király az egész ország felett – Ammon arra kényszeríti az öreg királyt, hogy hagyja jóvá testvérei szabadon bocsátását. Mintegy Kr.e. 90.[/i]\n\n1 És lőn, hogy miután azon a földön megalapítottak egy gyülekezetet, Lamóni király szerette volna, ha Ammon elmegy vele Nefi földjére, hogy megmutathassa őt az atyjának.\n\n2 És az Úr hangja eljött Ammonhoz, mondván: Ne menj fel Nefi földjére, mert íme, a király az életedre fog törni; hanem Middóni földjére menj; mert íme, Áron fivéred, és Muloki és Amma is börtönben vannak.\n\n3 Most lőn, hogy miután Ammon ezt meghallotta, így szólt Lamónihoz: Íme, fivérem és testvéreim börtönben vannak Middóniban, és én megyek, hogy kiszabadítsam őket.\n\n4 Most Lamóni így szólt Ammonhoz: Tudom, hogy az Úr erejével minden dolgot meg tudsz tenni. De íme, elmegyek veled Middóni földjére; mert Middóni földjének királya, akinek Antiomno a neve, barátom nekem; elmegyek tehát Middóni földjére, hogy megnyerjem az ország királyának kegyét, hogy kiengedje testvéreidet a börtönből. Most Lamóni azt kérdezte tőle: Ki mondta neked, hogy testvéreid börtönben vannak?\n\n5 És Ammon azt mondta neki: Senki nem mondta nekem, egyedül Isten; és ő így szólt hozzám: Menj és szabadítsd ki testvéreidet, mert Middóni földjén börtönben vannak.\n\n6 Most miután Lamóni ezt meghallotta, szolgáival előkészíttette a lovait és a kocsijait.\n\n7 És így szólt Ammonhoz: Gyere, lemegyek veled Middóni földjére, és ott könyörögni fogok a királynak, hogy engedje ki testvéreidet a börtönből.\n\n8 És lőn, hogy amint Ammon és Lamóni odafelé mentek, találkoztak Lamóni atyjával, aki király volt az egész ország felett.\n\n9 És íme, Lamóni atyja így szólt hozzá: Miért nem jöttél el a lakomára azon a nagy napon, amikor lakomát készítettem a fiaimnak és a népemnek?\n\n10 És azt is megkérdezte: Hova mégy te ezzel a nefitával, aki egyike egy hazug gyermekeinek?\n\n11 És lőn, hogy Lamóni részletesen elmondta neki, hogy hova megy, mert félt tőle, hogy megsérti őt.\n\n12 És annak az összes okát is elmondta neki, hogy miért maradt a saját királyságában, hogy miért nem ment el atyjához a lakomára, melyet készített.\n\n13 És most, miután Lamóni mindezen dolgokat elmondta neki, íme, megdöbbenésére atyja megharagudott rá és így szólt: Lamóni, ezeket a nefitákat mégy kiszabadítani, akik egy hazugnak a fiai. Íme, ő kirabolta atyáinkat; és most a gyermekei is közénk jönnek, hogy ravaszságaik és hazugságaik által rászedjenek bennünket, hogy ismét megfoszthassanak minket a vagyonunktól.\n\n14 Most Lamóni atyja megparancsolta neki, hogy karddal ölje meg Ammont. És azt is megparancsolta neki, hogy ne menjen Middóni földjére, hanem térjen vele vissza Ismáel földjére.\n\n15 De Lamóni azt mondta neki: Nem ölöm meg Ammont, és Ismáel földjére se megyek vissza, hanem Middóni földjére megyek, hogy kiszabadítsam Ammon testvéreit, mert tudom, hogy ők igaz emberek és az igaz Isten szent prófétái.\n\n16 Most miután atyja meghallotta ezeket a szavakat, megharagudott rá, és kihúzta a kardját, hogy a földre sújtsa őt.\n\n17 De Ammon előlépett és így szólt hozzá: Íme, ne öld meg a fiadat; mindazonáltal jobb lenne, ha ő esne el, mintsem te, mert íme, ő már megbánta bűneit; de ha te most, a haragodban esel el, akkor nem lehet megszabadítani a lelkedet.\n\n18 Továbbá ajánlatos, hogy tartózkodj ettől; mert ha megölöd a fiadat, akkor, mivel ő egy ártatlan ember, vére bosszúállásért fog kiáltani ellened a földről az Úrhoz, Istenéhez; és esetleg elveszíted a lelkedet.\n\n19 Most miután Ammon elmondta neki ezeket a szavakat, ő válaszolt neki, mondván: Tudom, hogy ártatlan vért ontanék, ha fiamat megölném; mert te vagy az, aki az elpusztítására törekedett.\n\n20 És kinyújtotta karját, hogy Ammont megölje. De Ammon ellenállt csapásainak, és úgy ráütött a karjára, hogy nem tudta használni.\n\n21 Most amikor a király látta, hogy Ammon megölhetné, könyörögni kezdett Ammonnak, hogy kímélje meg az életét.\n\n22 De Ammon felemelte a kardját és azt mondta neki: Íme, megöllek, hacsak meg nem engeded, hogy testvéreimet kiengedjék a börtönből.\n\n23 Most a király, mivel félt tőle, hogy elveszíti az életét, így szólt: Ha megkímélsz, akkor mindazt megadom neked, amit csak kívánsz, egészen a fele királyságig.\n\n24 Most amikor Ammon látta, hogy kívánsága szerint munkálkodott az öreg királyon, így szólt hozzá: Ha megengeded, hogy testvéreimet kiengedjék a börtönből és azt is, hogy Lamóni megtarthatja királyságát, és hogy nem leszel ellenére, hanem megengeded, hogy saját kívánsága szerint cselekedjen azokban a dolgokban, amiket gondol, akkor megkíméllek téged; különben a földre sújtalak.\n\n25 Most miután Ammon elmondta ezeket a szavakat, a király örülni kezdett az élete miatt.\n\n26 És amikor látta, hogy Ammon nem vágyik rá, hogy elpusztítsa őt, és amikor azt is látta, hogy milyen nagy szeretettel van fia, Lamóni iránt, rendkívül elcsodálkozott és így szólt: Mivel ez volt minden, amit kívántál, hogy engedjem ki testvéreidet és hogy engedjem meg, hogy fiam, Lamóni megtarthassa királyságát, íme, megígérem neked, hogy fiam mostantól kezdve örökre megtarthatja királyságát; és többet nem irányítom őt –\n\n27 És azt is megteszem neked, hogy testvéreidet kiengedjék a börtönből, és megengedem, hogy te és testvéreid hozzám jöhessetek, az én királyságomba; mert nagyon szeretnélek látni téged. Mert a király nagyon elcsodálkozott azon szavakon, melyeket Ammon mondott, és azon szavakon is, melyeket fia, Lamóni mondott, szerette volna tehát megismerni azokat.\n\n28 És lőn, hogy Ammon és Lamóni folytatták útjukat Middóni földje felé. És Lamóni kegyet talált az ország királyának szemei előtt; ezért Ammon testvéreit kihozták a börtönből.\n\n29 És amikor Ammon találkozott velük, rendkívül elszomorodott, mert íme, mezítelenek voltak, és rendkívül ki volt dörzsölve a bőrük, mert erős kötelekkel kötözték meg őket. És éhséget, és szomjúságot és mindenféle megpróbáltatást is elszenvedtek; mindazonáltal türelmesek voltak minden megpróbáltatásukban.\n\n30 És a történések szerint az volt a sorsuk, hogy egy makacsabb és merevnyakúbb nép kezei közé kerüljenek; akik ezért nem akartak hallgatni a szavaikra, és kiűzték őket, és megverték őket, és házról házra és egyik helyről a másikra üldözték őket, egészen addig, míg Middóni földjére nem értek; és ott elfogták és börtönbe vetették, és erős kötelekkel megkötözték és sok napig börtönben tartották őket, és Lamóni és Ammon által szabadultak ki.\n\n", "alma 21": "Beszámoló Áron és Muloki és testvéreik prédikálásáról a lámánitáknak.\n\nA 21. fejezettől a 26-ig bezárólag.\n\n[center][font_size=26]21. Fejezet[/font_size][/center]\n\n[i]Áron az amalekitáknak Krisztusról és az ő engeszteléséről tanít – Áront és testvéreit Middóniban bebörtönzik – Szabadulásuk után a zsinagógákban tanítanak és sokakat megtérítenek – Lamóni vallásszabadságot biztosít a népnek Ismáel földjén. Mintegy Kr.e. 90–77.[/i]\n\n1 Most, amikor Ammon és testvérei a lámániták földjének határánál elváltak egymástól, íme, Áron azon föld felé vette útját, melyet Jeruzsálemnek neveztek a lámániták, atyáik szülőföldje után nevezve el azt; és az távolabb volt, szomszédos Mormon határával.\n\n2 Most a lámániták, és az amalekiták és Amulon népe építettek egy nagy várost, melyet Jeruzsálemnek neveztek.\n\n3 Most, maguk a lámániták eléggé makacsak voltak, de az amalekiták és az amuloniták még makacsabbak voltak; az ő befolyásukra tehát a lámániták megkeményítették a szívüket, és így méginkább megátalkodtak a gonoszságban és az utálatosságaikban.\n\n4 És lőn, hogy Áron elérkezett Jeruzsálem városához, és először az amalekitáknak kezdett el prédikálni. És a zsinagógáikban kezdett nekik prédikálni, mivel zsinagógákat építettek, a nehórok rendje szerint; mert az amalekiták és az amuloniták közül sokan a nehórok rendje szerint valók voltak.\n\n5 Áron tehát bement az egyik zsinagógájukba, hogy a népnek prédikáljon, és amint hozzájuk beszélt, íme, felállt egy amalekita, és vitatkozni kezdett vele, mondván: Mi is az, amiről bizonyságot tettél? Angyalt láttál? Nekünk miért nem jelennek meg angyalok? Íme, ez a nép nem olyan jó, mint a te néped?\n\n6 Azt is mondod, hogy ha nem tartunk bűnbánatot, akkor elveszünk. Honnan ismered te a mi szívünk gondolatát és szándékát? Honnan tudod, hogy van okunk a bűnbánatra? Honnan tudod, hogy nem vagyunk igazlelkű nép? Íme, szentélyeket építettünk, és összegyűlünk, hogy hódoljunk Istennek. Igenis hisszük, hogy Isten minden embert meg fog szabadítani.\n\n7 Most Áron azt kérdezte tőle: Hiszed-e, hogy Isten Fia el fog jönni, hogy megváltsa az emberiséget a bűneitől?\n\n8 És a férfi azt mondta neki: Mi nem hisszük, hogy te bármi ilyesmit tudsz. Mi nem hiszünk ezekben a balga hagyományokban. Nem hisszük, hogy tudsz az eljövendő dolgokról, és azt sem hisszük, hogy atyáid vagy hogy a mi atyáink tudtak azokról a dolgokról, amelyeket elmondtak, az eljövendőkről.\n\n9 Most Áron elkezdte előttük feltárni a szentírásokat Krisztus eljövetelét, valamint a halottak feltámadását és azt illetően, hogy nem lehet megváltás az emberiség számára, csak Krisztus halálán és szenvedésein, valamint vérének engesztelésén keresztül.\n\n10 És lőn, hogy amint elkezdte nekik kifejteni ezeket a dolgokat, megharagudtak rá, és csúfolni kezdték őt; és nem akarták meghallgatni a szavakat, melyeket mondott.\n\n11 Ezért amikor látta, hogy nem akarják meghallgatni a szavait, eltávozott a zsinagógájukból, és átjött egy faluba, melyet Ani-Antinak neveztek, és ott találta Mulokit, amint éppen az igét prédikálta nekik; és Ammát és a testvéreit is. És azok sokakkal az igéről vitatkoztak.\n\n12 És lőn, hogy látták, hogy a nép megkeményíti szívét, ezért eltávoztak és átjöttek Middóni földjére. És ott is sokaknak prédikálták az igét, és kevesen hittek a szavaknak, melyeket tanítottak.\n\n13 Áront és egy bizonyos számú testvérét viszont elfogták és börtönbe vetették, és a maradékuk elmenekült Middóni földjéről a környező tájakra.\n\n14 És azok, akiket börtönbe vetettek, sok dolgot elszenvedtek, és Lamóni és Ammon keze által szabadultak ki, és megetették és felruházták őket.\n\n15 És ismét elindultak az igét hirdetni, és így szabadították ki őket először a börtönből, és addig így szenvedtek.\n\n16 És oda mentek, ahova az Úr Lelke vezette őket, Isten szavát prédikálva az amalekiták minden zsinagógájában, vagyis a lámániták minden olyan gyülekezetében, ahová be tudtak menni.\n\n17 És lőn, hogy az Úr kezdte megáldani őket, olyannyira, hogy sokakat elvezettek az igazság ismeretéhez; igen, sokakat meggyőztek bűneiknek és atyáik hagyományainak helytelenségéről.\n\n18 És lőn, hogy Ammon és Lamóni Middóni földjéről visszatértek Ismáel földjére, mely örökségük földje volt.\n\n19 És Lamóni király nem engedte, hogy Ammon szolgálja őt, vagyis hogy a szolgája legyen.\n\n20 De zsinagógákat építtetett Ismáel földjén; és összehívatta a népét, vagyis az uralma alá tartozó népet.\n\n21 És örvendezett miattuk és sok dolgot tanított nekik. És azt is kijelentette nekik, hogy ők egy olyan nép, mely az ő uralma alá tartozik, és hogy ők egy szabad nép, hogy felszabadultak atyjának, a királynak az elnyomása alól; mivel atyja megengedte neki, hogy uralkodjon azon nép felett, mely Ismáel földjén és mind a környező vidéken van.\n\n22 És azt is kijelentette nekik, hogy szabadon hódolhatnak az Úrnak, Istenüknek, kívánságaik szerint, ahol csak vannak, ha olyan földön vannak, mely Lamóni király uralma alá tartozik.\n\n23 És Ammon prédikált Lamóni király népének; és lőn, hogy minden olyan dolgot megtanított nekik, mely az igazlelkűséghez tartozik. És naponta buzdította őket, teljes szorgalommal; és ők megszívlelték a szavát, és buzgón igyekeztek megtartani Isten parancsolatait.\n\n", "alma 22": "[center][font_size=26]22. Fejezet[/font_size][/center]\n\n[i]Áron Lamóni atyját a teremtésről, Ádám bukásáról és a Krisztus általi megváltás tervéről tanítja – A király és egész háza népe megtér – Az ország felosztásának magyarázata a nefiták és a lámániták között. Mintegy Kr.e. 90–77.[/i]\n\n1 Most, Ammon így tanította folyamatosan Lamóni népét; mi pedig visszatérünk Áron és testvérei beszámolójához; mert miután Áron elment Middóni földjéről, a Lélek Nefi földjére, méghozzá a király házához vezette, aki Ismáel földje kivételével az egész ország felett uralkodott, és aki Lamóni atyja volt.\n\n2 És lőn, hogy ő testvéreivel bement hozzá a királyi palotába, és meghajtotta magát a király előtt és így szólt hozzá: Íme, Ó király, mi Ammon testvérei vagyunk, akiket te szabadítottál ki a börtönből.\n\n3 És most, Ó király, ha megkíméled életünket, akkor a szolgáid leszünk. És a király így szólt hozzájuk: Keljetek fel, mert meghagyom az életeteket, és nem engedem meg, hogy a szolgáim legyetek; de ragaszkodom hozzá, hogy tanítsatok engem; mert igencsak nyugtalanítja az elmémet Ammon testvéretek szavainak nagylelkűsége és nagyszerűsége; és szeretném tudni annak okát, hogy miért nem jött fel veletek Middóni földjéről.\n\n4 És Áron így szólt a királyhoz: Íme, az Úr Lelke más útra hívta őt; Ismáel földjére ment, hogy Lamóni népét tanítsa.\n\n5 Most, a király azt kérdezte tőlük: Mi az, amit az Úr Lelkéről mondtatok? Íme, ez az a dolog, ami engem nyugtalanít.\n\n6 És emellett mit jelent az, amit Ammon mondott, hogy: Ha bűnbánatot tartotok, akkor megszabadultok, és ha nem tartotok bűnbánatot, akkor kitaszítanak benneteket az utolsó napon?\n\n7 És Áron válaszolt neki és ezt kérdezte tőle: Hiszed-e, hogy van Isten? És a király azt mondta: Tudom, hogy az amalekiták azt mondják, hogy van Isten, és én megengedtem nekik, hogy szentélyeket építsenek, hogy összegyűlhessenek és hódolhassanak neki. És ha most te azt mondod, hogy van Isten, íme, én el fogom hinni.\n\n8 És most, amikor Áron ezt hallotta, ujjongani kezdett a szíve, és így szólt: Íme, amilyen biztosan te élsz, Ó király, van Isten.\n\n9 És a király azt kérdezte: Isten-e az a Nagy Lélek, aki atyáinkat kihozta Jeruzsálem földjéről?\n\n10 És Áron azt mondta neki: Igen, ő az a Nagy Lélek, és ő teremtett mindent a mennyben is és a földön is. Hiszed-e ezt?\n\n11 És ő azt mondta: Igen, hiszem, hogy a Nagy Lélek teremtett minden dolgot, és szeretném, ha beszélnél nekem mindezen dolgokat illetően, és én hinni fogok a szavaidnak.\n\n12 És lőn, hogy amikor Áron látta, hogy a király hinni fog a szavainak, olvasni kezdte a királynak a szentírásokat Ádám teremtésétől – hogy miként teremtette Isten saját képmására az embert, és hogy Isten parancsolatokat adott neki, és hogy vétke miatt elbukott az ember.\n\n13 És Áron Ádám teremtésétől kezdve kifejtette neki a szentírásokat, elétárva az ember bukását, és testi állapotát, és a Krisztus általi megváltás tervét is, amely a világ megalapítása óta mindazok számára el van készítve, akik hisznek az ő nevében.\n\n14 És mivel elbukott az ember, azért magától semmit sem érdemelhet ki; de Krisztus szenvedései és halála kiengesztelnek a bűneiért, hit, és bűnbánat és ezen dolgok által; és ő széttöri a halál kötelékeit, hogy a sírnak ne legyen győzelme és hogy a halál fullánkja felemésztődjön a dicsőség reményében. És Áron mindezen dolgokat kifejtette a királynak.\n\n15 És lőn, hogy miután Áron kifejtette neki ezeket a dolgokat, ezt kérdezte a király: Mit tegyek, hogy enyém lehessen ez az örök élet, amelyről beszéltél? Igen, mit tegyek, hogy születhessek Istentől, és gyökerestül kitépődjön mellkasomból ez a gonosz lélek, és elnyerjem az ő Lelkét, hogy öröm tölthessen el, hogy ne taszíttassam ki az utolsó napon? Íme, mondta, mindent feladok, ami a birtokomban van, igen, feladom a királyságomat is, hogy ezt a nagy örömet elnyerhessem.\n\n16 De Áron azt mondta neki: Ha erre a dologra vágysz, ha meghajolsz Isten előtt, igen, ha minden bűnöd megbánod, és meghajolsz Isten előtt, és hittel szólítod az ő nevét, és hiszel abban, hogy megkapod, akkor megkapod azt a reménységet, amire vágysz.\n\n17 És lőn, hogy amikor Áron e szavakat kimondta, a király meghajolt az Úr előtt, térdein; igen, méghozzá a földre terült és hangosan felkiáltott, mondván:\n\n18 Ó Isten, Áron azt mondta nekem, hogy van Isten; és ha van Isten, és te Isten vagy, akkor hozd magad az én tudomásomra, és én minden bűnömmel felhagyok, hogy megismerjelek téged, és hogy feltámaszthassanak a halálból, és megszabadulhassak az utolsó napon. És most, amikor a király ezeket a szavakat elmondta, lesújtatott, mintha meghalt volna.\n\n19 És lőn, hogy szolgái a királynéhoz futottak és mindent elmondtak neki, ami a királlyal történt. És ő bejött a királyhoz; és amikor látta, hogy úgy fekszik ott, mintha halott lenne, és hogy Áron és a testvérei is úgy állnak ott, mintha ők okozták volna az összeesését, megharagudott rájuk, és megparancsolta, hogy a szolgái, vagyis hogy a király szolgái fogják és öljék meg őket.\n\n20 Most, a szolgák látták a király összeesésének okát, ezért nem merték kezüket Áronra és testvéreire emelni; és kérlelték a királynét, mondván: Miért parancsolod nekünk, hogy öljük meg ezeket az embereket, amikor íme, egyikük is hatalmasabb mindannyiunknál? Mi esnénk tehát el őelőttük.\n\n21 Most, amikor a királyné látta a szolgák félelmét, ő is elkezdett rendkívül félni, hogy valami baj éri őt. És megparancsolta a szolgáinak, hogy menjenek és hívják a népet, hogy öljék meg Áront és a testvéreit.\n\n22 Most, amikor Áron látta a királyné szándékát, és mert ismerte a nép keményszívűségét, attól tartott, hogy sok ember gyűlik majd össze, és viszálykodás és zavargás lesz közöttük; kinyújtotta tehát a kezét és felemelte a királyt a földről, és így szólt hozzá: Állj fel! És ő lábra állt, és visszanyerte az erejét.\n\n23 Most, mindez a királyné és a sok szolga jelenlétében történt. És amikor azok ezt látták, nagyon elcsodálkoztak és félni kezdtek. És a király előlépett, és szolgálni kezdett nekik. És szolgált nekik, olyannyira, hogy egész háza népe megtért az Úrhoz.\n\n24 Most, a királyné parancsa miatt sok ember gyűlt össze, és nagy zúgolódások kezdődtek közöttük Áron és testvérei miatt.\n\n25 De a király előállt közöttük és szolgált nekik. És megbékéltek Áronnal és azokkal, akik vele voltak.\n\n26 És lőn, hogy amikor a király látta, hogy a nép megbékélt, akkor a sokaság közé küldte Áront és testvéreit, hogy prédikálják nekik az igét.\n\n27 És lőn, hogy a király kiáltványt küldött szét szerte az országban, minden olyan népe közé akik az országában voltak, akik a környező tájakat lakták, mely keleten és nyugaton a tengerrel volt határos. És azt Zarahemla földjétől a vadonnak egy keskeny sávja választotta el, mely a keleti tengertől egészen a nyugati tengerig húzódott, és körbe a tenger határain és a Zarahemla földjétől északra lévő vadon határain, Manti határain keresztül, a Sidon folyó forrásánál, keletről nyugatra haladva – és így voltak elválasztva egymástól a lámániták és a nefiták.\n\n28 Most, a lámániták lustábbik része a vadonban élt és sátrakban lakott; és szét voltak szóródva szerte a Nefi földjén lévő nyugati vadonban; igen, és Zarahemla földjétől nyugatra is a tengernél lévő határvidékeken, és nyugaton Nefi földjén, atyáik első örökségének területén, és így a tengerpart melletti határvidéken.\n\n29 És sok lámánita volt keleten a tengerpartnál is, ahova a nefiták űzték őket. És így a lámániták majdnem teljesen körülvették a nefitákat; mindazonáltal a nefiták birtokukba vették azon föld egész északi részét, mely a vadonnal volt határos, a Sidon folyó forrásánál, kelettől nyugatig, körös körül a vadon oldalában; északon, egészen addig, míg el nem érték azt a földet, melyet Bőség földjének neveztek.\n\n30 És ez azzal a földdel volt határos, amelyet Pusztaság földjének neveztek, mert az annyira messze észak felé volt, hogy elérte azt a földet, mely egykor lakott volt és elpusztult – és az ő csontjaikról már beszéltünk – amelyet Zarahemla népe fedezett fel, lévén ez első partraszállásuk helye.\n\n31 És onnan jöttek fel a déli vadonba. Így az északra fekvő földet Pusztaság földjének nevezték, és a délre fekvőt Bőség földjének nevezték, és az a vadon volt az, mely mindenféle vadállattal volt tele, minden fajtából, melyeknek egy része az északra fekvő területről jött élelemért.\n\n32 És most, a keleti és nyugati tenger közötti távolság a Bőség földje és a Pusztaság földje mentén egy nefitának csak másfél napi út volt, és így Nefi földje és Zarahemla földje majdnem teljesen vízzel volt körülvéve, és egy keskeny földsáv volt az északi terület és a déli terület között.\n\n33 És lőn, hogy a nefiták lakták a Bőség földjét, méghozzá a keletitől a nyugati tengerig, és így a nefiták bölcsességükben őreikkel és seregeikkel délre beszorították a lámánitákat, hogy így azoknak ne legyenek birtokaik északon, és hogy ne árasszák el az északra fekvő földet.\n\n34 A lámánitáknak tehát csak Nefi földjén és a környező vadonban lehettek birtokaik. Ez a nefiták bölcsessége szerint volt – mivel a lámániták ellenségeik voltak, és így nem engedték, hogy minden oldalról sanyargassák őket, és azért is, hogy lehessen egy olyan országuk, ahová kívánságuk szerint elmenekülhetnek.\n\n35 És most én, miután ezt elmondtam, ismét visszatérek Ammon és Áron, Omner és Himni és testvéreik beszámolójához.\n\n", "alma 23": "[center][font_size=26]23. Fejezet[/font_size][/center]\n\n[i]Kihirdetik a vallásszabadságot – Hét ország és város lámánitái megtérnek – Anti-nefi-lehitáknak nevezik magukat és megszabadulnak az átoktól – Az amalekiták és az amuloniták elutasítják az igazságot. Mintegy Kr.e. 90–77.[/i]\n\n1 Íme, most lőn, hogy a lámániták királya kiáltványt küldött szét egész népe között, hogy ne emeljenek kezet Ammonra, vagy Áronra, vagy Omnerre, vagy Himnire, sem bármely testvérére, aki Isten szavát megy prédikálni, bárhol legyenek is, országuk bármely részén.\n\n2 Igen, elrendelte közöttük, hogy ne emeljenek kezet rájuk, s nehogy megkötözzék vagy börtönbe vessék őket; és ne is köpjék le, vagy üssék meg őket; és zsinagógáikból se űzzék ki vagy ostorozzák meg őket, és köveket se vessenek rájuk; hanem legyen szabad belépésük a házaikba, és a templomaikba és szentélyeikbe is.\n\n3 És így kívánságuk szerint járhassanak és prédikálhassák az igét, mert a király és egész háza népe megtért az Úrhoz; elküldte tehát kiáltványát szerte az országban népéhez, hogy ne legyen akadálya Isten szavának, hanem szerte az egész országba eljuthasson, hogy népét meggyőzhessék atyái hagyományainak gonosz voltáról, és meggyőzhessék őket arról, hogy mindnyájan testvérek, és hogy nem szabad ölni, sem fosztogatni, sem lopni, sem házasságtörést, vagy bármely gonoszságot elkövetni.\n\n4 És most lőn, hogy miután a király elküldte ezt a kiáltványt, Áron és testvérei városról városra, a hódolat egyik házától a másikig mentek, gyülekezeteket alapítva, és papokat és tanítókat szentelve fel szerte az országban a lámániták között, hogy Isten szavát prédikálják és tanítsák közöttük; és így kezdtek nagy sikereket elérni.\n\n5 És ezreket vezettek el az Úr ismeretéhez, igen, ezreket vezettek rá arra, higgyenek a nefiták hagyományaiban; és tanították nekik azon feljegyzéseket és próféciákat, melyeket mostanáig kézről kézre adtak.\n\n6 És amilyen biztosan él az Úr, úgy azok, akik hittek, vagyis akik eljutottak az igazság megismeréséhez, Ammonnak és testvéreinek a kinyilatkoztatás és a prófétálás lelke, valamint Isten hatalma szerinti prédikálása által, mely csodákat művelt bennük – igen, azt mondom nektek, hogy ahogy él az Úr, úgy mindazok a lámániták, akik hittek a prédikálásukban és az Úrhoz tértek, azok soha nem távolodtak el.\n\n7 Mert igazlelkű nép lettek; letették lázadásuk fegyvereit, nem harcoltak többé sem Isten, sem bármely testvérük ellen.\n\n8 Most, ezek voltak azok, akik az Úrhoz tértek:\n\n9 A lámániták azon népe, mely Ismáel földjén volt;\n\n10 És a lámániták azon népéből is, mely Middóni földjén volt;\n\n11 És a lámániták azon népéből is, mely Nefi városában volt;\n\n12 És a lámániták azon népéből is, mely Silóm földjén volt, és amely Semlón földjén és Lemuel városában és Simnilom városában volt.\n\n13 És ezek a nevei a lámániták azon városainak, amelyek megtértek az Úrhoz; és ezek azok, melyek letették lázadásuk fegyvereit, igen, minden harci fegyverüket; és ezek mind lámániták voltak.\n\n14 És az amalekiták nem tértek meg, kivéve egyet; és az amuloniták közül sem tért meg senki; hanem megkeményítették szívüket és a lámániták szívét is az országnak abban a részében, ahol ők laktak, igen, mind a falvaikban és minden városukban.\n\n15 Megneveztük tehát a lámániták minden olyan városát, amelyben bűnbánatot tartottak és eljutottak az igazság ismeretéhez, és megtértek.\n\n16 És most lőn, hogy a király és mindazok, akik megtértek, olyan nevet kívántak, amely megkülönböztetné őket testvéreiktől; ezért a király tanácskozott Áronnal és sokakkal a papjaik közül azt illetően, hogy milyen nevet vegyenek magukra, mely megkülönböztethetné őket.\n\n17 És lőn, hogy az anti-nefi-lehita néven hívták őket; és ezen a néven szólították őket, és többé nem hívták őket lámánitáknak.\n\n18 És kezdtek nagyon iparkodó nép lenni; igen, és barátságosak voltak a nefitákkal; kapcsolatba léptek tehát velük, és nem követte őket többé Isten átka.\n\n", "alma 24": "[center][font_size=26]24. Fejezet[/font_size][/center]\n\n[i]A lámániták Isten népe ellen jönnek – Az anti-nefi-lehiták örvendeznek Krisztusban és angyalok látogatják meg őket – Inkább a halál elszenvedését választják, semhogy megvédjék magukat – Még több lámánita megtér. Mintegy Kr.e. 90–77.[/i]\n\n1 És lőn, hogy az amalekiták és az amuloniták testvéreik elleni haragra bujtogatták az amalekitákat, és az amulonitákat, és azokat a lámánitákat, akik Amulon földjén voltak, és Hélám földjén és Jeruzsálem földjén voltak, egyszóval körös-körül az egész országban mindazokat, akik nem tértek meg, és akik nem vették magukra az Anti-Nefi-Lehi nevet.\n\n2 És gyűlöletük rendkívül elmérgesedett irántuk, méghozzá olyannyira, hogy lázadozni kezdtek a királyuk ellen, olyannyira, hogy nem akarták, hogy a királyuk legyen; ezért fegyvert fogtak Anti-Nefi-Lehi népe ellen.\n\n3 Most, a király fiára ruházta a királyságot és a nevét Anti-Nefi-Lehinek hívta.\n\n4 És a király még ugyanabban az évben meghalt, hogy a lámániták háborús előkészületeket kezdtek tenni Isten népe ellen.\n\n5 Most, amikor Ammon és fivérei és mindazok, akik feljöttek vele, s látták a lámánitáknak testvéreik elpusztítására irányuló előkészületeit, elmentek Midián földjére, és ott Ammon találkozott minden testvérével. És onnan Ismáel földjére mentek, hogy tanácsot tarthassanak Lamónival, és fivérével, Anti-Nefi-Lehivel is, hogy mit tegyenek, hogy megvédjék magukat a lámánitákkal szemben.\n\n6 Most, egyetlen lélek sem volt az egész nép között, aki már megtért az Úrhoz, és hajlandó lett volna testvérei ellen fegyvert fogni; nem, semmi háborús előkészületet sem akartak tenni; igen, és a királyuk is azt parancsolta nekik, hogy ne tegyenek.\n\n7 Most, ezek azok a szavak, amelyeket ezen dolgot illetően mondott a népnek: Köszönöm Istenemnek, szeretett népem, hogy a mi nagy Istenünk az ő jóságában elküldte hozzánk ezeket a testvéreinket, a nefitákat, hogy prédikáljanak nekünk és hogy meggyőzzenek minket gonosz atyáink hagyományait illetően.\n\n8 És íme, köszönöm az én nagy Istenemnek, hogy megadta nekünk Lelkének egy részét, hogy meglágyítsa a szívünket, és így kapcsolatba léptünk ezekkel a testvérekkel, a nefitákkal.\n\n9 És íme, azt is köszönöm Istenemnek, hogy ezen kapcsolat által meggyőztek minket a bűneinket és a sok gyilkosságokat illetően, melyet elkövettünk.\n\n10 És azt is köszönöm Istenemnek, igen, az én nagy Istenemnek, hogy megengedte nekünk, hogy megbánjuk ezeket a dolgokat, és azt is, hogy megbocsátotta nekünk azt a sok bűnünket és gyilkosságunkat, melyet elkövettünk, és Fiának érdemei által elvette szívünkből a bűnt.\n\n11 És most íme, testvéreim, miután ez volt minden, amit megtehettünk (mivel az egész emberiség legelveszettebbjei voltunk), hogy megbánjuk minden bűnünk és a sok gyilkosságot, melyet elkövettünk, és hogy Istennel elvétetjük azokat a szívünkből, mert ez volt minden, amit megtehettünk, hogy Isten előtt megfelelő mértékben bűnbánatot tartsunk, hogy levegye a mocskunkat –\n\n12 Most, legszeretettebb testvéreim, mivel Isten levette a mocskunkat, és fényesek lettek a kardjaink, ne mocskoljuk be többé kardjainkat testvéreink vérével.\n\n13 Íme, azt mondom nektek, őrizzük meg kardjainkat attól, hogy testvéreink vére bemocskolja azokat; mert lehet, hogy ha ismét bemocskoljuk a kardjainkat, akkor többé már nem lehet azokat ragyogóra mosni nagy Istenünk Fiának vére által, mely bűneinkért való engesztelésként ontatik majd.\n\n14 És a nagy Isten irgalommal volt irántunk, és tudatta velünk ezeket a dolgokat, hogy el ne vesszünk; igen, előre tudatta velünk ezeket a dolgokat, mert szereti a lelkünket, ahogyan szereti a gyermekeinket is; irgalmában tehát angyalai által meglátogat bennünket, hogy a szabadulás tervét mi is és a jövendő nemzedékei is megismerhessék.\n\n15 Ó, mily irgalmas a mi Istenünk! És most íme, mivel ez volt minden, amit megtehettünk azért, hogy levegyék rólunk a mocskainkat és fényessé tegyék a kardjainkat, rejtsük tehát el ezeket, hogy fényesek maradjanak, tanúbizonyságként Istenünknek az utolsó napon – vagyis azon a napon, amikor eléállíttatunk, hogy megítéltessünk – hogy azóta nem mocskoltuk be kardjainkat testvéreink vérében, amióta adott nekünk az ő szavából, és ezáltal tisztává tett bennünket.\n\n16 És most, testvéreim, ha testvéreink arra törekednek, hogy elpusztítsanak minket, íme, mi el fogjuk rejteni a kardjainkat, igen, méghozzá mélyen eltemetjük őket a földbe, hogy fényesek maradhassanak, annak tanúbizonyságaként az utolsó napon, hogy soha nem használtuk őket; és ha a testvéreink elpusztítanak bennünket, akkor íme, Istenünkhöz megyünk és megszabadulunk.\n\n17 És most lőn, hogy miután a király bevégezte ezen mondandókat, és az egész nép összegyűlt, vették a kardjaikat és mindazon fegyvereket, melyeket embervér ontására használtak, és mélyen eltemették őket a földbe.\n\n18 És ezt tették, mert ez az ő szemükben tanúbizonyság volt Isten és az emberek előtt is, hogy soha többé nem használnak fegyvert ember vérének ontására; és ezt tették, bizonyítva és szövetséget kötve Istennel, hogy testvéreik vérének ontása helyett inkább a saját életükről mondanának le; és ahelyett, hogy elvennének egy testvértől, inkább adnak neki; és ahelyett, hogy semmittevéssel töltenék napjaikat, inkább szorgalmasan dolgoznak a kezeikkel.\n\n19 És így látjuk, hogy amikor ezeket a lámánitákat rávezették, hogy higgyék és ismerjék az igazságot, akkor szilárdak voltak, és inkább elszenvedték volna a halált, semhogy bűnt kövessenek el; és így látjuk, hogy eltemették békét védő fegyvereiket, vagyis a béke érdekében eltemették harci fegyvereiket.\n\n20 És lőn, hogy testvéreik, a lámániták háborús előkészületeket tettek, és feljöttek Nefi földjére azzal a céllal, hogy elpusztítsák a királyt, és helyébe másikat tegyenek, és azért is, hogy Anti-Nefi-Lehi népét kipusztítsák az országból.\n\n21 Most, amikor a nép látta, hogy ellenük jönnek, akkor kimentek, hogy találkozzanak velük, és a földre vetették magukat őelőttük, és az Úr nevét kezdték szólítani; és éppen ezt tették, amikor a lámániták elkezdtek rájuk rontani és karddal gyilkolni kezdték őket.\n\n22 És így semmi ellenállással nem találkozván ezerötöt megöltek közülük; és tudjuk, hogy áldottak ők, mert elmentek, hogy Istenükkel lakjanak.\n\n23 Most, amikor a lámániták látták, hogy testvéreik nem menekülnek a kard elől, és hogy még ki sem térnek előlük se jobbra, se balra, hanem lefekszenek és elvesznek, és Istent dicsérik még azon pillanatban is, amikor elvesznek a kard alatt –\n\n24 Most, amikor a lámániták ezt látták, felhagytak az öldöklésükkel; és sokan voltak, akiknek bánattal duzzadt meg a szíve azon testvéreiért, akik elestek a kard alatt, mert megbánták azokat a dolgokat, amiket addig tettek.\n\n25 És lőn, hogy ledobták harci fegyvereiket és többé nem akarták felvenni, mert mardosta őket a lelkiismeret azon gyilkosságok miatt, melyeket elkövettek; és testvéreikhez hasonlóan leborultak, azok irgalmára bízva magukat, akik fegyvert emeltek rájuk, hogy megöljék őket.\n\n26 És lőn, hogy azon a napon többen csatlakoztak Isten népéhez, mint amennyit megöltek; és azok, akiket megöltek, igazlelkű emberek voltak, tehát nincs okunk kételkedni abban, hogy megszabadultak.\n\n27 És egyetlen gonosz embert sem öltek meg közülük; de több mint ezren jutottak el az igazság megismeréséhez; így látjuk, hogy az Úr sok módon munkálkodik népe szabadításán.\n\n28 Most, a testvéreik közül oly sokat megölő lámániták legnagyobb része amalekita és amulonita volt, akiknek legnagyobb része a nehórok rendje szerint való volt.\n\n29 Most, azok között, akik az Úr népéhez csatlakoztak, nem volt egy amalekita vagy amulonita sem, vagy aki Nehór rendjéhez tartozott volna, hanem azok mind Lámán és Lemuel tényleges leszármazottjai voltak.\n\n30 És így világosan láthatjuk, hogy ha egy népet egyszer már megvilágosított Isten Lelke, és nagy tudást kaptak az igazlelkűséggel kapcsolatos dolgokról, és ezt követően esnek bűnbe és vétekbe, akkor makacsabbakká lesznek, és így rosszabb lesz a helyzetük, mintha soha nem tudták volna ezeket a dolgokat.\n\n", "alma 25": "[center][font_size=26]25. Fejezet[/font_size][/center]\n\n[i]Terjed a lámánita erőszak – Amint Abinádi megjövendölte, Noé király papjainak magja elveszik – Sok lámánita megtér és Anti-Nefi-Lehi népéhez csatlakozik – Hisznek Krisztusban és betartják Mózes törvényét. Mintegy Kr.e. 90–77.[/i]\n\n1 És íme, most lőn, hogy azok a lámániták – testvéreik legyilkolása miatt – még dühösebbek lettek; ezért bosszút esküdtek a nefiták ellen; és akkor nem próbálták többé Anti-Nefi-Lehi népét gyilkolni.\n\n2 De vették a seregeiket, és átmentek Zarahemla földjének határvidékére, és rárontottak az Ammoniha földjén lévő népre és elpusztították őket.\n\n3 És azután még sok csatájuk volt a nefitákkal, melyekben azok kiűzték és megölték őket.\n\n4 És a megölt lámániták között volt Amulonnak és testvéreinek, vagyis Noé papjainak, majdnem minden magja; és a nefiták keze ölte meg őket;\n\n5 És a maradék, miután a keleti vadonba menekült, és magához ragadta a hatalmat és az irányítást a lámániták felett, sok lámánita elvesztését okozta tűz által, azok hite miatt –\n\n6 Mert sokan közülük, miután sok veszteséget és oly sok megpróbáltatást szenvedtek el, kezdtek felserkenni, emlékezvén Áronnak és testvéreinek szavaira, melyeket az országukban prédikáltak nekik; ezért kételkedni kezdtek atyáik hagyományaiban, és hinni kezdtek az Úrban és abban, hogy ő adta a nagy erőt a nefitáknak; és így sokan közülük megtértek a vadonban.\n\n7 És lőn, hogy azok a vezetők, akik Amulon gyermekeinek a maradéka voltak, megölették őket, igen, mindazokat, akik hittek ezekben a dolgokban.\n\n8 Most, ez a mártíromság sok testvérüket haragra serkentette; és viszálykodások kezdődtek a vadonban; és a lámániták vadászni kezdtek Amulonnak és testvéreinek a magjára, és gyilkolni kezdték őket; mire azok a keleti vadonba menekültek.\n\n9 És íme, ma vadásznak rájuk a lámániták. Így teljesedtek be Abinádi szavai, melyeket azon papok magjáról mondott, akik miatt tűzhalált szenvedett.\n\n10 Mert azt mondta nekik: Amit velem tesztek, az mintája lesz az eljövendő dolgoknak.\n\n11 És most Abinádi volt az első, aki Istenbe vetett hite miatt tűzhalált szenvedett, és ezalatt azt értette, hogy még sokan fognak úgy tűzhalált szenvedni, ahogyan ő szenvedett.\n\n12 És megmondta Noé papjainak, hogy az ő magjuk sokakat fog ahhoz hasonló módon megöletni, ahogy őt megölték, és hogy őket pedig úgy szórják szét más földekre és ölik meg, ahogyan a pásztor nélküli nyájat űzik és ölik meg a vadállatok; és most íme, ezek a szavak beigazolódtak, mert űzik őket a lámániták, és vadásznak rájuk, és ütlegelik őket.\n\n13 És lőn, hogy amikor a lámániták látták, hogy nem tudják legyőzni a nefitákat, ismét visszatértek saját földjükre; és sokan közülük átjöttek, hogy Ismáel földjén és Nefi földjén lakjanak, és csatlakoztak Isten népéhez, mely Anti-Nefi-Lehi népe volt.\n\n14 És ők is eltemették harci fegyvereiket, ahogyan azt testvéreik tették, és kezdtek igazlelkű nép lenni; és az Úr útjain jártak, és azon voltak, hogy betartsák a parancsolatait és a rendelkezéseit.\n\n15 Igen, és megtartották Mózes törvényét; mert szükséges volt, hogy Mózes törvényét még megtartsák, mivel még nem teljesedett be egészen. De Mózes törvénye mellett várakozással tekintettek Krisztus eljövetelére, figyelembe véve, hogy Mózes törvénye az ő eljövetelének a mintaképe, és hittek benne, hogy egészen addig az ideig be kell tartaniuk ezeket a külsőséges cselekedeteket, amíg ő ki nem nyilatkoztatja magát nekik.\n\n16 És azt sem gondolták, hogy Mózes törvénye által jön szabadulás; de Mózes törvénye a Krisztusba vetett hitük megerősítésére szolgált; és így hitükön keresztül megmaradt bennük az örök szabaduláshoz vezető remény, és a prófétálás azon lelkére bízták magukat, mely az eljövendő dolgokról beszélt.\n\n17 És most íme, Ammon, és Áron, és Omner, és Himni és testvéreik rendkívül örvendeztek azon siker miatt, melyben a lámániták között volt részük, látván, hogy az Úr az imáik szerint adott nekik, és hogy emellett minden részében igazolta nekik a szavát.\n\n", "alma 26": "[center][font_size=26]26. Fejezet[/font_size][/center]\n\n[i]Ammon örvendezik az Úrban – A hűségeseket megerősíti az Úr, és tudás adatik nekik – Hit által lelkek ezreit vezetheti bűnbánatra az ember – Istennél van minden hatalom és ő minden dolgot felfog. Mintegy Kr.e. 90–77.[/i]\n\n1 És most ezek Ammonnak a testvéreihez intézett szavai, melyek így szólnak: Fivéreim és testvéreim, íme, azt mondom nektek, nagyon nagy okunk van örvendezni, mert vajon gondolhattuk volna, amikor Zarahemla földjéről elindultunk, hogy Isten ilyen nagy áldásokat ad majd nekünk?\n\n2 És most azt kérdezem, hogy milyen áldásokkal halmozott el minket? Meg tudjátok mondani?\n\n3 Íme, válaszolok helyettetek; mert testvéreink, a lámániták sötétségben voltak, igen, méghozzá a legsötétebb szakadékban, de íme, mily sokan jutottak el oda, hogy meglássák Isten csodálatos világosságát! És ezzel az áldással halmozott el minket, hogy eszközökké lettünk Isten kezében e jelentős munka elvégzésére.\n\n4 Íme, ezrek örvendeznek közülük, és hozattak be Isten nyájába.\n\n5 Íme, a mező érett volt, és áldottak vagytok, mert belevágtátok a sarlót és szívvel-lélekkel arattatok, igen, egész álló nap dolgoztatok; és lássátok kévéitek számát! És a csűrbe gyűjtik őket, hogy ne vesszenek kárba.\n\n6 Igen, nem veri le őket a zivatar az utolsó napon; igen, és a forgószelek sem szaggatják fel őket; hanem amikor eljön a zivatar, akkor összegyűjtetnek a helyükön, hogy a zivatar ne tudjon áthatolni hozzájuk; igen, és az ádáz szelek sem űzik majd őket oda, ahova az ellenség akarja vinni őket.\n\n7 De íme, az aratás Urának kezében vannak, és az övéi; és ő fel fogja emelni őket az utolsó napon.\n\n8 Áldott legyen Istenünk neve; énekeljük az ő dicséretét, igen, adjunk hálát az ő szent nevének, mert ő mindörökké igazlelkű dolgokon fáradozik.\n\n9 Mert ha nem jöttünk volna fel Zarahemla földjéről, akkor ezeket a nagyon szeretett testvéreinket, akik annyira megszerettek bennünket, még mindig kínozná az ellenünk érzett gyűlölet, igen, és Isten is idegen lenne számukra.\n\n10 És lőn, hogy amikor Ammon ezeket a szavakat elmondta, fivére, Áron megdorgálta, mondván: Ammon, félek, hogy örömöd kérkedésbe visz.\n\n11 De Ammon azt mondta neki: Én nem a saját erőmmel, se nem a saját bölcsességemmel kérkedem; de íme, teljes az örömöm, igen, szívem csordulásig megtelt örömmel, és örvendezni fogok Istenemben.\n\n12 Igen, tudom, hogy semmi vagyok; erőmet tekintve gyenge vagyok; ezért nem magamat illetően kérkedem, hanem Istenemet illetően kérkedem, mert az ő erejével minden dolgot meg tudok tenni; igen, íme, sok hatalmas csodát vittünk véghez ezen a földön, amiért örökké dicsérni fogjuk a nevét.\n\n13 Íme, mily sok ezer testvérünket szabadította meg a pokol kínjaitól; és eljutottak odáig, hogy megváltó szeretetet énekelnek, és ez bennünk lévő szavának hatalma miatt van; nincs-e hát nagy okunk az örvendezésre?\n\n14 Igen, van okunk őt mindörökké dicsérni, mert ő a Magasságos Isten, és megszabadította testvéreinket a pokol láncaitól.\n\n15 Igen, örök sötétség és pusztulás vette őket körül; de íme, elhozta őket az ő örök világosságára, igen, az örök szabadulásra; és az ő szeretetének páratlan bősége veszi őket körül; igen, és mi eszközök voltunk kezében ezen nagy és csodálatos munka elvégzésében.\n\n16 Örvendezzünk tehát, igen, örvendezni fogunk az Úrban; igen, örülni fogunk, mert teljes az örömünk; igen, mindörökké dicsérni fogjuk a mi Istenünket. Íme, ki örvendezhet túl sokat az Úrban? Igen, ki mondhat túl sokat az ő nagy hatalmáról, és az ő irgalmáról, és az ő hosszútűréséről az emberek gyermekei iránt? Íme, azt mondom nektek, hogy a legkisebb részét sem tudom elmondani annak, amit érzek.\n\n17 Ki gondolta volna, hogy Istenünk olyan irgalmas lesz hozzánk, hogy kiragad minket rettenetes, bűnös és szennyes állapotunkból?\n\n18 Íme, méghozzá dühösen, nagy fenyegetésekkel álltunk neki egyháza elpusztításának.\n\n19 Ó akkor miért nem szolgáltatott ki minket rettenetes pusztulásnak, igen, miért nem engedte, hogy igazságosságának kardja lesújtson ránk, és örök reménytelenségre kárhoztasson minket?\n\n20 Ó, lelkem majdnem elszökik ennek gondolatára. Íme, nem gyakorolta rajtunk igazságosságát, hanem nagy irgalmában átvitt minket a halál és a nyomorúság örök szakadéka felett, méghozzá lelkünk szabadulására.\n\n21 És most íme, testvéreim, mely természetes ember tudja ezeket a dolgokat? Azt mondom nektek, hogy senki nem tudja ezeket a dolgokat, csak a töredelmes.\n\n22 Igen, csak aki bűnbánatot tart, és hitet gyakorol, és jócselekedeteket hoz, és folyamatosan, szünet nélkül imádkozik – annak adatik meg, hogy megismerhesse Isten rejtelmeit; igen, annak megadatik olyan dolgok kinyilatkoztatása, melyek soha nem nyilatkoztattak ki; igen, és annak megadatik, hogy lelkek ezreit vezesse bűnbánatra, ahogyan nekünk is megadatott, hogy ezen testvéreinket bűnbánatra vezessük.\n\n23 Most emlékeztek-e, testvéreim, hogy azt mondtuk testvéreinknek Zarahemla földjén, hogy felmegyünk Nefi földjére testvéreinknek, a lámánitáknak prédikálni, és ők gúnyolódva kinevettek minket?\n\n24 Mert így szóltak hozzánk: Azt gondoljátok, hogy el tudjátok vezetni a lámánitákat az igazság ismeretéhez? Azt gondoljátok, hogy meg tudjátok győzni a lámánitákat atyáik hagyományainak helytelenségéről? Ilyen merevnyakú embereket, akiknek szíve a vérontásban gyönyörködik; akiknek napjai a legmegátalkodottabb gonoszságban telnek; akiknek útjai kezdettől fogva a vétkesnek útjai? Most, testvéreim, emlékeztek rá, hogy ez volt beszédük?\n\n25 És még azt is mondták: Fogjunk fegyvert ellenük, és pusztítsuk ki őket és gonoszságukat az országból, különben ők rohannak le és pusztítanak el minket.\n\n26 De íme, szeretett testvéreim, mi nem azzal a szándékkal jöttünk a vadonba, hogy elpusztítsuk a testvéreinket, hanem azzal a szándékkal, hogy néhány lelket talán megszabadítsunk közülük.\n\n27 Most, amikor szívünk elcsüggedt, és azon voltunk, hogy visszafordulunk, íme, az Úr megvigasztalt minket és azt mondta: Menjetek el testvéreitek, a lámániták közé, és viseljétek türelemmel a megpróbáltatásaitokat, és én sikerben részesítelek benneteket.\n\n28 És most íme, eljöttünk és elmentünk közéjük; és türelmesek voltunk a szenvedéseinkben, és mindenféle viszontagságot elszenvedtünk; igen, házról házra jártunk, a világ irgalmára bízva magunkat – nem csak a világ irgalmára, de Isten irgalmára is.\n\n29 És bementünk a házaikba és tanítottuk őket, és tanítottuk őket az utcáikon; igen, és tanítottuk őket a dombjaikon; és a templomaikba és a zsinagógáikba is bementünk és tanítottuk őket; és kiűztek, és csúfoltak bennünket, és leköpdösték és ütlegelték az arcunkat; és megköveztek, és fogtak és erős kötelekkel megkötöztek, és börtönbe vetettek minket; és Isten hatalma és bölcsessége által ismét kiszabadultunk.\n\n30 És elszenvedtünk mindenféle megpróbáltatást, és mindezt azért, hogy eszközei lehessünk néhány lélek szabadulásának; és azt gondoltuk, hogy teljes lesz az örömünk, ha talán eszközei lehetünk néhány lélek szabadulásának.\n\n31 Most íme, körülnézhetünk, és láthatjuk fáradozásaink gyümölcseit; és ezek vajon kevesek? Azt mondom nektek, hogy nem kevés, hanem sok van; igen, és tanúi lehetünk az őszinteségüknek, mert szeretettel vannak testvéreik iránt, és irántunk is.\n\n32 Mert íme, inkább a saját életüket áldoznák fel, mintsem akár egy ellenségnek is életét vegyék; és harci fegyvereiket a testvéreik iránti szeretetük miatt mélyen eltemették a földbe.\n\n33 És most íme, azt kérdezem tőletek, volt-e az egész országban ilyen nagy szeretet? Íme, azt mondom nektek, hogy nem, még a nefiták között sem volt.\n\n34 Mert íme, azok bizony fegyvert fogtak volna testvéreik ellen; ők nem tűrték volna, hogy megöljék őket. De íme, ezek közül mily sokan mondtak le életükről; és tudjuk, hogy ők Istenükhöz mentek, szeretetük és a bűnnel szembeni gyűlöletük miatt.\n\n35 Most nincs-e okunk az örömre? Igen, azt mondom nektek, hogy a világ kezdetétől fogva nem voltak olyan emberek, akiknek oly nagy okuk lett volna az örömre, mint minekünk; igen, és örömöm elragadott, méghozzá a kérkedésig Istenemben; mert nála van minden hatalom, minden bölcsesség és minden értelem; ő minden dolgot felfog, és ő egy irgalmas Lény, olyannyira, hogy megszabadítja azokat, akik bűnbánatot tartanak és hisznek az ő nevében.\n\n36 Most, ha ez kérkedés, akkor bizony kérkedni fogok; mert ez az én életem és világosságom, az örömöm és a szabadulásom, valamint a megváltásom az örökké tartó jajtól. Igen, áldott Istenem neve, aki gondolt erre a népre, mely Izráel fájának egy ága, és egy idegen földre szakadt annak törzsétől; igen, azt mondom, áldott legyen Istenem neve, aki gondolt ránk, vándorokra egy idegen földön.\n\n37 Most testvéreim, látjuk, hogy Isten minden népre gondol, bármely földön legyenek is; igen, megszámlálja az ő népét, és irgalmas bensője az egész földre kiterjed. Most ez az én örömöm és az én nagy hálaadásom; igen, és én örökké köszönetet fogok mondani Istenemnek. Ámen.\n\n", "alma 27": "[center][font_size=26]27. Fejezet[/font_size][/center]\n\n[i]Az Úr megparancsolja Ammonnak, hogy vezesse biztonságba Anti-Nefi-Lehi népét – Almával találkozván Ammon öröme kimeríti az erejét – A nefiták az anti-nefi-lehitáknak adják Jerson földjét – Ammon népének nevezvén őket. Mintegy Kr.e. 90–77.[/i]\n\n1 Most lőn, hogy amikor azok a lámániták, akik harcolni mentek a nefiták ellen, számos őket pusztító küzdelem után rájöttek, hogy hiába törekednek a nefiták elpusztítására, ismét visszatértek Nefi földjére.\n\n2 És lőn, hogy az amalekiták rendkívül dühösek voltak a veszteségeik miatt. És amikor látták, hogy nem tudnak bosszút állni a nefitákkal szemben, akkor elkezdték haragra serkenteni a népet testvéreik, Anti-Nefi-Lehi népe ellen; így újra pusztítani kezdték őket.\n\n3 Most, ez a nép ismét megtagadta a fegyverfogást, és megengedték, hogy ellenségeik kedvükre öljék őket.\n\n4 Most, amikor Ammon és testvérei látták a pusztításnak ezen munkáját azok között, akiket olyan nagyon szerettek és akik őket is annyira megszerették – mert úgy bántak velük, mintha Istentől küldött angyalok lennének, akik megmentik őket az örök pusztulástól – amikor tehát Ammon és testvérei látták a pusztításnak ezen nagy munkáját, megindította őket a könyörület, és így szóltak a királyhoz:\n\n5 Gyűjtsük össze az Úrnak ezt a népét, és menjünk le Zarahemla földjére testvéreinkhez, a nefitákhoz; meneküljünk ki ellenségeink keze közül, hogy el ne pusztuljunk.\n\n6 De a király azt mondta nekik: Íme, a nefiták el fognak pusztítani minket a sok gyilkosság és bűn miatt, amit ellenük elkövettünk.\n\n7 És Ammon így szólt: Megyek és megkérdezem az Urat, és ha ő azt fogja mondani nekünk, hogy menjetek le testvéreinkhez, akkor lementek?\n\n8 És a király azt mondta neki: Igen, ha az Úr azt mondja nekünk, hogy menjünk, akkor le fogunk menni testvéreinkhez, és rabszolgáik leszünk addig, amíg jóvá nem tesszük azt a sok gyilkosságot és bűnt, amit ellenük elkövettünk.\n\n9 De Ammon így szólt hozzá: Testvéreinknek atyám által hozott törvénye ellen való az, hogy rabszolgák legyenek közöttük; menjünk le tehát és bízzuk magunkat testvéreink irgalmára.\n\n10 De a király azt mondta neki: Kérdezd meg az Urat, és ha ő azt mondja, hogy menjünk, akkor lemegyünk; máskülönben ezen a földön fogunk elveszni.\n\n11 És lőn, hogy Ammon elment és megkérdezte az Urat, és az Úr azt mondta neki:\n\n12 Vidd ki ezt a népet erről a földről, hogy el ne vesszenek; mert Sátán szorosan markában tartja az amalekiták szívét, akik haragra serkentik a lámánitákat testvéreik ellen, hogy öljék meg őket; menjetek ki tehát erről a földről; és áldott ez a nép ebben a nemzedékben, mert én meg fogom őrizni őket.\n\n13 És most lőn, hogy Ammon elment, és mindazon szavakat elmondta a királynak, melyeket az Úr mondott neki.\n\n14 És népük egészét összegyűjtötték, igen, az Úr egész népét, és összegyűjtötték mind a nyájaikat és a csordáikat, és kimentek arról a földről, és a Nefi földjét Zarahemla földjétől elválasztó vadonba jöttek, és általjöttek azon föld határainak közelébe.\n\n15 És lőn, hogy Ammon így szólt hozzájuk: Íme, én és testvéreim elmegyünk Zarahemla földjére, ti pedig maradjatok itt, amíg vissza nem jövünk; és mi próbára fogjuk tenni testvéreink szívét, vajon hajlanak-e rá, hogy bejöjjetek az országukba.\n\n16 És lőn, hogy amint Ammon az ország belseje felé haladt, ő és testvérei találkoztak Almával, azon a helyen, amelyről már szó volt; és íme, ez egy örömteli találkozás volt.\n\n17 Most, Ammon öröme olyan nagy volt, hogy betöltötte őt. Igen, és annyira elmerült Istenének örömében, hogy elfogyott az ereje; és ismét a földre rogyott.\n\n18 Most, nem volt-e ez rendkívüli öröm? Íme, olyan öröm ez, melyben csak a boldogság igazán töredelmes és alázatos keresője részesülhet.\n\n19 Most Alma öröme is nagy volt a testvéreivel való találkozást illetően, és Áron, és Omner és Himni öröme is; de íme, az ő örömük nem volt olyan, mely meghaladta volna az erejüket.\n\n20 És most lőn, hogy Alma visszavezette testvéreit Zarahemla földjére; méghozzá a saját házába. És elmentek és elmondták a főbírónak mindazon dolgokat, ami Nefi földjén testvéreik, a lámániták között történt velük.\n\n21 És lőn, hogy a főbíró kiáltványt küldött szét szerte az egész országba, tudni kívánván a nép szavát azon testvéreik bebocsátására vonatkozólag, akik Anti-Nefi-Lehi népe voltak.\n\n22 És lőn, hogy jött a nép hangja, mondván: Íme, átadjuk Jerson földjét, mely keleten van a tengernél, és a Bőség földjével határos, és délre van Bőség földjétől; és ez a Jerson földje az a föld, melyet testvéreinknek adunk örökségül.\n\n23 És íme, felállítjuk seregeinket Jerson földje és Nefi földje közé, hogy megvédelmezhessük testvéreinket Jerson földjén; és ezt azért tesszük, mert testvéreink félnek fegyvert fogni a testvéreik ellen, hogy ne kövessenek el bűnt; és ez a nagy félelmük fájdalmas bűnbánatukból adódik, a sok gyilkosság és rettenetes gonoszságuk miatt.\n\n24 És most íme, ezt tesszük meg testvéreinkért, hogy Jerson földjét örökölhessék; és seregeinkkel védeni fogjuk őket ellenségeiktől, azzal a feltétellel, hogy javaikból egy részt nekünk adnak, hogy segítsenek nekünk seregeink fenntartásában.\n\n25 Most lőn, hogy amikor Ammon ezt meghallotta, Almával együtt visszatért Anti-Nefi-Lehi népéhez a vadonba, oda, ahol sátraikat felverték, és tudatta velük mindezen dolgokat. És Alma is elmondta nekik az ő megtérését Ammonnal, és Áronnal és testvéreikkel együtt.\n\n26 És lőn, hogy ez nagy örömet okozott közöttük. És lementek Jerson földjére, és birtokba vették Jerson földjét; és Ammon népének nevezték őket a nefiták; ezt követően tehát már ezen név különböztette meg őket.\n\n27 És Nefi népe között voltak, és azon nép közé is számlálták őket, mely Isten egyházához tartozott. És Isten, valamint az emberek iránt tanúsított buzgóságuk is megkülönböztette őket; mert minden dologban tökéletesen tisztességesek és egyenes derekúak voltak; és szilárdak a Krisztusba vetett hitben, méghozzá mindvégig.\n\n28 És a legnagyobb irtózattal tekintettek testvéreik vérének ontására; és soha nem lehetett őket rávenni arra, hogy fegyvert fogjanak a testvéreik ellen; és a Krisztusba és a feltámadásba vetett reménységük és meggyőződésük miatt mindig a rettegés legcsekélyebb mértéke nélkül tekintettek a halálra; számukra tehát Krisztus győzelme a halál felett felemésztette a halált.\n\n29 Ezért inkább elszenvedték a legszörnyűbb, a leggyötrelmesebb halálnemet, amit testvéreik csak rájuk mérhettek, semhogy kardot vagy handzsárt ragadjanak, hogy lesújtsanak rájuk.\n\n30 És így buzgó és szeretett nép voltak, az Úr igen kedvelt népe.\n\n", "alma 28": "[center][font_size=26]28. Fejezet[/font_size][/center]\n\n[i]Egy óriási csatában legyőzik a lámánitákat – Tízezreket ölnek meg – A gonoszok a végtelen jaj állapotának kiszolgáltatottjai lesznek; az igazlelkűek pedig soha véget nem érő boldogságot nyernek el. Mintegy Kr.e. 77–76.[/i]\n\n1 És most lőn, hogy miután Ammon népe letelepedett Jerson földjén, és egy gyülekezetet is megalapítottak Jerson földjén, és a nefiták felállították seregeiket Jerson földje körül, igen, az összes határvidéken Zarahemla földje körül; íme, a lámániták seregei követték testvéreiket a vadonba.\n\n2 És ebből egy óriási csata lett; igen, méghozzá olyan, amilyenről attól az időtől fogva, hogy Lehi elhagyta Jeruzsálemet, soha senki nem hallott az egész országban. Igen, lámániták tízezreit ölték meg és szórták szét!\n\n3 Igen, és óriási mészárlás volt Nefi népe között is; mindazonáltal kiűzték és szétszórták a lámánitákat, és Nefi népe újra visszatért országába.\n\n4 És ez egy olyan időszak volt, amikor nagy gyászolás és sírás-rívás hallatszott szerte az egész országban, Nefi népe között –\n\n5 Igen, özvegyek férjüket gyászoló kiáltása, és atyák fiaikat gyászoló, és a leány fivérét, igen, és a fivér atyját gyászoló kiáltása; és így, megölt rokonságukat gyászolva mindenhol gyász kiáltása hallatszott közöttük.\n\n6 És most, ez biztosan egy keserves nap volt; igen, a csendesedés ideje, valamint a sok böjtölés és imádkozás ideje.\n\n7 És így végződött a bírák Nefi népe feletti uralmának tizenötödik éve.\n\n8 És ez Ammonnak és testvéreinek a beszámolója. Utazásaiknak Nefi földjén, szenvedéseiknek az országban, bánataiknak és megpróbáltatásaiknak, és semmihez nem hasonlítható örömüknek, valamint testvéreik Jerson földjére történő befogadásának és ottani biztonságuknak. És most az Úr, minden ember Megváltója áldja meg az ő lelküket mindörökké.\n\n9 És ez a Nefiták közötti háborúk és viszálykodások beszámolója, valamint a nefiták és a lámániták közötti háborúké; és véget ért a bírák uralmának tizenötödik éve.\n\n10 És az első és a tizenötödik év közötti időszak sok ezer élet pusztulását hozta magával; igen, a vérontás rettenetes látványát hozta magával.\n\n11 És sok ezer ember teste fekszik mélyen a föld alatt, míg sok ezer ember teste porlik halmokban a föld színén; igen, és sok ezer ember gyászolja rokonai elvesztését, mert van okuk a félelemre, az Úrnak azon ígéretei szerint, hogy a végtelen jaj állapotának vannak kiszolgáltatva.\n\n12 Míg sok ezer más ember valóban gyászolja rokonai elvesztését, mégis örvendezik és ujjong a reményben, és még tudja is, az Úr ígéretei szerint, hogy azok felemeltetnek, hogy a soha véget nem érő boldogság állapotában Isten jobb keze felől lakjanak.\n\n13 És így látjuk, hogy mily nagy egyenlőtlenség van az emberek között a bűn és a vétek, valamint az ördög hatalma miatt, mely az emberek szívének tőrbe csalására tervezett ravasz tervein keresztül valósul meg.\n\n14 És így látjuk az emberek szorgalmasságára történő nagy felhívást, hogy dolgozzanak az Úr szőlőskertjeiben, és így látjuk a bánat és az örvendezés nagy okát – a bánatét az emberek közötti halál és pusztulás miatt, és az örömét Krisztus életre vivő világossága miatt.\n\n", "alma 29": "[center][font_size=26]29. Fejezet[/font_size][/center]\n\n[i]Alma angyali buzgósággal szeretne bűnbánatot hirdetni – Az Úr minden nemzetnek ad tanítókat – Alma örvendezik az Úr munkájában, valamint Ammon és testvérei sikerében. Mintegy Kr.e. 76.[/i]\n\n1 Ó, bárcsak angyal lehetnék és nékem adnák szívem vágyát, elmehetnék és Isten harsonájával szólhatnék, olyan hanggal, mely megrázza a földet, és bűnbánatot hirdethetnék minden népnek!\n\n2 Igen, minden léleknek mennydörgés hangjához hasonlóan hirdetném a bűnbánatot és a megváltás tervét, hogy tartsanak bűnbánatot és jöjjenek Istenünkhöz, hogy az egész föld színén ne legyen több bánat.\n\n3 De íme, ember vagyok, és még kívánságomban is bűnt követek el, mert meg kellene elégednem azon dolgokkal, melyeket az Úr megadott nekem.\n\n4 Nem szabadna kívánságaimban felszaggatnom egy igazságos Isten határozott rendelését, mert tudom, hogy kívánságuk szerint ad az embereknek, aszerint, hogy halálra vagy életre vezet-e az a kívánság; igen, tudom, hogy rendeléseket bíz az emberekre, igen, megváltoztathatatlan rendeléseket rendel el számukra az ő akaratuk szerint, aszerint, hogy az szabaduláshoz vagy pusztuláshoz vezet.\n\n5 Igen, és tudom, hogy minden ember előtt ott van a jó és a gonosz; aki nem ismeri fel a jót és a gonoszt, az ártatlan; de aki felismeri a jót és a gonoszt, annak kívánságai szerint adatik, aszerint, hogy jóra vagy gonoszra, életre vagy halálra, örömre vagy lelkiismeret-furdalásra vágyik.\n\n6 Most látván, hogy tudom ezeket a dolgokat, miért vágynék többre, mint hogy elvégezzem azt a munkát, amelyre elhívattam?\n\n7 Miért vágynék arra, hogy angyal lehessek, hogy a föld minden széléhez szólhassak?\n\n8 Mert íme, az Úr minden nemzetnek ad embereket a saját nemzetükből és nyelvükből szavának tanítására, igen, bölcsen történő tanítására mindannak, amit számukra jónak lát; láthatjuk tehát, hogy az Úr bölcsen oktat, a szerint, ami helyes és igaz.\n\n9 Tudom, hogy az Úr mit parancsolt énnekem, és örvendezem abban. Nem magammal dicsekszem, hanem abban örvendezem, amit az Úr parancsolt nekem; igen, és ez az én büszkeségem, hogy talán eszköz lehetek Isten kezében, hogy néhány lélek eljusson a bűnbánathoz; és ez az én örömöm.\n\n10 És íme, amikor látom, hogy testvéreim közül sokan igazán töredelmesek és az Úrhoz, Istenükhöz jönnek, akkor öröm tölti el a lelkemet; akkor emlékezem rá, hogy mit tett értem az Úr, igen, méghozzá arra, hogy meghallgatta az imámat; igen, akkor emlékezem az ő irgalmas karjára, melyet kinyújtott felém.\n\n11 Igen, és atyáim fogságára is emlékezem; mert biztosan tudom, hogy az Úr szabadította ki őket a rabságból, és ezáltal alapította meg az egyházát; igen, az Úristen, Ábrahám Istene, Izsák Istene és Jákób Istene szabadította ki őket a rabságból.\n\n12 Igen, mindig is emlékeztem atyáim fogságára; és ugyanaz az Isten szabadította ki őket a rabságból, aki az egyiptomiak kezéből is kiszabadította őket.\n\n13 Igen, és ugyanaz az Isten alapította meg közöttük egyházát; igen, és ugyanaz az Isten hívott el engem egy szent elhívással arra, hogy prédikáljam szavát ennek a népnek, és nagy eredményt adott nekem, amelyben teljes az örömöm.\n\n14 De nemcsak a saját eredményemnek örülök, hanem még teljesebb az örömöm testvéreim sikere miatt, akik Nefi földjére mentek fel.\n\n15 Íme, ők rendkívül sokat fáradoztak, és sok gyümölcsöt hoztak; és mily nagy lesz az ő jutalmuk!\n\n16 Most, amikor ezeknek a testvéreimnek eredményeire gondolok, elragadtatik a lelkem, méghozzá annyira, hogy olyan, mintha elválna a testemtől, oly nagy az én örömöm.\n\n17 És most, adja Isten ezeknek a testvéreimnek, hogy leülhessenek Isten királyságában; igen, és rajtuk kívül mindazoknak, akik fáradozásuk gyümölcsei, hogy többé onnan ki ne jöjjenek, hanem hogy örökké dicsérhessék őt. És adja Isten, hogy szavaim szerint történjen, méghozzá úgy, ahogy szóltam. Ámen.\n\n", "alma 30": "[center][font_size=26]30. Fejezet[/font_size][/center]\n\n[i]Korihór, az antikrisztus, nevetség tárgyává teszi Krisztust, az engesztelést és a prófétálás lelkét – Azt tanítja, hogy nincs Isten, nincs az ember bukása, nincs büntetés a bűnért, és nincs Krisztus – Alma bizonyságot tesz róla, hogy Krisztus el fog jönni, és hogy minden dolog azt mutatja, hogy van Isten – Korihór jelt követel és erre megnémul – Az ördög angyalként jelent meg Korihórnak, és betanította neki, hogy mit kell mondania – Korihórt letapossák és meghal. Mintegy Kr.e. 76–74.[/i]\n\n1 Íme, most lőn, hogy miután Ammon népe letelepedett Jerson földjén, igen, és miután a lámánitákat is kiűzték az országból, és halottaikat eltemette az ország népe –\n\n2 Most, a halottaikat azok számának nagysága miatt nem számlálták meg; és a nefiták halottait sem számlálták meg – de lőn, hogy miután eltemették a halottaikat, és a böjtölés és a gyászolás és az imádkozás napjai után, (és ez a bírák Nefi népe feletti uralmának tizenhatodik évében volt) kezdett folyamatos béke lenni szerte az egész országban.\n\n3 Igen, és a nép azon volt, hogy betartsa az Úr parancsolatait; és szigorúak voltak Isten szertartásainak betartásában, Mózes törvénye szerint; mert arra tanították őket, hogy tartsák be Mózes törvényét addig, amíg be nem teljesedik.\n\n4 És így a bírák Nefi népe feletti uralmának egész tizenhatodik évében nem volt zavargás a nép között.\n\n5 És lőn, hogy a bírák uralma tizenhetedik évének kezdetén folyamatos béke volt.\n\n6 De a tizenhetedik év vége felé lőn, hogy egy férfi jött Zarahemla földjére, és ő antikrisztus volt, mert prédikálni kezdett a népnek azon próféciák ellen, melyeket a próféták Krisztus eljövetelét illetően mondtak.\n\n7 Most, az ember hite ellen nem volt törvény; mert szigorúan Isten parancsolatai ellen való lett volna az, hogy olyan törvény legyen, amely az embereket nem egyenlő alapra állítja.\n\n8 Mert azt mondja a szentírás: Válasszatok még ma, hogy kit akartok szolgálni.\n\n9 Most, ha valaki Istent kívánta szolgálni, akkor megvolt ez a kiváltsága; vagyis inkább ha hitt Istenben, akkor kiváltsága volt rá őt szolgálni; de ha nem hitt őbenne, akkor nem volt törvény, mely megbüntette volna.\n\n10 De ha gyilkolt, akkor halállal büntették; és ha rabolt, akkor is megbüntették; és ha lopott, akkor is megbüntették; és ha házasságtörést követett el, akkor is megbüntették; igen, mindezen gonoszságokért megbüntették őket.\n\n11 Mert volt egy törvény, hogy az embereket a bűntetteik szerint ítéljék el. Mindazonáltal nem volt törvény az ember hite ellen; valakit tehát csak azon bűntettekért büntettek meg, melyeket elkövetett; tehát minden ember egyenlő alapon állt.\n\n12 És ez az antikrisztus, akinek Korihór volt a neve (és a törvény által nem lehetett megfogni), prédikálni kezdett a népnek, hogy nem lesz Krisztus. És ő ilyenféleképpen prédikált, mondván:\n\n13 Ó ti, akik meg vagytok kötözve egy balga és hiábavaló reménység alatt, miért igázzátok le magatokat ilyen balga dolgokkal? Miért vártok egy Krisztust? Hiszen senki sem tudhat semmi olyat, ami eljövendő.\n\n14 Íme, ezeket a dolgokat ti próféciáknak nevezitek, amikről azt mondjátok, hogy szent próféták adták őket tovább, íme, ezek atyáitok balga hagyományai.\n\n15 Honnan tudjátok azok bizonyosságát? Íme, nem tudhattok olyan dolgokról, melyeket nem láttok; nem tudhatjátok tehát, hogy lesz egy Krisztus.\n\n16 Előre tekintetek és azt mondjátok, hogy látjátok bűneitek bocsánatát. De íme, őrült elme hatása ez; és elmétek ezen zavara atyáitok hagyományaiból ered, melyek olyan dolgokba vetett hitre vezetnek benneteket, melyek nem úgy vannak.\n\n17 És sok hasonló dolgot szólt hozzájuk, azt mondván nekik, hogy nem lehet engesztelést hozni az emberek bűneiért, hanem minden ember sorsa aszerint alakul, ahogyan azt maga a teremtmény igazgatja; tehát minden ember a saját tehetsége szerint boldogul, és hogy minden ember a saját ereje szerint győzedelmeskedik; és bármit tesz az ember, az nem bűn.\n\n18 És így prédikált nekik, sokak szívét vezetve félre, okozván nekik, hogy fejüket felemelték gonoszságaikban, igen, sok nőt és férfit is vezetve paráznaságok elkövetéséhez – azt mondván nekik, hogy amikor az ember halott, azzal neki bevégeztetett.\n\n19 Most ez a férfi Jerson földjére is átment, hogy ezeket a dolgokat Ammon népe között is prédikálja, akik egyszer lámánita nép voltak.\n\n20 De íme, azok sok nefitánál okosabbak voltak; mert megragadták, és megkötözték és Ammon elé vitték, aki főpap volt azon nép felett.\n\n21 És lőn, hogy ő kivitette arról a földről. És átjött Gedeon földjére, és nekik is prédikálni kezdett; és itt nem járt nagy eredménnyel, mert elfogták, és megkötözték és az ország főpapja, valamint az ország főbírája elé vitték.\n\n22 És lőn, hogy a főpap így szólt hozzá: Mit jársz-kelsz te mindenfelé és ferdíted el az Úrnak útjait? Miért tanítod ennek a népnek, hogy nem lesz Krisztus és rontod meg az örömüket? Miért beszélsz a szent próféták minden próféciája ellen?\n\n23 Most, a főpap neve Giddóna volt. És Korihór így szólt hozzá: Azért, mert én nem atyáitok balga hagyományait tanítom, és mert nem azt tanítom ennek a népnek, hogy kössék meg magukat azon balga szertartások és cselekedetek alatt, melyeket ősi papok fektettek le azért, hogy hatalmat és felhatalmazást bitoroljanak felettük, hogy tudatlanságban tartsák őket, hogy ne emelhessék fel a fejüket, hanem alábbvalókká tétessenek a te szavaid szerint.\n\n24 Azt mondjátok, hogy ez a nép szabad nép. Íme, én azt mondom, hogy rabságban vannak. Ti azt mondjátok, hogy azok az ősi próféciák igazak. Íme, én azt mondom, hogy nem tudjátok ti azt, hogy igazak.\n\n25 Ti azt mondjátok, hogy ez a nép egy vétkes és elbukott nép, egy szülő vétke miatt. Íme, én azt mondom, hogy szüleinek vétke miatt nem vétkes a gyermek.\n\n26 És azt is mondjátok, hogy Krisztus el fog jönni. De íme, én azt mondom, hogy nem tudjátok, hogy lesz egy Krisztus. És azt is mondjátok, hogy meg fogják ölni a világ bűneiért –\n\n27 És így vezetitek félre ezt a népet atyáitok balga hagyományai után, és a saját kívánságaitok szerint; és leigázzátok őket, mintha rabságban lennének, hogy kezük munkáján élősködhessetek, hogy ne merjenek bátran feltekinteni, és hogy ne merjék élvezni a jogaikat és a kiváltságaikat.\n\n28 Igen, nem merik használni azt, ami a sajátjuk, nehogy megsértsék papjaikat, akik kívánságaik szerint leigázzák őket, és hagyományaikkal, és álmaikkal, és hóbortjaikkal, és látomásaikkal és tettetett rejtelmeikkel elhitették velük, hogy ha nem tesznek a szavaik szerint, akkor megsértenek valami ismeretlen lényt, akiről azt mondják, hogy Isten – egy olyan lényt, akit soha nem láttak vagy ismertek, aki soha nem volt és soha nem is lesz.\n\n29 Most, amikor a főpap és a főbíró látta szívének keménységét, igen, amikor látták, hogy még Istent is szidalmazná, akkor semmit nem válaszoltak a szavaira; hanem megkötöztették; és a tisztek kezeibe adták, és Zarahemla földjére küldték, hogy Alma, valamint azon főbíró elé lehessen vinni, aki az egész ország kormányzója volt.\n\n30 És lőn, hogy amikor Alma és a főbíró elé vitték, ő akkor is ugyanúgy viselkedett, mint Gedeon földjén; igen, tovább folytatta a káromlást.\n\n31 És nagy, duzzadó szavakkal lépett Alma elé, és szidalmazta a papokat és a tanítókat, azzal vádolva őket, hogy abból a célból vezetik félre a népet atyáik balga hagyományai nyomán, hogy a nép munkáján élősködhessenek.\n\n32 Most, Alma így szólt hozzá: Tudod, hogy mi nem élősködünk a nép munkáján; mert íme, én a bírák uralmának kezdetétől egészen mostanáig saját kezeimmel dolgoztam a megélhetésemért, annak ellenére, hogy sokat utaztam szerte az országban, hogy Isten szavát hirdessem a népemnek.\n\n33 És a sok munka ellenére, melyet az egyházban végeztem, soha még egy szenínt sem kaptam munkámért; és egyetlen testvérem sem, kivéve amikor a bírói székben voltunk; és akkor is, a törvény szerint, csak munkálkodásunk ideje szerint kaptunk javadalmazást.\n\n34 És most, mivel az egyházban végzett munkánkért semmit sem kapunk, akkor ugyan mi más hasznunk lenne az egyházi munkából, mint az, hogy az igazságot hirdetjük, hogy örvendezhessünk testvéreink örömében?\n\n35 Akkor miért mondod, hogy haszonszerzésért prédikálunk ennek a népnek, amikor te magad is tudod, hogy nincs hasznunk? És most azt hiszed, hogy megtévesztjük ezt a népet, és ez ily nagy örömet okoz az ő szívükben?\n\n36 És Korihór így válaszolt neki: Igen.\n\n37 És akkor Alma azt kérdezte tőle: Hiszed-e, hogy van Isten?\n\n38 És ő azt válaszolta: Nem.\n\n39 Most Alma így szólt hozzá: Ismét tagadod, hogy van Isten, és Krisztust is tagadod? Mert íme, azt mondom neked, én tudom, hogy van Isten, és azt is, hogy Krisztus el fog jönni.\n\n40 És most, milyen bizonyítékod van neked arra, hogy nincs Isten, vagy hogy Krisztus nem jön el? Azt mondom neked, hogy semmi, csak a saját szavad.\n\n41 De íme, nekem minden dolog megvan bizonyítékként arra, hogy mindezen dolog igaz; és teneked is megvan minden bizonyítékod arra, hogy ezek igazak; és megtagadod őket? Hiszed-e, hogy ezek a dolgok igazak?\n\n42 Íme, én tudom, hogy te hiszed, de hazug lélek van benned, és elvetetted Isten Lelkét, így annak nincs helye benned; hanem az ördögnek van hatalma feletted, ő hurcolász téged, terveket szőve, hogy elpusztíthassa Isten gyermekeit.\n\n43 És most Korihór azt mondta Almának: Ha mutatsz nekem egy jelt, hogy meggyőződhessem arról, hogy van Isten, igen, mutasd meg nekem, hogy van hatalma, és akkor meggyőződöm szavaid igazságáról.\n\n44 De Alma így szólt hozzá: Kaptál te már elég jelt; kísérted-e Istenedet? Mondod-e: Mutass nekem egy jelt, amikor megvan neked mindezen testvéreid, és mind a szent próféták bizonysága is? Eléd vannak tárva a szentírások, igen, és minden dolog azt mutatja, hogy van Isten; igen, méghozzá a föld és minden olyan dolog, ami annak színén van, igen, és annak mozgása, igen, és mind a bolygók is, melyek szabályos rendjükben mozognak, arról tesznek bizonyságot, hogy van egy Legfensőbb Teremtő.\n\n45 És te mégis körbejársz, félrevezetve ezen nép szívét, bizonyságot téve nekik arról, hogy nincs Isten? És még mindezen tanúbizonyságokat is megtagadod? És ő azt mondta: Igen, megtagadom, hacsak nem mutatsz nekem egy jelt.\n\n46 És most lőn, hogy Alma így szólt hozzá: Íme, el vagyok keseredve szíved keménysége miatt, igen, hogy még mindig ellenállsz az igazság lelkének, hogy tán elpusztul a lelked.\n\n47 De íme, jobb ha a te lelked vész el, minthogy hazug és hízelgő szavaiddal eszköze legyél sok lélek pusztulásba vitelének; ha tehát még egyszer megtagadod, akkor íme, Isten le fog sújtani rád és megnémulsz, hogy soha többé ne nyisd ki a szádat, és ne téveszd meg ezt a népet.\n\n48 Most Korihór azt mondta neki: Én nem tagadom Isten létezését, de nem hiszem, hogy van Isten; és azt is mondom, hogy nem tudhatjátok, hogy van Isten; és hacsak nem mutatsz nekem egy jelt, nem is fogok hinni.\n\n49 Most Alma azt mondta neki: Ezt adom neked jelként, hogy némaság sújt le rád, a szavaim szerint; és azt mondom, hogy Isten nevében némaság sújt le rád, hogy többé ne tudj szólni.\n\n50 Most, amikor Alma kimondta ezeket a szavakat, Korihór Alma szavai szerint megnémult, és többé nem tudott szólni.\n\n51 És most, amikor a főbíró ezt látta, kinyújtotta a kezét és írt Korihórnak, mondván: Meggyőződtél-e Isten hatalmáról? Mit akartál, kin mutasson Alma egy jelt? Azt akartad talán, hogy másokat sanyargasson azért, hogy teneked jelt mutasson? Íme, mutatott neked egy jelt; és most fogsz-e még vitatkozni?\n\n52 És Korihór kinyújtotta a kezét és írt, mondván: Tudom, hogy megnémultam, mert nem tudok beszélni; és tudom, hogy semmi más, csak Isten hatalma hozhatta ezt rám; igen, és mindig tudtam, hogy van Isten.\n\n53 De íme, az ördög megtévesztett; mert angyal formájában jelent meg nekem, és így szólt hozzám: Menj és térítsd vissza ezt a népet, mert mindannyian tévútra mentek egy ismeretlen Isten után. És azt mondta nekem: Nincs Isten; igen, és megtanította nekem, hogy mit mondjak. És én tanítottam a szavait; és azért tanítottam, mert tetszettek a testi gondolkodásmódnak; és addig tanítottam őket, míg nagy sikerem nem lett, olyannyira, hogy igenis elhittem, hogy igazak; és emiatt álltam ellen az igazságnak, méghozzá mindaddig, amíg ezt a nagy átkot nem hoztam magamra.\n\n54 Most, miután ezt elmondta, könyörgött Almának, hogy imádkozzék Istenhez, hogy lekerüljön róla az átok.\n\n55 De Alma azt mondta neki: Ha lekerülne rólad ez az átok, akkor újra csak félrevezetnéd ezen nép szívét; tehát az történik majd veled, amit az Úr akar.\n\n56 És lőn, hogy Korihórról nem került le az átok; hanem kiűzték, és házról házra járva koldult magának élelmet.\n\n57 Most mindannak ismeretét, ami Korihórral történt, azonnal kihirdették szerte az egész országban; igen, a főbíró kiáltványt küldött szét minden népnek az országban, hirdetve azoknak, akik hittek Korihór szavainak, hogy gyorsan bűnbánatot kell tartaniuk, különben ugyanezek az ítéletek érik majd őket.\n\n58 És lőn, hogy azok mind meg is győződtek Korihór gonoszságáról; ezért mindannyian ismét megtértek az Úrhoz; és ez véget vetett a Korihór-féle gonoszságnak. És Korihór házról házra járt-kelt, élelmet koldulva tartotta fenn magát.\n\n59 És lőn, hogy amint a nép közé ment, igen, azon nép közé, akik különváltak a nefitáktól és zorámitáknak nevezték magukat, mert egy olyan férfi vezette őket, akinek Zorám volt a neve – és amint közéjük ment, íme, átmentek rajta és letaposták, olyannyira, hogy meghalt.\n\n60 És így látjuk annak végzetét, aki elferdíti az Úrnak útjait; és így látjuk, hogy az ördög nem fogja megsegíteni gyermekeit az utolsó napon, hanem gyorsan a pokolba hurcolja őket.\n\n", "alma 31": "[center][font_size=26]31. Fejezet[/font_size][/center]\n\n[i]Alma missziót vezet a hitehagyott zorámiták visszatérítésére – A zorámiták tagadják Krisztust, hamis elképzelésben hisznek a kiválasztottságot illetően, és megadott imákkal hódolnak – A misszionáriusok eltelnek a Szent Lélekkel – Megpróbáltatásaik feloldódnak Krisztus örömében. Mintegy Kr.e. 74.[/i]\n\n1 Most lőn, hogy miután Korihórnak bevégeztetett, és miután Alma olyan híreket kapott, hogy a zorámiták elferdítik az Úr útjait, és hogy Zorám, aki a vezetőjük volt, ráveszi az emberek szívét, hogy néma bálványok előtt hajlongjanak, szíve ismét gyötrődni kezdett az emberek gonoszsága miatt.\n\n2 Mert nagy bánat okozója volt Almának az, hogy tudott a népe közötti gonoszságról; szíve tehát rendkívül el volt keseredve a zorámitáknak a nefitáktól való különválása miatt.\n\n3 Most, a zorámiták összegyűltek egy olyan földön, melyet Antiónumnak neveztek, amely Zarahemla földjétől keletre volt, és majdnem a tengerpart határán helyezkedett el, amely Jerson földjétől délre volt, és emellett a déli vadonnal volt határos, mely vadon tele volt lámánitákkal.\n\n4 Most, a nefiták nagyon féltek, hogy a zorámiták majd kapcsolatba lépnek a lámánitákkal, és hogy ez nagy veszteségeket okozhat a nefitáknak.\n\n5 És most, mivel az ige prédikálása nagy valószínűséggel igazságos dolgok megtételére vitte rá az embereket – igen, erősebb hatása volt az emberek elméjére, mint a kard vagy bármi más, ami velük történt – ezért Alma úgy gondolta, ajánlatos kipróbálniuk Isten szavának a hatását.\n\n6 Ezért elvitte Ammont, és Áront és Omnert; Himnit azonban a zarahemlai gyülekezetben hagyta; de az előző hármat magával vitte, és Amuleket és Zézromot is, akik Melekben voltak; és két fiát is elvitte.\n\n7 Most, legidősebb fiát nem vitte magával, és annak Hélamán volt a neve; de Siblon és Koriánton volt azoknak a neve, akiket magával vitt; és ezek azoknak a nevei, akik elmentek vele a zorámiták közé, hogy prédikálják nekik az igét.\n\n8 Most a zorámiták a nefitáktól szakadtak el; tehát már prédikálták nekik azelőtt Isten szavát.\n\n9 De nagy tévedésekbe estek, mert nem voltak azon, hogy betartsák Isten parancsolatait és az ő rendelkezéseit, Mózes törvénye szerint.\n\n10 És az egyház által előírt cselekedeteknek sem tettek eleget, hogy megmaradtak volna a mindennapos imádkozás és könyörgés mellett Istenhez, nehogy kísértésbe essenek.\n\n11 Igen, egyszóval nagyon sok esetben elferdítették az Úrnak útjait; ezért, ezen okból mentek Alma és testvérei arra a földre prédikálni nekik az igét.\n\n12 Most, amikor arra a földre értek, íme, csodálkozásukra azt találták, hogy a zorámiták zsinagógákat építettek, és a hét egyik napján, amelyet az Úr napjának neveztek, összegyűltek és oly módon hódoltak, amilyent Alma és testvérei még sohasem láttak;\n\n13 Mert zsinagógájuk közepére felépítettek egy emelvényt, mely magasan a fejek felett volt; és annak tetején csak egy személy fért el.\n\n14 Aki tehát hódolni szeretett volna, annak oda kellett mennie és fel kellett állnia annak tetejére, az ég felé kellett nyújtania a kezeit, és hangos szóval kellett fohászkodnia, mondván:\n\n15 Szent, szent Isten; mi hisszük, hogy Isten vagy, és hisszük, hogy szent vagy, és hogy lélek voltál, és hogy lélek vagy, és hogy lélek leszel mindörökké.\n\n16 Szent Isten, mi hisszük, hogy te választottál el minket testvéreinktől; és mi nem hiszünk testvéreink hagyományaiban, amelyeket atyáik gyerekessége hagyott rájuk; de hisszük, hogy te kiválasztottál minket, hogy a te szent gyermekeid legyünk; és azt is tudattad velünk, hogy nem lesz Krisztus.\n\n17 De te ugyanaz vagy tegnap, ma és mindörökké; és kiválasztottál minket, hogy megszabaduljunk, míg mindenkit körülöttünk arra választottál ki, hogy haragod a pokolra vesse le őket; mely szentséget, Ó Isten, köszönjük neked; és azt is köszönjük neked, hogy kiválasztottál bennünket, hogy ne vezessenek minket félre testvéreink balga hagyományai szerint, melyek lekötözik őket egy hithez Krisztusban, amely elvezeti a szívüket, hogy messzire vándoroljanak tőled, Istenünk.\n\n18 És ismét köszönjük neked, Ó Isten, hogy kiválasztott és szent nép vagyunk. Ámen.\n\n19 Most lőn, hogy miután Alma és testvérei és fiai hallották ezeket az imákat, szerfelett elcsodálkoztak.\n\n20 Mert íme, minden ember odament, és ugyanezeket az imákat mondta el.\n\n21 Most, ezt a helyet Rameumptomnak hívták, ami lefordítván a szent szószék.\n\n22 Most, erről a szószékről mondta el minden ember ugyanazt az imát Istennek, megköszönve Istenüknek, hogy kiválasztotta őket, és hogy nem vezette félre őket testvéreik hagyományai szerint, és hogy nem lett ellopva a szívük, hogy olyan eljövendő dolgokban higgyenek, melyekről semmit nem tudnak.\n\n23 Most, miután az emberek mind ily módon köszönetet mondtak, visszatértek az otthonaikba, és addig semmit nem beszéltek az Istenükről, amíg újra össze nem gyűltek a szent szószéknél, hogy szokásuk szerint köszönetet mondjanak.\n\n24 Most, amikor Alma ezt látta, gyötrődött a szíve; mert látta, hogy gonosz és elfajult nép; igen, látta, hogy aranyra, és ezüstre és mindenféle finom portékákra helyezték a szívüket.\n\n25 Igen, és azt is látta, hogy kevélységükben nagy dicsekvésre emelkedett fel a szívük.\n\n26 És felemelte hangját a mennyekhez, és fohászkodott, mondván: Ó, meddig engeded, Ó Uram, hogy szolgáid itt lakjanak alant a testben, hogy ily nagy gonoszságot lássanak az emberek gyermekei között?\n\n27 Íme, Ó Istenem, tehozzád fohászkodnak, szívük mégis elmerül kevélységükben. Íme, Ó Istenem, szájukkal hozzád fohászkodnak, és közben a világ hiábavaló dolgai miatt olyannyira fel vannak fuvalkodva, hogy hatalmasnak érzik magukat.\n\n28 Nézd, Ó Istenem, drága öltözéküket, és gyűrűcskéiket, és karkötőiket, és arany ékszereiket, és mindazon drága dolgaikat, melyekkel fel vannak ékesítve; és íme, ezekre helyezték a szívüket, és mégis hozzád fohászkodnak, és azt mondják – köszönjük neked, Ó Istenünk, hogy kiválasztott nép vagyunk számodra, míg mások el fognak veszni.\n\n29 Igen, és azt mondják, hogy te tudattad velük azt, hogy nem lesz Krisztus.\n\n30 Ó Úristen, meddig tűröd még, hogy ily gonoszság és hűtlenség legyen ezen nép között? Ó Uram, adj nekem erőt, hogy el tudjam viselni a gyengeségeimet. Mert gyenge vagyok, és az ilyen gonoszság ezen nép között fájdalmat okoz a lelkemnek.\n\n31 Ó Uram, rendkívül bánatos a szívem; vigasztald meg a lelkemet Krisztusban! Ó Uram, add meg nekem, hogy legyen erőm, hogy türelemmel tudjam viselni ezeket a megpróbáltatásokat, melyek érni fognak ezen nép gonoszsága miatt.\n\n32 Ó Uram, vigasztald meg lelkemet! Adj nekem és társaimnak is eredményt a munkában, akik velem vannak – igen, Ammonnak, és Áronnak, és Omnernek, valamint Amuleknek és Zézromnak, és a két fiamnak is – igen, vigasztald meg mindannyiukat, Ó Uram. Igen, vigasztald meg a lelküket Krisztusban!\n\n33 Add meg nekik, hogy legyen erejük, hogy el tudják viselni azokat a megpróbáltatásokat, melyek ezen nép gonoszságai miatt érik majd őket.\n\n34 Ó Uram, add meg nekünk, hogy sikerüljön őket ismét tehozzád vezetnünk Krisztusban.\n\n35 Íme, Ó Uram, értékes az ő lelkük, és sokan közülük a testvéreink; adj tehát nekünk, Ó Uram, hatalmat és bölcsességet, hogy ismét elhozhassuk tehozzád ezeket a testvéreinket.\n\n36 Most lőn, hogy miután Alma elmondta ezeket a szavakat, mindazokra rátette a kezét, akik vele voltak. És íme, amint rájuk tette a kezét, elteltek a Szent Lélekkel.\n\n37 És azután elváltak egymástól, nem aggodalmaskodván azon, hogy mit fognak enni, vagy hogy mit fognak inni, vagy hogy mit fognak magukra venni.\n\n38 És az Úr gondoskodott róluk, hogy ne éhezzenek, és ne is szomjazzanak; igen, és erőt is adott nekik, hogy ne szenvedjenek el semmiféle megpróbáltatást, csakis olyanokat, melyek feloldódtak Krisztus örömében. Most ez Alma imája szerint volt; és azért, mert hittel imádkozott.\n\n", "alma 32": "[center][font_size=26]32. Fejezet[/font_size][/center]\n\n[i]Alma a szegényeket tanítja, akiket megpróbáltatásaik alázatossá tettek – A hit reménység abban, ami nem látható, de igaz – Alma bizonyságot tesz arról, hogy angyalok szolgálnak férfiaknak, nőknek és gyermekeknek – Alma az igét egy maghoz hasonlítja – Azt el kell ültetni és táplálni – Akkor fává növekszik, melyről az örök élet gyümölcsét szedi az ember. Mintegy Kr.e. 74.[/i]\n\n1 És lőn, hogy elmentek, és Isten szavát kezdték prédikálni a népnek, bemenve zsinagógáikba, és a házaikba; igen, és még az utcákon is prédikálták az igét.\n\n2 És lőn, hogy sok fáradozás után kezdtek eredménnyel járni a szegény néposztály körében; mert íme, őket öltözékük durva szövése miatt kiűzték a zsinagógákból –\n\n3 Nem engedték tehát meg nekik, hogy bemenjenek a zsinagógáikba, Istennek hódolni, mivel szennyeseknek tartották őket; így hát szegények voltak; igen, annyira becsülték őket testvéreik, mint a salakot; így hát szegények voltak a világi dolgok tekintetében; és így szívükben is szegények voltak.\n\n4 Most, amint Alma Onida hegyén tanított és beszélt a néphez, nagy sokaság jött oda hozzá, azok közül, akikről most beszéltünk, akik szegények voltak a szívükben, mivel szegények voltak a világi dolgok tekintetében.\n\n5 És odajöttek Almához; és aki a legelső volt közöttük, az így szólt hozzá: Íme, mit tegyenek ezek a testvéreim, mert minden ember megveti őket a szegénységük miatt. Igen, különösképpen a papjaink; mert kitaszítottak minket a zsinagógáinkból, melyekkel szorgalmasan fáradoztunk, hogy saját kezűleg felépítsük őket. És ők kitaszítottak minket rendkívüli szegénységünk miatt; és nincs hova mennünk Istenünknek hódolni; és íme, mit tegyünk?\n\n6 És most, amikor Alma ezt meghallotta, megfordult, arccal közvetlenül feléje, és nagy örömmel tekintett rá; mert látta, hogy megpróbáltatásaik igazán alázatossá tették őket, és készek az ige meghallgatására.\n\n7 Ezért azután a másik csoporthoz már nem is szólott többet, hanem kinyújtotta a kezét, és azokhoz kiáltott, akiket látott, akik igazán töredelmesek voltak, és így szólt hozzájuk:\n\n8 Látom, hogy alázatos szívűek vagytok; és ha így van, akkor áldottak vagytok.\n\n9 Íme, testvéretek azt kérdezte: Mit tegyünk? – Mert kitaszítottak minket zsinagógáinkból, és így nem hódolhatunk Istenünknek.\n\n10 Íme, azt kérdezem tőletek, úgy gondoljátok, hogy csak a zsinagógáitokban hódolhattok Istennek?\n\n11 És mi több, azt kérdezem, úgy gondoljátok, hogy Istennek egy héten csak egyszer hódolhattok?\n\n12 Azt mondom nektek, jó az, hogy kiűztek benneteket a zsinagógáitokból, hogy alázatosak lehessetek, és hogy bölcsességet tanulhassatok; mert szükséges, hogy bölcsességet tanuljatok; mivel kiűzésetek és testvéreitek rendkívüli szegénységetek miatti megvetése folytán van az, hogy alázatos szívűekké lettetek; mert szükségszerűen jutottatok el oda, hogy alázatosak legyetek.\n\n13 És most, mivel alázatosságra kényszerültetek, áldottak vagytok; mert az ember néha, ha alázatosságra kényszerül, bűnbánatra törekszik; és most aki bűnbánatot tart, az biztosan irgalmat talál; és aki irgalmat talál és mindvégig kitart, az megszabadul.\n\n14 És most, amint azt megmondtam nektek, mivel alázatosságra kényszerültetek, áldottak lettetek, nem gondoljátok-e, hogy még áldottabbak azok, akik az ige miatt igazán megalázkodnak?\n\n15 Igen, aki igazán megalázkodik és megbánja bűneit és mindvégig kitart, az áldott lesz – igen, sokkal áldottabb, mint azok, akik rendkívüli szegénységük miatt kényszerülnek alázatosságra.\n\n16 Áldottak tehát azok, akik megalázkodnak anélkül, hogy alázatosságra kényszerülnének; vagyis inkább, más szavakkal, áldott az, aki hisz Isten szavában, és szíve konoksága nélkül megkeresztelkedik, igen, anélkül, hogy megismertették volna vele az igét, vagy hogy rákényszerült volna annak megismerésére még azelőtt, hogy hinne.\n\n17 Igen, sokan vannak, akik ezt mondják: Ha mutatsz nekünk egy jelt a mennyből, akkor bizonyossággal fogunk tudni, és akkor hinni fogunk.\n\n18 Most azt kérdezem, hogy hit ez? Íme, azt mondom nektek, hogy nem; mert ha az ember már tud valamit, akkor nincs oka arra, hogy higgye, mert tudja.\n\n19 És most, mennyivel átkozottabb az, aki ismeri Isten akaratát, és nem cselekszi, mint az, aki csak hisz, vagy csak oka van rá, hogy higgyen, és vétekbe esik.\n\n20 Most, ezen dolgot ítéljétek meg ti. Íme, azt mondom nektek, hogy az egyik oldalon éppen úgy van ez, mint a másikon; és minden ember a cselekedetei szerint kerül abba.\n\n21 És most, amint azt a hitet illetően mondtam – a hit nem a dolgok tökéletes ismerete; tehát ha hitetek van, akkor olyan dolgokat reméltek, melyek nem láthatók, de igazak.\n\n22 És most íme, azt mondom nektek, és szeretném, ha emlékeznétek arra, hogy Isten mindazokhoz irgalmas, akik hisznek az ő nevében; legelőször is azt kívánja tehát, hogy higgyetek, igen, méghozzá az ő igéjében.\n\n23 És most, igéjéből angyalok által ad az embereknek, igen, nemcsak a férfiaknak, hanem a nőknek is. Most ez még nem minden; a kisgyermekeknek is adatnak sokszor olyan szavak, melyek megszégyenítik a bölcseket és a tanultakat.\n\n24 És most, szeretett testvéreim, miután meg szerettétek volna tudni tőlem, hogy mit tegyetek, mert sanyargattak és kiűztek benneteket – most én nem szeretném, ha azt gondolnátok, hogy meg akarlak ítélni benneteket, hacsak nem az alapján, ami igaz –\n\n25 Mert nem gondolom azt, hogy mindannyiotokat rákényszerítettek arra, hogy megalázkodjon; mert bizony úgy hiszem, vannak néhányan közületek, akik bármilyen körülmények között megalázkodnának.\n\n26 Most, amint azt a hitről mondtam – hogy az nem egy tökéletes tudás – éppen úgy van ez a szavaimmal is. Először nem tudhatjátok tökéletesen azok bizonyosságát, és éppen így, a hit sem tökéletes tudás.\n\n27 De íme, ha felébrednétek és felserkentenétek a képességeiteket, olyannyira, hogy kísérletet tennétek a szavaimmal, és egy cseppnyi hitet gyakorolnátok, igen, még ha nem is vagytok képesek annál többre, mint hogy vágyjatok arra, hogy higgyetek, engedjétek, hogy ez a vágy mindaddig dolgozzon bennetek, míg oly módon nem hisztek, hogy helyet tudtok adni szavaim egy részének.\n\n28 Most egy maghoz fogjuk hasonlítani az igét. Most, ha helyet adtok, hogy a magot el lehessen ültetni a szívetekben, íme, ha az igaz mag, vagyis ha jó mag, és ha hitetlenségetek által ki nem vetitek, és ezáltal ellen nem álltok az Úr Lelkének, íme, az duzzadni kezd majd a kebletekben; és amikor érzitek ezeket a duzzadó mozgásokat, akkor kezditek majd azt mondani magatokban: Szükségképpen úgy kell lennie, hogy jó mag ez, vagyis hogy jó az ige, mert gyarapítani kezdi a lelkemet; igen, kezdi megvilágosítani az értelmemet, igen, kezd élvezetes lenni számomra.\n\n29 Most íme, nem fogja-e ez gyarapítani a hiteteket? Azt mondom nektek, hogy de igen; mindazonáltal még nem ért fel odáig, hogy tökéletes tudás legyen.\n\n30 De íme, amint a mag megduzzad, és kihajt és növekedni kezd, akkor szükségképpen azt kell mondanotok, hogy jó a mag; mert íme megduzzad, és kihajt és növekedni kezd. És most íme, nem erősíti-e majd ez hiteteket? Igen, erősíteni fogja hiteteket; mert azt fogjátok mondani: Tudom, hogy ez egy jó mag; mert íme kihajt és növekedni kezd.\n\n31 És most íme, biztosak vagytok-e abban, hogy ez egy jó mag? Azt mondom nektek, hogy igen; mert minden mag a saját hasonlatosságára terem.\n\n32 Ha tehát egy mag növekszik, akkor az jó, de ha nem növekszik, akkor íme, nem jó, ezért kivetik.\n\n33 És most íme, mivel próbát tettetek ezzel a kísérlettel, és elültettétek a magot, és az megduzzad, és kihajt és növekedni kezd, akkor szükségképpen tudnotok kell, hogy a mag jó.\n\n34 És most íme, tökéletes-e a tudásotok? Igen, ebben a dologban tökéletes a tudásotok, és szunnyadozik a hitetek; és azért, mert tudjátok ezt, mert tudjátok, hogy az ige megduzzasztotta a lelketeket, és azt is tudjátok, hogy kihajtott, hogy kezd megvilágosodni az értelmetek és kezd kitágulni az elmétek.\n\n35 Ó akkor nem valóságos-e ez? Azt mondom nektek, hogy igen, mert ez világosság; és ami világosság, az jó, mivel felfogható, ezért tudnotok kell, hogy jó; és most íme, miután megízleltétek ezt a világosságot, tökéletes-e a tudásotok?\n\n36 Íme, azt mondom nektek, hogy nem, és a hiteteket sem szabad félretennetek, mivel csak abban gyakoroltátok a hiteteket, hogy elültettétek a magot, hogy próbát tegyetek a kísérlettel, hogy megtudjátok, jó-e a mag.\n\n37 És íme, amint a fa növekedni kezd, azt fogjátok mondani: Tápláljuk nagy gonddal, hogy gyökeret verjen, hogy felnőjön, és gyümölcsöt hozzon nekünk. És most íme, ha nagy gonddal tápláljátok, akkor az majd gyökeret ver, és felnő és gyümölcsöt hoz.\n\n38 De ha elhanyagoljátok a fát, és nem gondoltok annak táplálására, akkor íme, egyáltalán nem fog gyökeret verni; és amikor eljön a nap melege és megperzseli azt, akkor elszárad, mert nincs gyökere, és ti kitépitek és kivetitek.\n\n39 Most ez nem azért van, mert nem jó a mag, vagy hogy annak gyümölcse ne lenne kívánatos; hanem azért, mert meddő a földetek, és mert nem vagytok hajlandók a fa táplálására, ezért nem lehet tietek annak gyümölcse.\n\n40 És így, ha nem vagytok hajlandók az ige táplálására, a hit szemével tekintve előre annak gyümölcsére, akkor soha nem szedhettek az élet fájának gyümölcséből.\n\n41 De ha tápláljátok az igét, igen, tápláljátok a fát, amint az növekedni kezd, hitetek által nagy szorgalommal és türelemmel, várakozással tekintve annak gyümölcsére, akkor az gyökeret fog verni; és íme, örökké tartó életre sarjadó fa lesz belőle.\n\n42 És szorgalmatok, és hitetek és türelmetek miatt az igével szemben annak táplálása során lehet az, hogy gyökeret ver bennetek, íme, hamarosan szedhettek annak gyümölcséből, ami a legértékesebb, ami édes, felülmúlva mindazt, ami édes, és ami fehér, felülmúlva mindazt, ami fehér, igen, és tiszta, felülmúlva mindazt, ami tiszta; és egészen addig lakmároztok majd ebből a gyümölcsből, amíg el nem teltek, hogy se nem éheztek, se nem szomjaztok.\n\n43 Akkor, testvéreim, learatjátok majd hitetek, és szorgalmatok, és türelmetek és hosszútűrésetek jutalmát, várván, hogy a fa gyümölcsöt hozzon nektek.\n\n", "alma 33": "[center][font_size=26]33. Fejezet[/font_size][/center]\n\n[i]Zénos azt tanította, hogy az emberek mindenhol imádkozzanak és hódoljanak, és hogy az ítéletek a Fiú miatt fordíttatnak el – Zénok azt tanította, hogy a Fiú miatt adatik az irgalom – Mózes a vadonban Isten Fiának egy mintaképét emelte fel. Mintegy Kr.e. 74.[/i]\n\n1 Most, miután Alma elmondta ezeket a szavakat, küldtek hozzá, és szerették volna megtudni, hogy egy Istenben higgyenek-e ahhoz, hogy elnyerjék azt a gyümölcsöt, amelyről beszélt, és hogy miként ültessék el a magot, vagyis az igét, amelyről beszélt, amelyről azt mondta, hogy el kell ültetni a szívükbe; és hogy mi módon kezdjenek hozzá hitük gyakorlásához.\n\n2 És Alma így szólt hozzájuk: Íme, azt mondtátok, hogy nem hódolhattok Isteneteknek, mert kitaszítottak a zsinagógáitokból. De íme, azt mondom nektek, hogy ha azt gondoljátok, hogy nem hódolhattok Istennek, akkor nagyon tévedtek, és kutatnotok kellene a szentírásokat; ha azt gondoljátok, hogy ezt megtanították nektek, akkor nem értitek azokat.\n\n3 Emlékeztek-e arra, hogy olvastátok, mit mondott Zénos, a régi próféta az imával és a hódolattal kapcsolatban?\n\n4 Mert ő azt mondta: Irgalmas vagy, Ó Istenem, mert meghallgattad imámat, még akkor is, amikor a vadonban voltam; igen, irgalmas voltál, amikor azokat illetően imádkoztam, akik az ellenségeim voltak, és te pártomra állítottad őket.\n\n5 Igen, Ó Istenem, és irgalmas voltál hozzám, amikor szántóföldemen fohászkodtam hozzád; amikor imámban hozzád fohászkodtam, és te meghallgattál.\n\n6 És ismét, Ó Istenem, amikor házamba tértem, meghallgattál engem az én imámban.\n\n7 És amikor szobámba mentem, Ó Uram, és imádkoztam hozzád, te meghallgattál.\n\n8 Igen, te irgalmas vagy gyermekeidhez, amikor úgy fohászkodnak hozzád, hogy te halld meg őket és ne az emberek, és te meghallgatod őket.\n\n9 Igen, Ó Istenem, irgalmas voltál hozzám, és meghallgattad fohászaimat a gyülekezeteidben.\n\n10 Igen, és akkor is meghallgattál, amikor ellenségeim kitaszítottak és megvetettek; igen, meghallgattad a fohászaimat, és megharagudtál az ellenségeimre, és haragodban gyors pusztulással látogattad meg őket.\n\n11 És a megpróbáltatásaim és az őszinteségem miatt hallgattál meg engem; és a te Fiad miatt van az, hogy ilyen irgalmas voltál hozzám, hozzád fogok tehát fohászkodni a megpróbáltatásaimban, mert benned van az én örömöm, mert Fiad miatt elfordítottad tőlem az ítéleteidet.\n\n12 És most Alma ezt kérdezte tőlük: Hiszitek-e azokat a szentírásokat, melyeket a régiek írtak?\n\n13 Íme, ha hiszitek, akkor hinnetek kell azt, amit Zénos mondott; mert íme, így szólt: Fiad miatt elfordítottad tőlem az ítéleteidet.\n\n14 Most íme, testvéreim, azt akarom kérdezni, hogy olvastátok-e a szentírásokat? Ha olvastátok, akkor hogy lehet, hogy nem hisztek Isten Fiában?\n\n15 Mert az nincs megírva, hogy csak Zénos beszélt ezekről a dolgokról, de Zénok is beszélt ezekről a dolgokról –\n\n16 Mert íme, azt mondta: Haragszol, Ó Uram, erre a népre, mert nem akarják megérteni irgalmas cselekedeteidet, melyekkel Fiad miatt halmoztad el őket.\n\n17 És most, testvéreim, látjátok, hogy egy második régi próféta is tanúságot tett Isten Fiáról, és halálra kövezték, mert a nép nem akarta megérteni a szavait.\n\n18 De íme, ez még nem minden, nem ezek az egyetlenek, akik szóltak Isten Fiát illetően.\n\n19 Íme, szólt róla Mózes; igen, és íme, mintakép emeltetett a vadonban, hogy aki csak ránéz, az élhessen. És sokan ránéztek és éltek.\n\n20 De kevesen értették meg ezen dolgok jelentését, és ez szívük keménysége miatt volt. De sokan voltak annyira makacsak, hogy nem akartak ránézni, ezért elvesztek. Most azért nem akartak ránézni, mert nem hitték, hogy meg fogja gyógyítani őket.\n\n21 Ó testvéreim, ha ti meggyógyulhatnátok csupán azáltal, hogy körülnéztek szemeitekkel, hogy meggyógyulhassatok, akkor nem néznétek-e oda gyorsan, hanem inkább hitetlenül megkeményítenétek a szíveteket, és restek lennétek, és így nem néznétek körül szemeitekkel, és elvesznétek?\n\n22 Ha így van, akkor jaj lesz nektek; de ha nem, akkor nézzetek körül, és kezdjetek hinni Isten Fiában. Ő el fog jönni megváltani a népét; és szenvedni fog és meghal, hogy kiengeszteljen a bűneikért; és ismét feltámad a halálból, hogy véghezvigye a feltámadást; hogy minden ember előtte álljon majd, hogy cselekedetei szerint megítéltessen az utolsó napon, az ítélet napján.\n\n23 És most, testvéreim, szeretném, ha elültetnétek ezt az igét a szívetekben, és amint duzzadni kezd, akkor táplálnátok azt a hitetekkel. És íme, fa lesz belőle, örökké tartó életre sarjadó. És akkor Isten adja nektek, hogy Fiának öröme által könnyűek legyenek a terheitek. És mindezt megtehetitek, ha akarjátok. Ámen.\n\n", "alma 34": "[center][font_size=26]34. Fejezet[/font_size][/center]\n\n[i]Amulek bizonyságot tesz arról, hogy Krisztusban van a szabadulást hozó ige – Ha nem történik engesztelés, akkor az egész emberiségnek el kell vesznie – Mózes törvényének egésze Isten Fiának áldozatára mutat – A megváltás örök terve a hiten és a bűnbánaton alapszik – Imádkozzatok fizikai és lelki áldásokért – Ez az élet a felkészülés ideje az embereknek az Istennel való találkozásra – Isten előtti félelemmel vigyétek véghez a szabadulásotokat. Mintegy Kr.e. 74.[/i]\n\n1 És most lőn, hogy miután Alma elmondta nekik ezeket a szavakat, leült a földre, Amulek pedig felállt és tanítani kezdte őket, mondván:\n\n2 Testvéreim, úgy gondolom, lehetetlen, hogy tudatlanok legyetek azon dolgokat illetően, melyeket Krisztus eljöveteléről mondtak, akiről mi azt tanítjuk, hogy Isten Fia; igen, tudom, hogy bőségesen tanították nektek ezeket a dolgokat, mielőtt elszakadtatok volna tőlünk.\n\n3 És mivel azt kívántátok szeretett testvéremtől, hogy tudassa veletek, mit tegyetek a megpróbáltatásaitok miatt; ő szólt hozzátok valamennyit, hogy előkészítse az elméteket; igen, és hitre és türelemre buzdított benneteket –\n\n4 Igen, méghozzá arra, hogy csak annyi hitetek legyen, hogy elültessétek az igét a szívetekben, hogy megpróbálkozzatok jóságának a kísérletével.\n\n5 És láttuk, hogy az elmétekben lévő nagy kérdés az, hogy tényleg Isten Fiában lesz-e az ige, és hogy vajon nem lesz-e Krisztus?\n\n6 És ti is láttátok, hogy testvérem többször bebizonyította nektek, hogy Krisztusban van a szabadulást hozó ige.\n\n7 Testvérem Zénos szavait idézte, hogy Isten Fia által jön el a megváltás, és Zénok szavait is; és Mózesre is hivatkozott, hogy bebizonyítsa ezen dolgok igaz voltát.\n\n8 És most, íme, én magam is bizonyságot teszek nektek arról, hogy ezek a dolgok igazak. Íme, azt mondom nektek, tudom, hogy Krisztus el fog jönni az emberek gyermekei közé, hogy magára vegye népe vétkeit, és hogy engesztelést fog hozni a világ bűneiért; mert az Úristen mondta ezt.\n\n9 Mert szükséges, hogy legyen engesztelés; mert az Örökkévaló Isten nagy terve szerint kell, hogy legyen egy engesztelés, különben az egész emberiségnek elkerülhetetlenül el kell vesznie; igen, mind makacsak; igen, mind elbukottak és elvesztek, és el kell pusztulniuk, ha nem történik meg ez a szükséges engesztelés.\n\n10 Mert szükséges, hogy legyen egy nagy és utolsó áldozat; igen, nem ember, sem állat vagy valamilyen madáráldozat; mert nem emberi áldozatnak kell annak lennie; hanem egy végtelen és örökkévaló áldozatnak.\n\n11 Most nincs olyan ember, aki feláldozhatná a saját vérét úgy, hogy az kiengesztelne egy másik bűneiért. Most, ha egy ember gyilkol, akkor íme, a mi törvényünk, ami igazságos, az ő fivére életét veszi-e el? Azt mondom nektek, hogy nem.\n\n12 Hanem a törvény annak az életét követeli, aki gyilkolt; ezért semmi olyan nem teszi meg engesztelésként a világ bűneiért, ami nem végtelen.\n\n13 Ezért szükséges, hogy legyen egy nagy és utolsó áldozat; és azzal majd vége lesz, vagyis ajánlatos, hogy vége legyen a vérontásnak; akkor töltetik majd be Mózes törvénye; igen, az egész betöltetik, minden jóta és pontocska, és semmi sem múlik el.\n\n14 És íme, ez az egész értelme a törvénynek, mert annak minden betűje arra a nagy és utolsó áldozatra mutat; és az a nagy és utolsó áldozat az Isten Fia lesz, igen, végtelen és örökkévaló.\n\n15 És így ő szabadítást hoz mindazoknak, akik hisznek az ő nevében; és az ennek az utolsó áldozatnak a szándéka, hogy irgalmas bensőt teremtsen, mely legyőzi az igazságosságot, és lehetővé teszi az emberek számára, hogy bűnbánathoz vezető hitük lehessen.\n\n16 És így az irgalom eleget tehet az igazságosság követelményeinek, és a biztonság karjaiba zárja őket, míg aki nem gyakorol bűnbánathoz vezető hitet, az ki lesz téve az igazságosság követelményei teljes törvényének; tehát csak annál lép érvényre a megváltás nagy és örökkévaló terve, akinek bűnbánathoz vezető hite van.\n\n17 Testvéreim, adja hát az Isten, hogy elkezdjétek gyakorolni a bűnbánathoz vezető hiteteket, hogy elkezdjétek szólítani az ő szent nevét, hogy irgalommal legyen irántatok;\n\n18 Igen, fohászkodjatok hozzá irgalomért; mert neki hatalmában áll megszabadítani.\n\n19 Igen, alázkodjatok meg, és ne szűnjetek meg imádkozni hozzá.\n\n20 Fohászkodjatok hozzá, amikor a mezőiteken vagytok, igen, mind a nyájaitokért.\n\n21 Fohászkodjatok hozzá a házaitokban, igen, egész háza népetekért, reggel, délben és este is.\n\n22 Igen, fohászkodjatok hozzá ellenségeitek hatalma ellen.\n\n23 Igen, fohászkodjatok hozzá az ördög ellen, aki ellensége minden igazlelkűségnek.\n\n24 Fohászkodjatok hozzá mezeitek terméséért, hogy bővelkedjetek azokban.\n\n25 Fohászkodjatok mezeitek nyájaiért, hogy gyarapodjanak.\n\n26 De ez még nem minden; ki kell öntenetek lelketeket a szobáitokban, és a titkos helyeiteken, és a vadonban.\n\n27 Igen, és amikor nem fohászkodtok az Úrhoz, szívetek akkor is legyen tele, folyamatosan imában fordulva hozzá a jólétetekért, és azok jólétéért is, akik körülöttetek vannak.\n\n28 És most íme, szeretett testvéreim, azt mondom nektek, ne gondoljátok, hogy ez minden; mert ha mindezen dolgok megtétele után elutasítjátok a szűkölködőket és a mezíteleneket, és nem látogatjátok meg a betegeket és a nyomorultakat, és nem adtok a javaitokból, ha van, azoknak, akiknek szükségük van arra – azt mondom nektek, hogy ha ezen dolgok közül valamelyiket is elhanyagoljátok, akkor íme, imátok hiábavaló, és semmit nem ér nektek, és olyanok vagyok, mint a képmutatók, akik megtagadják a hitet.\n\n29 Ha tehát nem emlékeztek rá, hogy jószívűek legyetek, akkor olyanok vagytok, mint a salak, melyet (mivel értéke nincs) kivetnek a finomítók, és lábuk alá tapossák az emberek.\n\n30 És most, testvéreim, miután olyan sok tanúbizonyságot kaptatok, látván, hogy a szentírások bizonyságot tesznek ezen dolgokról, szeretném, ha előlépnétek és bűnbánathoz vezető gyümölcsöt hoznátok.\n\n31 Igen, szeretném, ha előrelépnétek, és nem keményítenétek meg többé a szíveteket; mert íme, most van szabadulásotok ideje és napja; ha tehát bűnbánatot tartotok és nem keményítitek meg a szíveteket, akkor a megváltás nagy terve rögtön érvénybe lép számotokra.\n\n32 Mert íme, az embereknek ez az élet a felkészülés ideje az Istennel való találkozásra; igen, íme, ez az élet a napja annak, hogy az emberek elvégezzék a munkáikat.\n\n33 És most, amint már előbb mondtam nektek, mivel olyan sok tanúbizonyságot kaptatok, könyörgöm, ne halogassátok tehát végsőkig bűnbánatotok napját; mert ezen élet-nap után, mely az örökkévalóságra való felkészülésre adatott nekünk, íme, ha nem használjuk jobban ki az időnket, míg ebben az életben vagyunk, akkor eljön majd a sötétség éjszakája, melyben már nem végezhető munka.\n\n34 Akkor már nem mondhatjátok, amikor ahhoz a rettenetes fordulóponthoz értek, hogy bűnbánatot tartok, hogy visszatérek Istenemhez. Nem, nem tudjátok ezt mondani, mert annak a léleknek, mely az ezen életből való távozáskor birtokolta a testeteket, annak a léleknek lesz hatalma testetek birtoklására az örökkévaló világban.\n\n35 Mert íme, ha egészen halálotokig halogattátok bűnbánatotok napját, akkor íme, az ördög lelkének vetettétek alá magatokat, és ő az övéinek pecsétel benneteket; az Úr Lelke tehát már eltávozott tőletek, és nincs helye bennetek, és az ördögnek van meg minden hatalma felettetek; és ez a gonoszok végső állapota.\n\n36 És ezt én tudom, mert az Úr megmondta, hogy nem lakik szentségtelen templomokban, hanem az igazlelkűek szívében lakik; igen, és azt is megmondta, hogy az igazlelkűek le fognak ülni az ő királyságában, hogy többé onnan ki ne jöjjenek; és ruházatuk fehérré tétetik a Bárány vére által.\n\n37 És most, szeretett testvéreim, szeretném, ha emlékeznétek ezekre a dolgokra, és Isten előtti félelemmel vinnétek véghez a szabadulásotokat, és nem tagadnátok többé Krisztus eljövetelét;\n\n38 Ha nem hadakoznátok többé a Szentlélek ellen, hanem befogadnátok azt, és magatokra vennétek Krisztus nevét; ha egészen a porig alázkodnátok és Istennek hódolnátok ahol csak vagytok, lélekben és igazságban, és ha naponta hálaadásban élnétek a sok irgalomért és áldásért, amivel igenis elhalmoz benneteket.\n\n39 Igen, és buzdítalak benneteket, testvéreim, hogy folyamatosan legyetek éberek az imára, hogy ne vezessenek félre benneteket az ördög kísértései, hogy ne győzzön le titeket, hogy ne legyetek alávetettjei az utolsó napon; mert íme, ő semmi jó dologgal nem jutalmaz meg benneteket.\n\n40 És most, szeretett testvéreim, arra buzdítalak titeket, hogy legyen türelmetek, és hogy így viseljetek mindenféle megpróbáltatást; hogy ne szidalmazzátok azokat, akik rendkívüli szegénységetek miatt kiűznek benneteket, különben hozzájuk hasonlóan bűnösök lesztek.\n\n41 Hanem legyen türelmetek, és így viseljétek ezeket a megpróbáltatásokat, annak szilárd reményével, hogy egy napon megpihentek majd minden megpróbáltatásotoktól.\n\n", "alma 35": "[center][font_size=26]35. Fejezet[/font_size][/center]\n\n[i]Az ige prédikálása romba dönti a zorámiták mesterkedéseit – Kiűzik a megtérteket, akik azután Ammon népéhez csatlakoznak Jersonban – Alma bánkódik a nép gonoszsága miatt. Mintegy Kr.e. 74.[/i]\n\n1 Most lőn, hogy miután Amulek bevégezte ezen szavakat, eltávoztak a sokaságtól és átjöttek Jerson földjére.\n\n2 Igen, és a többi testvérek is átjöttek Jerson földjére, miután prédikálták az igét a zorámitáknak.\n\n3 És lőn, hogy a népszerűbb zorámiták megtárgyalták egymás között azon szavakat, melyeket nekik prédikáltak, és haragosak lettek az ige miatt, mivel az romba döntötte a mesterkedéseiket; így hát nem akartak hallgatni a szavakra.\n\n4 És küldöncöket küldtek szerte az egész országba, és az egész népet összegyűjtötték és velük is tanácskoztak az elhangzott szavakat illetően.\n\n5 Most a vezéreik, és a papjaik és a tanítóik nem tudatták a néppel a szándékaikat; titokban tudakolták meg tehát az egész nép véleményét.\n\n6 És lőn, hogy miután így megtudták az egész nép véleményét, azokat, akik helyeselték az Alma és testvérei által mondott szavakat, kiűzték az országból; és ezek sokan voltak; és ők is átjöttek Jerson földjére.\n\n7 És lőn, hogy Alma és testvérei szolgáltak nekik.\n\n8 Most, a zorámiták népe megharagudott Ammon népére, akik Jersonban voltak, és a zorámiták fővezére, nagyon gonosz ember lévén, küldöncöt küldött át Ammon népéhez, és szerette volna, ha mindazokat kiűzik az országukból, akik tőlük mentek oda az országukba.\n\n9 És számos fenyegetést lihegett ellenük. És most Ammon népe nem félt a szavaiktól; tehát nem űzték ki őket, hanem befogadták az összes szegény zorámitát, aki átjött hozzájuk; és táplálták őket, és felruházták őket, és földeket adtak nekik örökségül; és igényeik szerint szolgáltak nekik.\n\n10 Most, ez haragra serkentette a zorámitákat Ammon népe ellen, és elkezdtek elvegyülni a lámánitákkal, hogy őket is haragra serkentsék ellenük.\n\n11 És így a zorámiták és a lámániták háborús előkészületeket kezdtek tenni Ammon népe ellen, és a nefiták ellen is.\n\n12 És így végződött a bírák Nefi népe feletti uralmának tizenhetedik éve.\n\n13 És Ammon népe elment Jerson földjéről, és átjött Melek földjére, és Jerson földjén helyet adott a nefiták seregeinek, hogy hadakozhassanak a lámániták seregeivel és a zorámiták seregeivel; és így a bírák uralmának tizennyolcadik évében háború kezdődött a lámániták és a nefiták között; és háborúikról ezután adatik beszámoló.\n\n14 És Alma, és Ammon és testvéreik, valamint Almának két fia visszatért Zarahemla földjére; miután sok zorámita bűnbánatra vezetésének eszközei voltak Isten kezében; és akiket bűnbánatra vezettek, azok ki lettek űzve az országukból; de kaptak földeket örökségül Jerson földjén, és fegyvert fogtak, hogy megvédjék magukat, és a feleségeiket, és a gyermekeiket és a földjeiket.\n\n15 Most Alma, mivel gyötrődött népe gonoszsága miatt, igen, a háborúk, és a vérontások és a köztük lévő viszálykodások miatt; mivel már prédikálta az igét, vagyis elküldetett az ige prédikálására az egész nép közé, minden városba; és mert látta, hogy a nép szíve kezd keménnyé válni, és hogy az ige szigorúsága miatt kezdenek megbántódni, rendkívül szomorú volt a szíve.\n\n16 Összehívta tehát a fiait, hogy mindegyiknek külön-külön utasításokat adhasson az igazlelkűséggel kapcsolatos dolgokat illetően. És birtokunkban van egy beszámoló a nekik adott parancsolatairól, a saját feljegyzése szerint.\n\n", "alma 36": "Alma parancsolatai fiának, Hélamánnak.\n\nA 36. fejezettől a 37-ig bezárólag.\n\n[center][font_size=26]36. Fejezet[/font_size][/center]\n\n[i]Alma tanúbizonyságot tesz Hélamánnak azt követő megtéréséről, hogy látott egy angyalt – Egy ítélet alá került lélek fájdalmait szenvedte; Jézus nevét szólította, és ezt követően Istentől született – Édes öröm töltötte el lelkét – Angyalok seregét látta, amint azok Istent dicsérték – Sok megtért ízlelte és látta azt, amit ő ízlelt és látott. Mintegy Kr.e. 74.[/i]\n\n1 Fiam, hallgasd meg a szavaimat; mert esküszöm neked, hogy amennyiben betartod Isten parancsolatait, boldogulni fogsz ezen a földön.\n\n2 Szeretném, ha úgy tennél, ahogyan én is tettem, és emlékeznél atyáink fogságára; mert rabságban voltak és senki sem szabadíthatta ki őket, csak Ábrahám Istene, és Izsák Istene és Jákób Istene; és ő bizony kiszabadította őket a megpróbáltatásaik közepette.\n\n3 És most, Ó fiam, Hélamán, íme, fiatal vagy, ezért kérlek téged, hogy halld meg a szavaimat és tanulj tőlem; mert én tudom, hogy aki Istenbe helyezi a bizalmát, az támogatva lesz a próbatételeiben és a gondjaiban és a megpróbáltatásaiban, és felemeltetik az utolsó napon.\n\n4 És nem akarom, hogy azt gondold, hogy én ezt magamtól tudom – nem fizikai, hanem lelki úton, nem a testi eszem, hanem Isten által.\n\n5 Most íme, azt mondom neked, ha nem születtem volna Istentől, akkor nem tudhattam volna meg ezeket a dolgokat; de Isten az ő szent angyalának szája által tudatta velem ezeket a dolgokat, nem valamely bennem lévő érdemesség miatt.\n\n6 Mert én Móziás fiaival jártam-keltem, Isten egyházának elpusztítására törekedve; de íme, Isten elküldte szent angyalát, hogy az megállítson minket útközben.\n\n7 És íme, ő úgy szólt hozzánk, mintha mennydörgés hangján tenné azt, és az egész föld megremegett a lábunk alatt; és mindannyian a földre rogytunk, mert megszállt minket az Úr félelme.\n\n8 De íme, a hang így szólt hozzám: Kelj fel! És én felkeltem és felálltam, és láttam az angyalt.\n\n9 És ő így szólt hozzám: Ha magadat el is akarod pusztítani, ne törekedj többé Isten egyházának elpusztítására.\n\n10 És lőn, hogy a földre rogytam, és három nap és három éjen át tartott, hogy nem tudtam megnyitni a számat, és kezem-lábam sem tudtam használni.\n\n11 És az angyal több dolgot is mondott nekem, amit testvéreim hallottak, de én nem hallottam, mert amikor ezeket a szavakat meghallottam – Ha magadat el is akarod pusztítani, ne törekedj többé Isten egyházának elpusztítására – oly nagy félelem és csodálkozás ütött belém, attól tartva, hogy tán elpusztulok, hogy a földre rogytam és többet nem hallottam.\n\n12 Hanem örök gyötrelem kínzott, mert lelkem a legnagyobb mértékben fel lett szaggatva, és gyötört minden bűnöm.\n\n13 Igen, minden bűnömre és gonoszságomra emlékeztem, melyek miatt a pokol fájdalmai gyötörtek; igen, láttam, hogy fellázadtam Istenem ellen, és hogy nem tartottam be az ő szent parancsolatait.\n\n14 Igen, és sok gyermekét megöltem, vagyis inkább pusztulásba vezettem; igen, egyszóval oly nagyok voltak gonoszságaim, hogy már csak annak a gondolata is kifejezhetetlen rettegéssel kínozta lelkemet, hogy Istenem színe elé kell kerülnöm.\n\n15 Ó, gondoltam, bárcsak száműznének, és mind a lelkem, mind a testem megszűnne létezni, hogy ne állíttassam oda Isten színe elé, és ne ítéltessem meg a cselekedeteim szerint.\n\n16 És most három napig és három éjen át kínoztak egy elkárhozott lélek fájdalmai.\n\n17 És lőn, hogy amint így kínzott a gyötrelem, míg felszaggatott sok bűnöm emléke, íme, arra is emlékeztem, hogy hallottam atyámat a népnek prófétálni egy Jézus Krisztusnak, Isten Fiának az eljövetelét illetően, hogy engesztelést hozzon a világ bűneiért.\n\n18 Most, amint elmém elkapta ezt a gondolatot, így kiáltottam fel a szívemben: Ó Jézus, Isten Fia, irgalmazz nekem, aki a keserűség gubacsában vagyok, és akit a halál örökkévaló láncai vesznek körül!\n\n19 És most íme, amikor erre gondoltam, már nem voltam képes visszaemlékezni a fájdalmaimra; igen, nem szaggatott fel többé bűneim emléke.\n\n20 És Ó, mily örömet éreztem, és mily csodálatos fényt láttam; igen, lelkemet olyan rendkívüli öröm töltötte el, amilyen a fájdalmam volt.\n\n21 Igen, azt mondom neked, fiam, hogy semmi nem lehet olyan átható és olyan keserű, amilyenek a fájdalmaim voltak. Igen, és azt is mondom neked, fiam, hogy másrészről semmi nem lehet olyan átható és édes, amilyen az örömöm volt.\n\n22 Igen, gondoltam, hogy Istent látom, ahogyan Lehi atyánk is látta, a trónusán ülve, angyalok számtalan seregétől körülvéve, akik éppen énekelnek és dicsőítik Istenüket; igen, és lelkem oda vágyakozott.\n\n23 De íme, kezem-lábam ismét visszanyerte az erejét, és én lábra álltam, és kinyilvánítottam a népnek, hogy Istentől születtem.\n\n24 Igen, és attól az időtől kezdve egészen mostanáig szüntelenül azon fáradoztam, hogy bűnbánatra vezethessek lelkeket, hogy odavihessem őket azon rendkívüli öröm megízlelésére, melyet én is megízleltem; hogy ők is születhessenek Istentől, és elteljenek a Szentlélekkel.\n\n25 Igen, és most íme, Ó fiam, az Úr rendkívül nagy örömet ad nekem fáradozásaim gyümölcsében;\n\n26 Mert az ige miatt, melyből adott nekem, íme, sokan születtek Istentől, és megízlelték azt, amit én is megízleltem, és láttak szemtől szembe, ahogyan én is láttam; ezért éppen úgy tudják ezeket a dolgokat, melyekről szóltam, ahogyan én is tudom; és a tudás, mellyel rendelkezem, Istentől való.\n\n27 És támogatott mindenfajta próbatétel és baj idején, igen, és mindenféle megpróbáltatásokban; igen, Isten megszabadított engem a börtönből és a kötelékekből, és a haláltól; igen, és én belé helyezem bizalmamat, és ő ezután is ki fog szabadítani.\n\n28 És tudom, hogy fel fog emelni engem az utolsó napon, hogy dicsőségben vele lakjak; igen, és örökké dicsérni fogom őt, mert ő hozta ki atyáinkat Egyiptomból, és ő merítette el az egyiptombelieket a Vörös tengerbe; és ő vezette atyáinkat hatalma által a megígért földre; igen, és szabadította ki őket időről időre a rabságból és a fogságból.\n\n29 Igen, és atyáinkat is ő hozta ki Jeruzsálem földjéről; és ezen kívül örökkévaló hatalma által ő szabadította ki őket időről időre a rabságból és a fogságból, egészen a mai napig; és én mindig emlékezetben tartottam a fogságukat; igen, és nektek is emlékezetben kell tartani a fogságukat, ahogyan azt én is tettem.\n\n30 De íme, fiam, ez még nem minden; mert tudnod kell, ahogyan én is tudom, hogy amennyiben betartod Isten parancsolatait, boldogulni fogsz ezen a földön; és azt is tudnod kell, hogy amennyiben nem tartod be Isten parancsolatait, kivágatsz a színe elől. Most ez az ő szava szerint van.\n\n", "alma 37": "[center][font_size=26]37. Fejezet[/font_size][/center]\n\n[i]A rézlemezek és más szentírások azért őriztettek meg, hogy szabadulásra vezessenek lelkeket – A járediták gonoszságuk miatt pusztultak el – Titkos esküiket és szövetségeiket távol kell tartani a néptől – Minden dolgodban tanácskozz az Úrral – Amint a Liahóna a nefitákat vezérelte, ugyanúgy vezérli Krisztus szava örök életre az embereket. Mintegy Kr.e. 74.[/i]\n\n1 És most, Hélamán fiam, megparancsolom neked, hogy vedd a feljegyzéseket, amelyek énrám lettek bízva;\n\n2 És azt is megparancsolom neked, hogy vezess feljegyzést erről a népről úgy, ahogy azt én Nefi lemezein tettem, és tartsd meg szentnek mindezen dolgokat, melyeket tartottam, ahogyan én is megőriztem őket; mert bölcs célból őrzik meg ezeket.\n\n3 És ezen rézlemezekről, melyek ezeket a bevéséseket tartalmazzák, melyeken a szentírások feljegyzései vannak, valamint őseink nemzedékrendje, egészen kezdettől fogva –\n\n4 Íme, megjövendölték az atyáink, hogy megtartják és egyik nemzedékről a másikra adják majd tovább őket, és mindaddig megtartja és megőrzi őket az Úr keze, míg el nem jutnak minden nemzethez, nemzetséghez, nyelvhez és néphez, hogy megismerjék az azon lévő rejtelmeket.\n\n5 És most íme, ha megtartják őket, akkor meg kell hogy őrizzék a ragyogásukat; igen, és meg fogják őrizni a ragyogásukat; igen, és így lesz ez minden olyan lemezzel, mely olyan dolgot tartalmaz, ami szent írás.\n\n6 Most tán azt gondolod, hogy ez balgaság tőlem; de íme, azt mondom neked, hogy kis és egyszerű dolgok visznek véghez nagyszerű dolgokat; és a kis eszközök sok esetben megszégyenítik a bölcseket.\n\n7 És az Úristen eszközökkel dolgozik, hogy véghezvigye nagyszerű és örökkévaló céljait; és nagyon finom módszerekkel szégyeníti meg az Úr a bölcseket és hozza létre sok lélek szabadulását.\n\n8 És most, mindeddig Isten bölcsessége szerint való volt, hogy ezeket a dolgokat megőrizzék; mert íme, kitágították ezen nép emlékezetét, igen, és sokakat meggyőztek útjaik helytelenségéről, és vezették el őket Istenük ismeretéhez, lelkük szabadulására.\n\n9 Igen, azt mondom neked, hogy ha nem lettek volna ezek a dolgok, melyeket ezen lemezek feljegyzései tartalmaznak, akkor Ammon és testvérei nem tudtak volna oly sok ezer lámánitát meggyőzni atyáik hagyományainak helytelenségéről; igen, ezek a feljegyzések és azok szavai vezették el őket a bűnbánathoz; vagyis ezek vezették el őket az Úr, Istenük ismeretéhez, és oda, hogy örvendezzenek Jézus Krisztusban, a Megváltójukban.\n\n10 És ki tudja, hogy nem lesznek-e ezek még eszközei annak, hogy közülük sok ezret, igen, és merevnyakú testvéreink, a nefiták közül is sok ezret, akik éppen most keményítik meg szívüket a bűnben és a gonoszságokban, elvezessenek Megváltójuk megismeréséhez?\n\n11 Most ezek a rejtelmek még nincsenek teljesen feltárva előttem, ezért tartózkodom attól, hogy többet mondjak.\n\n12 És talán elegendő, ha csak annyit mondok, hogy egy bölcs célból őriztetnek meg ezek, mely cél Isten előtt ismeretes; mert ő bölcsen ad tanácsot minden alkotásának, és az ő ösvényei egyenesek és az ő pályája egy örök körforgás.\n\n13 Ó, emlékezz, emlékezz rá, Hélamán fiam, mily szigorúak Isten parancsolatai! És ő azt mondta: Ha betartjátok parancsolataimat, boldogulni fogtok ezen a földön – de ha nem tartod be a parancsolatait, kivágatsz a színe elől.\n\n14 És most emlékezz fiam, hogy Isten rád bízta ezeket a dolgokat, melyek szentek, amelyeket szentnek tartott, és amelyeket meg fog tartani és meg fog őrizni egy általa ismert bölcs célból, hogy megmutathassa hatalmát az eljövendő nemzedékeknek.\n\n15 És most íme, azt mondom neked a prófétálás lelke által, hogy ha áthágod Isten parancsolatait, akkor íme, Isten hatalma elveszi tőled ezeket a szent dolgokat, és te át leszel adva a Sátánnak, hogy kirostáljon téged, mint pelyvát a szél előtt.\n\n16 De ha Isten parancsolatait betartod, és ezekkel a szent dolgokkal aszerint cselekszel, ahogy azt az Úr megparancsolja neked (mert minden dologban az Úrhoz kell folyamodnod, hogy mit tegyél velük), akkor íme, nincs az a hatalom a földön vagy a pokolban, amely elvehetné őket tőled, mert Isten olyan hatalmas, hogy minden szavát betölti.\n\n17 Mert minden ígéretét be fogja tölteni, amit majd neked tesz, mert az atyáinknak tett ígéreteit is betöltötte.\n\n18 Mert megígérte nekik, hogy ezeket a dolgokat meg fogja őrizni egy általa ismert bölcs célból, hogy megmutathassa hatalmát az eljövendő nemzedékeknek.\n\n19 És most íme, egyik célját máris elérte, mert sok ezer lámánitát visszaállított az igazság ismeretéhez; és megmutatta a hatalmát ezekben, és eljövendő nemzedékeknek is meg fogja mutatni hatalmát bennük; ezért kell őket megőrizni.\n\n20 Ezért megparancsolom neked, Hélamán fiam, hogy minden szavam betöltésében légy szorgalmas, és hogy légy szorgalmas Isten parancsolatainak megtartásában, ahogyan azok meg vannak írva.\n\n21 És most azon huszonnégy lemezt illetőleg azt mondom neked, tartsd meg őket, hogy az elpusztult nép rejtelmei, és sötét cselekedetei, és titkos cselekedetei kinyilváníttathassanak ennek a népnek; igen, minden gyilkosságuk, és rablásuk, és fosztogatásuk, és mind a gonoszságaik és az utálatosságaik kinyilváníttathassanak ennek a népnek; igen, és őrizd meg ezeket a fordító eszközöket is.\n\n22 Mert íme, az Úr látta, hogy népe kezd sötétségben cselekedni, igen, titkos gyilkosságokat és utálatosságokat elkövetni; azt mondta tehát az Úr, hogy ha nem tartanak bűnbánatot, akkor ki kell pusztulniuk a föld színéről.\n\n23 És az Úr azt mondta: Egy követ fogok Gazélem szolgámnak készíteni, amely világosságot adva fényleni fog a sötétségben, hogy felfedhessem népemnek, akik engem szolgálnak, hogy felfedhessem nekik testvéreik cselekedeteit, igen, titkos cselekedeteiket, sötét cselekedeteiket, valamint gonoszságaikat és utálatosságaikat.\n\n24 És most, fiam, ezek a fordító eszközök azért készültek, hogy beteljesedhessen Isten szava, melyet szólt, mondván:\n\n25 A sötétségből napvilágra fogom hozni minden titkos cselekedetüket és utálatosságukat; és ha nem tartanak bűnbánatot, akkor el fogom őket pusztítani a föld színéről; és napvilágra hozom minden titkukat és utálatosságukat, minden nemzet számára, aki ezután fogja birtokolni ezt a földet.\n\n26 És most, fiam, látjuk, hogy nem tartottak bűnbánatot; ezért elpusztultak, és mind ez idáig beteljesedett Isten szava; igen, titkos utálatosságaik kihozattak a sötétségből és a tudomásunkra jutottak.\n\n27 És most, fiam, megparancsolom neked, hogy tartsd magadnál minden esküjüket, és szövetségüket, és a titkos utálatosságaikban tett egyezségeiket; igen, és mind a jeleiket és a csodáikat tartsd távol ettől a néptől, hogy ne ismerjék azokat, különben tán még a sötétségbe esnek és elpusztulnak.\n\n28 Mert íme, átok van ezen az egész földön, hogy Isten hatalma szerint pusztulás jön a sötétség mindezen művelőire, amikor teljesen megértek; azt szeretném tehát, hogy ez a nép ne pusztuljon el.\n\n29 Ezért tartsd magadnál ezen nép esküinek és szövetségeinek ezeket a titkos terveit, és csak a gonoszságaikat, és a gyilkosságaikat és az utálatosságaikat tudasd velük; és tanítsd meg nekik, hogy irtózzanak az ilyen gonoszságtól, és utálatosságoktól és gyilkosságoktól; és azt is tanítsd meg nekik, hogy ezek az emberek a gonoszságaik, és az utálatosságaik és a gyilkosságaik miatt pusztultak el.\n\n30 Mert íme, megölték az Úr minden prófétáját, aki eljött közéjük, hogy a gonoszságaikat illetően beszéljen nekik; és azok vére, akiket megöltek, az Úrhoz, Istenükhöz kiáltott bosszúállásért mindazokon, akik a gyilkosaik voltak; és így érték el a sötétség és a titkos összeesküvések ezen művelőit Isten ítéletei.\n\n31 Igen, örökkön-örökké legyen átkozott ez a föld a sötétség és a titkos összesküvések művelőinek, méghozzá olyannyira, hogy elpusztuljanak, ha nem tartanak bűnbánatot még mielőtt teljesen megérnének.\n\n32 És most, fiam, emlékezz azon szavakra, melyeket elmondtam neked; ne bízd azokat a titkos terveket erre e népre, hanem taníts nekik örök gyűlöletet a bűnnel és a gonoszsággal szemben.\n\n33 Prédikálj nekik bűnbánatot és az Úr Jézus Krisztusba vetett hitet; tanítsd meg nekik, hogy alázkodjanak meg, és hogy legyenek szelídek és alázatos szívűek; tanítsd meg nekik, hogy az Úr Jézus Krisztusba vetett hitükkel álljanak ellen az ördög minden kísértésének.\n\n34 Tanítsd meg nekik, hogy soha ne fáradjanak bele a jó cselekedetekbe, hanem legyenek szelídek és alázatos szívűek; mert az ilyenek nyugalmat találnak a lelküknek.\n\n35 Ó fiam, emlékezz erre, és fiatalon tanulj bölcsességet; igen, fiatalon tanuld meg betartani Isten parancsolatait.\n\n36 Igen, és Istenhez fohászkodj teljes fenntartásodért; igen, minden cselekedeted az Úrnak legyen, és ahová csak mész, az Úrban legyen az; igen, minden gondolatod az Úrra irányuljon; igen, örökre az Úrra legyenek helyezve szíved érzelmei.\n\n37 Minden dolgodban tanácskozz az Úrral, és ő jóra fog vezetni; igen, amikor éjjel lefekszel, az Úrban feküdj le, hogy őrködjön feletted az álmodban; és amikor reggel felkelsz, legyen tele szíved köszönettel Istennek; és ha megteszed ezeket a dolgokat, akkor felemeltetsz az utolsó napon.\n\n38 És most, fiam, van még némi mondandóm azon dologgal kapcsolatban, melyet atyáink gömbnek, vagyis irányítónak neveznek, illetve atyáink Liahónának nevezték, amely lefordítva iránytű; és az Úr készítette azt.\n\n39 És íme, egyetlen ember sem tud ilyen míves kidolgozás módján dolgozni. És íme, azért készült, hogy atyáinknak megmutassa az utat, hogy merre haladjanak a vadonban.\n\n40 És Istenbe vetett hitük szerint működött nekik; ha tehát volt hitük elhinni azt, hogy Isten elő tudja idézni, hogy ezen mutatók kijelöljék az utat, amerre menjenek, akkor íme, az megtörtént; így megvolt nekik ez a csoda, és napról napra sok más csodát is véghezvitt Isten hatalma.\n\n41 Ám annak ellenére, hogy ezeket a csodákat finom módszerek művelték, az bámulatos cselekedeteket mutatott nekik. Restek voltak, és elfelejtették gyakorolni a hitüket és a szorgalmukat, és aztán megszűntek azok a bámulatos cselekedetek, és ők nem haladtak az útjukon;\n\n42 Ezért vesztegeltek a vadonban, vagyis nem haladtak egyenes úton, és vétkeik miatt éhség és szomjúság sanyargatta őket.\n\n43 És most fiam, szeretném, ha megértenéd, hogy ezek a dolgok nem árnyékkép nélkül valók; mert amikor atyáink restek voltak megszívlelni ezen iránytű útmutatását (most ezek fizikai dolgok voltak), akkor nem boldogultak; és éppen így van ez a lelki dolgokkal is.\n\n44 Mert íme, ugyanolyan könnyű Krisztus szavát megszívlelni, amely az örök boldogsághoz vezető egyenes utat mutatja nektek, mint amilyen könnyű volt atyáinknak megszívlelni ezen iránytű útmutatását, mely egyenes utat jelölt ki nekik a megígért földre.\n\n45 És most azt kérdezem, nincs-e mintakép ezen dologban? Mert amilyen biztosan ez az irányító a megígért földre vitte atyáinkat azáltal, hogy követték az általa kijelölt utat, éppen úgy visznek minket Krisztus szavai, ha követjük az általuk kijelölt utat, a bánat ezen völgyén túl, egy sokkal jobb megígért földre.\n\n46 Ó fiam, ne legyünk restek az út könnyűsége miatt; mert így volt ez az atyáinkkal is; mert ahogyan nekik is el volt készítve, hogy ha hajlandók ránézni, akkor élhetnek, éppen úgy van az velünk is. El van készítve az út, és ha odanézünk, akkor örökké élhetünk.\n\n47 És most fiam, figyelj, hogy vigyázz ezekre a szent dolgokra, igen, figyelj, hogy Istenre tekints és élj. Menj ehhez a néphez és prédikáld az igét! És légy megfontolt. Isten veled, fiam!\n\n", "alma 38": "Alma parancsolatai fiának, Siblonnak.\n\nA 38. fejezet egészében.\n\n[center][font_size=26]38. Fejezet[/font_size][/center]\n\n[i]Siblont a igazlelkűség miatt üldözték – A szabadulás Krisztusban van, aki a világ élete és világossága – Zabolázzátok meg minden szenvedélyeteket. Mintegy Kr.e. 74.[/i]\n\n1 Fiam, hallgasd meg a szavaimat, mert azt mondom neked, amit már Hélamánnak is mondtam, hogy amennyiben betartod Isten parancsolatait, boldogulni fogsz ezen a földön; és amennyiben nem tartod be Isten parancsolatait, kivágatsz a színe elől.\n\n2 És most fiam, bízom benne, hogy nagy örömöm lesz benned, Isten iránti állhatatosságod és hűséged miatt; mert ahogyan már fiatalon elkezdtél az Úrra, Istenedre tekinteni, éppen úgy, azt remélem, hogy továbbra is be fogod tartani a parancsolatait; mert áldott az, aki mindvégig kitart.\n\n3 Azt mondom neked, fiam, hogy már eddig is nagy örömöm volt benned, hűséged, és szorgalmad, és türelmed és hosszútűrésed miatt a zorámiták népe között.\n\n4 Mert tudom, hogy megkötöztek; igen, és azt is tudom, hogy az ige miatt megköveztek; és te mindezen dolgokat türelemmel viselted, mert veled volt az Úr; és most tudod, hogy az Úr igenis kiszabadított téged.\n\n5 És most, Siblon fiam, szeretném, ha emlékeznél rá, hogy amennyiben Istenbe helyezed a bizalmadat, ki fogsz szabadulni a próbatételeidből és a gondjaidból és a megpróbáltatásaidból, és felemeltetsz az utolsó napon.\n\n6 Most fiam, nem akarom, hogy azt gondold, hogy én ezt magamtól tudom, hanem Isten bennem lévő Lelke az, ami tudatja velem ezeket a dolgokat; mert ha nem születtem volna Istentől, akkor nem ismertem volna meg ezeket a dolgokat.\n\n7 De íme, az Úr nagy irgalmában elküldte angyalát, hogy kijelentse nekem, hogy hagyjam abba a pusztítás munkáját a népe között; igen, és én szemtől szembe láttam egy angyalt, és ő beszélt velem, és mennydörgéshez hasonló volt a hangja, és az megrázta az egész földet.\n\n8 És lőn, hogy én három nap és három éjjel a legkeserűbb fájdalomban és lelki kínokban voltam; és amíg nem fohászkodtam az Úr Jézus Krisztushoz irgalomért, addig nem kaptam bocsánatot a bűneimre. De íme, hozzá fohászkodtam, és békét találtam a lelkemnek.\n\n9 És most, fiam, azért mondtam el ezt neked, hogy bölcsességet tanulj, hogy megtanuld tőlem, hogy nincs más út vagy mód, mely által meg lehet szabadítani az embert, csakis Krisztusban és őáltala. Íme, ő a világ élete és világossága. Íme, ő az igazság és az igazlelkűség szava.\n\n10 És most szeretném, ha úgy folytatnád a tanítást, ahogyan elkezdted tanítani az igét; és szeretném, ha minden dologban szorgalmas és mértékletes lennél.\n\n11 Figyelj, hogy ne emelkedj fel kevélységre; igen, figyelj, hogy ne kérkedj sem a saját bölcsességeddel, sem a nagy erőddel.\n\n12 Légy merész, de ne légy erőszakos; és arra is figyelj, hogy minden szenvedélyedet megzabolázd, hogy szeretet tölthessen el; figyelj, hogy óvakodj a semmittevéstől.\n\n13 Ne úgy imádkozz, ahogyan azt a zorámiták teszik; mert láttad, hogy ők úgy imádkoznak, hogy az emberek hallják őket, és hogy dicsérjék őket a bölcsességükért.\n\n14 Ne azt mondd: Ó Isten, köszönöm neked, hogy mi jobbak vagyunk, mint testvéreink; hanem inkább azt mondd: Ó Uram, bocsásd meg az én méltatlanságomat, és irgalommal emlékezz testvéreimre – igen, mindig ismerd el méltatlanságodat Isten előtt.\n\n15 És áldja meg az Úr a lelkedet, és fogadjon be téged az utolsó napon az ő királyságába, hogy békében ülj le. Most menj, fiam, és tanítsd az igét ennek a népnek. Légy megfontolt! Isten veled, fiam!\n\n", "alma 39": "Alma parancsolatai fiának, Koriántonnak.\n\nA 39. fejezettől a 42-ig bezárólag.\n\n[center][font_size=26]39. Fejezet[/font_size][/center]\n\n[i]A szexuális bűn utálatosság – Koriánton bűnei tartották vissza a zorámitákat az ige befogadásától – A Krisztusi megváltás visszahat, megszabadítva a hithűeket, akik azelőtt éltek. Mintegy Kr.e. 74.[/i]\n\n1 És most fiam, neked valamivel több mondandóm van annál, amit a fivérednek mondtam; mert íme, megfigyelted-e fivéred állhatatosságát, az ő hűségét és szorgalmát Isten parancsolatainak betartásában? Íme, nem mutatott-e jó példát neked?\n\n2 Mert te a zorámiták népe között nem szívlelted úgy meg a szavaimat, mint a fivéred. Most ezt hozom fel ellened: Addig beszéltél, mígnem kérkedtél a saját erőddel és a bölcsességeddel.\n\n3 És ez még nem minden, fiam. Azt tetted, ami gyötrelmes volt nekem; mert elhagytad az elrendelt szolgálatot, és átmentél Sziron földjére, a lámániták határain belülre, a parázna Izabella után.\n\n4 Igen, ő sokaknak elrabolta a szívét; de ez nem volt mentség számodra, fiam. Neked azon szolgálattal kellett volna törődnöd, amely rád volt bízva.\n\n5 Hát nem tudod, fiam, hogy ezek a dolgok utálatosak az Úr szemében? Igen, az ártatlan vér ontását vagy a Szentlélek megtagadását kivéve minden bűnnél utálatosabbak.\n\n6 Mert íme, ha akkor tagadod meg a Szentlelket, amikor annak egyszer már helye volt benned, és tudod, hogy megtagadod, akkor íme, ez egy olyan bűn, amely megbocsáthatatlan; igen, és aki az Istentől kapott világosság és tudás ellenére gyilkol, annak nem könnyű megbocsátást nyerni; igen, azt mondom neked, fiam, hogy nem könnyű annak egy megbocsátást nyerni.\n\n7 És most, fiam, bárcsak Isten megadta volna, hogy ne légy vétkes ily nagy bűntettben. Nem időznék a bűntetteidnél, hogy felszaggassam a lelkedet, ha ez nem a javadat szolgálná.\n\n8 De íme, Isten elől nem rejtheted el a bűntetteidet; és ha nem tartasz bűnbánatot, akkor bizonyságként állnak majd ellened az utolsó napon.\n\n9 Most fiam, szeretném, ha bűnbánatot tartanál és felhagynál a bűneiddel, és nem mennél többé szemed kívánságai után, hanem türtőztetnéd magad mindezen dolgokban; mert ha ezt nem teszed meg, akkor semmiképpen sem örökölheted Isten királyságát. Ó, emlékezz erre, és vedd magadra, és türtőztesd magad ezekben a dolgokban.\n\n10 És azt parancsolom neked, vedd magadra, hogy tanácskozz idősebb fivéreiddel az elhatározásaidat illetően; mert íme, fiatal vagy, és szükséged van arra, hogy tápláljanak téged a fivéreid. És szívleld meg a tanácsukat.\n\n11 Ne engedd, hogy bármely hiábavaló vagy ostoba dolog félrevezessen; ne engedd, hogy az ördög ismét azok után a gonosz paráznák után csalja a szívedet! Íme, fiam, mily nagy gonoszságot hoztál a zorámitákra; mert amikor látták a viselkedésedet, akkor nem voltak hajlandók hinni a szavaimban.\n\n12 És most azt mondja nekem az Úr Lelke: Parancsold meg gyermekeidnek, hogy jót tegyenek, különben sok ember szívét vezetik a pusztulásba; Istent félve megparancsolom tehát neked, fiam, hogy tartózkodj a gonoszságaidtól;\n\n13 Hogy fordulj az Úrhoz teljes elméddel, lelkeddel és erőddel; hogy ne vezesd gonosz cselekedetekre több ember szívét; hanem inkább térj vissza hozzájuk, és ismerd be a hibáidat és a helytelen dolgokat, amiket tettél.\n\n14 Ne keresd a gazdagságot, se ezen világ hiábavaló dolgait; mert íme, ezeket nem tudod magaddal vinni.\n\n15 És most, fiam, Krisztus eljövetelét illetően szólnék még hozzád. Íme, azt mondom neked, hogy ő az, aki biztosan eljön, hogy elvegye a világ bűneit; igen, eljön, hogy a szabadulás örvendetes híreit hirdesse a népének.\n\n16 És most, fiam, ez volt az a szolgálat, melyre el voltál hívva, hogy hirdesd ennek a népnek ezeket az örvendetes híreket, hogy előkészítsd az elméjüket; vagyis hogy eljöhessen hozzájuk a szabadulás, hogy gyermekeik elméjét előkészíthessék az ige meghallgatására az ő eljövetelének idején.\n\n17 És most valamennyire enyhülést adnék elmédnek ezen dolgot illetően. Íme, csodálkozol rajta, hogy miért kell oly nagyon előre tudni ezeket a dolgokat. Íme, azt kérdezem tőled, hogy a mostani időben nem oly értékes-e egy lélek Istennek, mint amilyen eljövetele idején lesz egy lélek?\n\n18 Nem éppen olyan szükséges-e megismertetni a megváltás tervét ezzel a néppel, mint a gyermekeikkel?\n\n19 És nem éppen olyan könnyű-e az Úrnak most elküldeni angyalát, hogy örvendetes híreket jelentsen ki nekünk, mint a gyermekeinknek, vagy az eljövetele utáni időben?\n\n", "alma 40": "[center][font_size=26]40. Fejezet[/font_size][/center]\n\n[i]Krisztus véghezviszi minden ember feltámadását – Az igazlelkűek, akik meghaltak, a paradicsomba mennek, a gonoszok pedig a külső sötétségre, és ott várják meg feltámadásuk napját – A feltámadásban minden dolog visszaállíttatik annak megfelelő és tökéletes formájához. Mintegy Kr.e. 74.[/i]\n\n1 Most fiam, van itt még valami, amit mondani szeretnék neked; mert úgy látom, hogy nyugtalankodik elméd a halottak feltámadását illetően.\n\n2 Íme, azt mondom neked, hogy nincs feltámadás, vagyis más szavakkal azt mondanám, hogy ez a halandóság nem ölt magára halhatatlanságot, ez a romlandóság nem ölt magára romolhatatlanságot, egészen Krisztus eljövetele utánig.\n\n3 Íme, ő viszi véghez a halottak feltámadását. De íme, fiam, még nincs itt a feltámadás. Most feltárok előtted egy rejtelmet; bár sok olyan rejtelem van, mely visszatartatik, és Istent magát kivéve senki nem ismeri őket. De én megmutatok neked egyvalamit, melyről szorgalmasan kérdeztem Istent, hogy megtudhassam – és ez a feltámadással van kapcsolatban.\n\n4 Íme, ki van jelölve egy idő, amikor mindenki előjön a halálból. Most, hogy mikor jön el ez az idő, azt senki nem tudja; de Isten ismeri azt az időt, ami ki van jelölve.\n\n5 Most, hogy egy idő lesz-e, vagy kettő, vagy három arra, hogy az emberek előjöjjenek a halálból, az mit sem jelent; mert Isten mindezeket a dolgokat tudja; és nekem elegendő annyit tudnom, hogy ez így lesz – hogy van egy kijelölt idő, amikor mindenki fel fog támadni a halálból.\n\n6 Most, szükségképpen lennie kell egy időszaknak a halál ideje és a feltámadás ideje között.\n\n7 És most azt kérdezném, hogy mi lesz az emberek lelkével a halálnak ezen idejétől a feltámadásra kijelölt időig?\n\n8 Most, hogy egynél több idő van-e kijelölve az embereknek a feltámadásra, az mit sem jelent; mert nem mindenki egyszerre hal meg, és ez mit sem jelent; hiszen Istennél minden olyan, mint egy nap, és csak az emberek számára mérettetik az idő.\n\n9 Van tehát egy embereknek kijelölt idő, amikor fel fognak támadni a halálból; és van egy időszak a halál és a feltámadás ideje között. És most, ezen időszakot illetően, mi történik az emberek lelkével? – ez az, amit szorgalmasan kérdeztem az Úrtól, hogy megtudhassam; és ez az a dolog, amiről tudok.\n\n10 És amikor eljön annak az ideje, hogy mindenki feltámad, akkor majd tudni fogják, hogy Isten ismeri az embernek kijelölt összes időt.\n\n11 Most, a lélek állapotát illetően a halál és a feltámadás között – Íme, egy angyal tudatta velem, hogy az emberek lelke, amint elhagyja ezt a halandó testet, igen, minden ember lelke, legyen az jó vagy gonosz, hazavitetik ahhoz az Istenhez, aki életet adott neki.\n\n12 És akkor majd lészen, hogy azok lelkét, akik igazlelkűek, a boldogság állapotába fogadják be, melyet paradicsomnak hívnak, a nyugalom állapotának, a béke állapotának, ahol megpihennek majd minden bajuktól, és minden gondtól és bánattól.\n\n13 És akkor majd lészen, hogy a gonoszok lelkét, igen, akik gonoszak – mert íme, nincs bennük része vagy porciója az Úr Lelkének; mert íme, gonosz cselekedeteket választottak a jó helyett; tehát az ördög lelke költözött beléjük, és vette birtokba a házukat – és ezeket ki fogják vetni a külső sötétségre; ott lesz majd zokogás és siránkozás és fogak csikorgatása, és ez a saját gonoszságuk miatt lesz, mert fogolyként az ördög akarata vezette őket.\n\n14 Most, ez a gonoszok lelkének állapota, igen, sötétségben, és rettenetes, félelmetes állapotban várják Isten haragjának tüzes felháborodását őrajtuk; és így maradnak feltámadásuk idejéig ebben az állapotban, ahogyan az igazlelkűek a paradicsomban.\n\n15 Most vannak néhányan, akik úgy értették, hogy a lélek boldogságának ez az állapota és nyomorúságának ez az állapota, a feltámadás előtt, egy első feltámadás. Igen, beismerem, hogy ezt lehet feltámadásnak nevezni, a lélek vagyis a lény felemelkedését, és kiszolgáltatását a boldogságnak vagy a nyomorúságnak, az elmondott szavak szerint.\n\n16 És íme, az is meg lett mondva, hogy van egy első feltámadás, mindazok feltámadása, akik éltek, vagy akik élnek, vagy akik élni fognak, egészen Krisztusnak a halálból történő feltámadásáig.\n\n17 Most mi nem gondoljuk azt, hogy ez az első feltámadás, melyről ily módon szólnak, lehetne a lelkek feltámadása és kiszolgáltatása a boldogságnak vagy a nyomorúságnak. Nem gondolhatod, hogy ez az, amit jelent.\n\n18 Íme, azt mondom neked, hogy nem; hanem a léleknek a testtel való újraegyesülését jelenti, azokéit, akik Ádám napjaitól Krisztus feltámadásáig éltek.\n\n19 Most, hogy vajon azok lelke és teste, akikről szó volt, a gonoszoké éppen úgy, mint az igazlelkűeké, egyszerre egyesül-e, azt én nem állítom; legyen elegendő, ha azt mondom, hogy mindannyian előjönnek; vagyis más szavakkal feltámadásuk azok feltámadása előtt vitetik véghez, akik Krisztus feltámadása után halnak meg.\n\n20 Most fiam, nem azt mondom, hogy feltámadásuk Krisztus feltámadásakor jön el; de íme, úgy vélem, s azt mondom, hogy az igazlelkűek lelke és teste Krisztus feltámadásakor és mennybemenetelekor egyesül.\n\n21 De hogy ez az ő feltámadásakor vagy azután lesz-e, azt nem állítom; de ennyit mondok, hogy van egy időszak a test halála és feltámadása között, és a léleknek egy állapota a boldogságban vagy a nyomorúságban addig az időig, melyet Isten kijelölt rá, hogy előjöjjenek a halottak, és újra egyesüljenek, a lélek és a test is, és Isten elé állíttassanak, hogy cselekedeteik szerint megítéltessenek.\n\n22 Igen, ez viszi véghez minden olyan dolog visszaállítását, melyekről a próféták szája szólt.\n\n23 A lélek visszaállíttatik a testhez, és a test a lélekhez; igen, és minden végtag és ízület visszaállíttatik annak testéhez; igen, még a fejüknek egy hajszála sem veszik el; hanem minden dolog visszaállíttatik a saját és tökéletes testéhez.\n\n24 És most, fiam, ez az a visszaállítás, melyekről a próféták szája szólt –\n\n25 És akkor tündökölnek majd az igazlelkűek Isten királyságában.\n\n26 De íme, rettenetes halál jön a gonoszokra; mert ők meghalnak az igazlelkűséghez tartozó dolgokat illetően; mert tisztátalanok, és semmi tisztátalan dolog nem örökölheti Isten királyságát; hanem kiűzetnek, és fáradozásaik vagy munkáik gyümölcseinek lesznek kiszolgáltatva, melyek gonoszak voltak; és üledékig kiisszák a keserű poharat.\n\n", "alma 41": "[center][font_size=26]41. Fejezet[/font_size][/center]\n\n[i]A feltámadáskor az emberek előjönnek a végtelen boldogság, vagy a végtelen nyomorúság állapotába – A gonoszság sohasem volt boldogság – A testi emberek Isten nélkül vannak a világban – A visszaállításnál minden ember a halandóságban szerzett sajátosságokat és tulajdonságokat kapja vissza. Mintegy Kr.e. 74.[/i]\n\n1 És most, fiam, van még némi mondandóm azon visszaállítással kapcsolatban, amiről már szó volt; mert íme, néhányan kiforgatták a szentírásokat, és nagyon eltévelyedtek ezen dolog miatt. És én úgy látom, hogy elméd is nyugtalankodik ezen dolog miatt. De íme, el fogom ezt magyarázni neked.\n\n2 Azt mondom neked, fiam, hogy Isten igazságossága szerint szükség van a visszaállítás tervére; mert szükséges, hogy minden dolog visszaállíttasson annak megfelelő rendjébe. Íme, Krisztus hatalma és feltámadása szerint szükséges és igazságos, hogy az ember lelke visszaállíttasson annak testéhez, és hogy a test minden egyes része visszaállíttasson ahhoz.\n\n3 És Isten igazságossága szerint szükséges, hogy az emberek a cselekedeteik szerint legyenek megítélve; és ha cselekedeteik jók voltak ebben az életben, és jók voltak szívük vágyai, akkor az utolsó napon is ahhoz állíttassanak vissza, ami jó.\n\n4 És ha cselekedeteik gonoszak, akkor bajok állíttatnak vissza hozzájuk. Tehát minden dolog a megfelelő rendben állíttatik vissza, minden dolog annak a természetes formájához állíttatik vissza – a halandóság halhatatlanságra támasztatik, a romlandóság romolhatatlanságra – végtelen boldogságra támasztatik, hogy Isten királyságát örökölje, vagy végtelen nyomorúságra, hogy az ördög királyságát örökölje, az egyik ilyen helyzetben, a másik olyanban –\n\n5 Az egyik boldogságra támasztatik, boldogságra irányuló vágyai szerint, vagyis jóra, jóra irányuló vágyai szerint; a másik pedig bajra, gonoszságra irányuló vágyai szerint; mert egész nap gonoszságot kívánt cselekedni, úgyhogy baj lesz a jutalma, amikor eljön az éj.\n\n6 És így van ez a másik helyzetben is. Ha megbánta bűneit és igazlelkűségre vágyott napjai végéig, akkor éppen úgy igazlelkűséget kap majd jutalmul.\n\n7 Ezek azok, akiket megvált az Úr; igen, ezek azok, akiket kimenekítenek, akiket megszabadítanak a sötétségnek azon végtelen éjszakájától; és így állnak vagy elbuknak; mert íme, saját bíráik ők, hogy jót tesznek vagy gonoszságot tesznek.\n\n8 Most Isten rendelései megváltoztathatatlanok; el van tehát készítve az út, hogy aki akar, az azon járhasson, és megszabaduljon.\n\n9 És most íme, fiam, ne kockáztass még egy vétket Istened ellen a tanok azon pontjait illetően, melyekben eddig kockáztattad a bűn elkövetését.\n\n10 Ne gondold, hogy mert szó volt a visszaállításról, te majd a bűnből a boldogságba állíttatsz vissza. Íme, azt mondom neked, hogy a gonoszság sohasem volt boldogság.\n\n11 És most, fiam, minden olyan ember, aki a természetes ember állapotában van, vagyis inkább azt mondanám, hogy egy testi állapotban, az a keserűség gubacsában van és a gonoszság kötelékeiben; Isten nélkül vannak ők a világban, és Isten természetével ellentétesen viselkedtek; tehát egy olyan állapotban vannak, mely ellenkezik a boldogság természetével.\n\n12 És most íme, azt jelenti-e a visszaállítás szó, hogy egy dolgot kiemeljünk annak természetes állapotából, és egy természetellenes állapotba helyezzük azt, avagy egy olyan állapotba helyezzük, mely ellenkezik annak természetével?\n\n13 Ó, fiam, nem ez a helyzet; hanem a visszaállítás szó azt jelenti, hogy gonoszságért ismét gonoszságot hozzunk vissza, vagyis testit a testiért, vagy ördögit az ördögiért – jót azért, ami jó; igazlelkűt azért, ami igazlelkű; igazságosat azért, ami igazságos; irgalmasat azért, ami irgalmas.\n\n14 Figyelj hát, fiam, hogy irgalmas légy a testvéreidhez; viselkedj igazságosan, ítélj igazlelkűen, és szüntelenül tégy jót; és ha megteszed ezeket a dolgokat, akkor megkapod majd a jutalmadat; igen, ismét irgalom állíttatik vissza hozzád; ismét igazságosság állíttatik vissza hozzád; ismét igazlelkű ítélet állíttatik vissza hozzád; és ismét jóval jutalmaznak majd téged.\n\n15 Mert ami tőled származik, ismét az tér vissza hozzád, és állíttatik vissza; a visszaállítás szó tehát még teljesebb mértékben kárhoztatja a bűnöst, és egyáltalán nem igazolja őt.\n\n", "alma 42": "[center][font_size=26]42. Fejezet[/font_size][/center]\n\n[i]A halandóság egy próbatételi idő, mely lehetővé teszi az embernek, hogy bűnbánatot tartson és Istent szolgálja – A bukás időleges halált és lelki halált hozott az egész emberiségre – A megváltás a bűnbánaton keresztül jön el – Isten maga hoz engesztelést a világ bűneiért – Az irgalom azoknak van, akik bűnbánatot tartanak – Mindenki más Isten igazságosságának van kitéve – Az irgalom az engesztelés miatt jön el – Csak az igazán töredelmesek szabadulnak meg. Mintegy Kr.e. 74.[/i]\n\n1 És most, fiam, úgy látom, hogy van még valami, ami nyugtalanítja az elmédet, amit nem tudsz megérteni – és ez Isten igazságosságát illeti, a bűnös büntetésének tekintetében; mert azt próbálod gondolni, hogy igazságtalanság a bűnöst egy nyomorúságos állapotnak kiszolgáltatni.\n\n2 Most íme, fiam, el fogom magyarázni neked ezt a dolgot. Mert íme, miután az Úristen első szüleinket elküldte az Éden kertjéből, hogy műveljék a földet, amelyből vétettek – igen, kiűzte az embert, és az Éden kertjének keleti végébe kerubokat és egy minden irányban forgó lángpallost állított, hogy őrizzék az élet fáját –\n\n3 Most látjuk, hogy az ember olyan lett, mint Isten, ismervén a jót és a gonoszt; és az Úristen azért, hogy az ember ne nyújtsa ki kezét, és ne vegyen az élet fájának gyümölcséből is, és abból evén örökké éljen, odahelyezte a kerubokat és a lángpallost, hogy ne vegyen a gyümölcsből –\n\n4 És így látjuk, hogy idő adatott az embernek arra, hogy bűnbánatot tartson, igen, egy próbatételi idő, idő arra, hogy bűnbánatot tartson és Istent szolgálja.\n\n5 Mert íme, ha Ádám rögtön kinyújtotta volna kezét, és vett volna az élet fájáról, akkor örökké élt volna, Isten szava szerint, és nem lett volna ideje a bűnbánatra; igen, és akkor Isten szava is érvénytelen lett volna, és meghiúsult volna a szabadulás nagyszerű terve.\n\n6 De íme, az embernek ki lett jelölve a halál – ezért amint az élet fájától elvágták útjukat, úgy lesznek kivágva a föld színéről is – és örökre elveszett lett az ember, igen, bukott emberek lettek.\n\n7 És most ebből látod, hogy első szüleink fizikailag és lelkileg is kivágattak az Úr színe elől; és így látjuk, hogy ki lettek szolgáltatva saját akaratuk követésének.\n\n8 Most íme, nem volt helyénvaló, hogy megszabaduljon az ember ettől az időleges haláltól, mert ez megsemmisítette volna a boldogság nagyszerű tervét.\n\n9 Ezért mivel a lélek soha nem halhat meg, és a bukás nemcsak lelki, de időleges halált is hozott az egész emberiségre, vagyis ki lettek vágva az Úr jelenlétéből, ajánlatos volt, hogy az emberiség megszabaduljon ettől a lelki haláltól.\n\n10 Ezért mivel természetüknél fogva testivé, érzékivé és ördögivé lettek, ez a próbatételi állapot a felkészülés állapota lett számukra; egy felkészülési állapot lett.\n\n11 És most emlékezz rá, fiam, hogy ha nem lett volna a megváltás terve, (ha félre lett volna téve) akkor nyomban halálukkor nyomorulttá lett volna a lelkük, mivel ki lettek volna vágva az Úr színe elől.\n\n12 És most nem volt mód az emberek megszabadítására ettől az elbukott állapottól, melyet saját engedetlensége miatt vont magára az ember;\n\n13 Az igazságosság szerint a megváltás terve tehát csak az ember bűnbánatának feltételével valósulhatott meg ebben a próbatételi állapotban, igen, ebben az előkészítő állapotban; mert ha nem lennének ezek a feltételek, akkor az irgalom csak úgy léphetne érvénybe, hogy megsemmisítené az igazságosság munkáját. Most, az igazságosság munkája nem semmisíthető meg; mert ha így lenne, akkor Isten megszűnne Isten lenni.\n\n14 És így láthatjuk, hogy az egész emberiség elbukott volt, és az igazságosság, igen, Isten igazságosságának a markában voltak, mely annak szolgáltatta ki őket, hogy örökre ki legyenek vágva a színe elől.\n\n15 És most, az irgalom tervét csak egy engesztelés meghozatalával lehetett megvalósítani; Isten tehát maga hoz engesztelést a világ bűneiért, hogy megvalósítsa az irgalom tervét, hogy kielégítse az igazságosság követelményeit, hogy Isten egy tökéletes, igazságos Isten legyen, és irgalmas Isten is.\n\n16 Most, a bűnbánat nem jöhetne el az emberekhez, ha nem lenne büntetés, amely olyan örökre szóló, mint a lélek élete, és amely ellentétben áll a boldogság tervével, amely akárcsak a lélek élete szintén örökre szóló.\n\n17 Most, hogyan tarthatna bűnbánatot az ember, ha nem követne el bűnt? Hogyan követhetne el bűnt, ha nem lenne törvény? Hogyan lehetne törvény, ha nem lenne büntetés?\n\n18 Most ki lett jelölve egy büntetés, és adatott egy igazságos törvény, mely lelkiismeret-furdalást hozott az embernek.\n\n19 Most, ha nem adatna törvény – hogy ha egy férfi gyilkol, akkor meg fog halni – akkor félne-e attól, hogy meghal, ha gyilkol?\n\n20 És így ha nem adatna törvény a bűn ellen, akkor az emberek nem félnének bűnt elkövetni.\n\n21 És ha nem adatna törvény, akkor mit tehetne az igazságosság, vagy akár az irgalom is akkor, ha az emberek bűnt követnek el, mivel nem formálnának jogot a teremtményre?\n\n22 De adatott törvény, és ki van jelölve egy büntetés, és adva van a bűnbánat; mely bűnbánat irgalomra formál jogot; máskülönben az igazságosság formál jogot a teremtményre, és hajtja végre a törvényt, és a törvény szabja ki a büntetést; mert ha nem így lenne, akkor megsemmisülnének az igazságosság cselekedetei, és Isten megszűnne Istennek lenni.\n\n23 De Isten nem szűnik meg Istennek lenni, és az irgalom jogot formál a töredelmesekre, és az irgalom az engesztelés miatt jön el; és az engesztelés véghezviszi a halottak feltámadását; és a halottak feltámadása visszaviszi az embereket Isten színe elé; és így visszaállíttatnak az ő színe elé, hogy cselekedeteik szerint, a törvény és az igazságosság szerint megítéltessenek.\n\n24 Mert íme, az igazságosság minden követelményét gyakorolja, és az irgalom is jogot formál mindarra, ami a sajátja; és így csak az igazán töredelmesek szabadulnak meg.\n\n25 Mi dolog? Azt gondolod, hogy az irgalom meglophatja az igazságosságot? Azt mondom neked, hogy nem, még egy hajszállal sem. Ha ez így lenne, akkor Isten megszűnnék Istennek lenni.\n\n26 És így valósítja meg Isten az ő nagyszerű és örök céljait, amelyek a világ megalapítása óta el vannak készítve. És így jön létre az emberek szabadulása és megváltása, és a pusztulásuk és a nyomorúságuk is.\n\n27 Ezért, fiam, aki jönni akar, az jöhet és szabadon vehet az élet vizéből; és aki nem akar jönni, az nincs rákényszerítve, hogy jöjjön; de az utolsó napon az tettei szerint állíttatik vissza hozzá.\n\n28 Ha gonoszság megtételére vágyott, és nem tartott bűnbánatot napjai során, akkor íme, baj tétetik majd vele, az isteni visszaállítás szerint.\n\n29 És most fiam, azt szeretném, ha nem engednéd, hogy tovább nyugtalanítsanak téged ezek a dolgok, és csak azt engednéd, hogy a bűneid nyugtalanítsanak, azzal a nyugtalansággal, mely bűnbánathoz visz le téged.\n\n30 Ó fiam, szeretném, ha nem tagadnád többé Isten igazságosságát. A legkisebb mértékben se próbáld magad azzal mentegetni bűneid alól, hogy Isten igazságosságát tagadod; hanem inkább engedd, hogy Isten igazságossága, és az ő irgalma, és az ő hosszútűrése teljes befolyást gyakoroljon a szívedben; és engedd, hogy ez porig vigyen le téged az alázatosságban.\n\n31 És most, Ó fiam, arra hívott el téged Isten, hogy az igét prédikáld ennek a népnek. És most fiam, menj utadra, prédikáld az igét igaz módon és megfontoltan, hogy bűnbánatra vezethess lelkeket, hogy az irgalom nagyszerű terve jogot formálhasson rájuk. És adja Isten, hogy szavaim szerint történjen veled. Ámen.\n\n", "alma 43": "[center][font_size=26]43. Fejezet[/font_size][/center]\n\n[i]Alma és fiai prédikálják az igét – A zorámiták és más nefita szakadárok lámánitákká lesznek – A lámániták a nefiták ellen jönnek háborúba – Moróni védőfegyverzettel fegyverezi fel a nefitákat – Az Úr kinyilatkoztatja Almának a lámániták haditervét – A nefiták otthonaikat, szabadságukat, családjaikat és vallásukat védik – Moróni és Lehi seregei körülveszik a lámánitákat. Mintegy Kr.e. 74.[/i]\n\n1 És most lőn, hogy Alma fiai elmentek a nép közé, hogy prédikálják nekik az igét. És maga Alma sem tudott nyugton maradni, és ő is elment.\n\n2 Most nem mondunk többet a prédikálásukról, csak azt, hogy az igét prédikálták, és az igazságot, a prófétálás és a kinyilatkoztatás lelke szerint; és Istennek azon szent rendje szerint prédikáltak, mely által elhívták őket.\n\n3 És most visszatérek a nefiták és a lámániták közötti háborúk beszámolójához, a bírák uralmának tizennyolcadik évében.\n\n4 Mert íme lőn, hogy a zorámiták lámánitákká lettek; a tizennyolcadik év kezdetén tehát azt látta a nefiták népe, hogy rájuk törnek a lámániták; ezért előkészületeket tettek a háborúra; igen, Jerson földjén összegyűjtötték a seregeiket.\n\n5 És lőn, hogy ezrével jöttek a lámániták; és bejöttek Antiónum földjére, mely a zorámiták földje; és egy Zerahemna nevű férfi volt a vezérük.\n\n6 És most, mivel az amalekiták természete gonoszabb és gyilkosabb volt, mint önmagukban véve a lámánitáké, Zerahemna főkapitányokat nevezett ki a lámániták fölé, és ezek mind amalekiták és zorámiták voltak.\n\n7 És ezt azért tette, hogy megőrizze a nefiták elleni gyűlöletüket, hogy hatalma alá hajtva őket véghezvigye a terveit.\n\n8 Mert íme, az volt a terve, hogy a lámánitákat haragra serkenti a nefiták ellen; ezt azért tette, hogy nagy hatalmat bitoroljon felettük, és azért is, hogy hatalomra tegyen szert a nefiták felett azáltal, hogy rabságba hajtja őket.\n\n9 És most, a nefiták szándéka az volt, hogy tartani fogják földjeiket, és házaikat, és a feleségeiket és a gyermekeiket, hogy megóvhassák őket ellenségeik kezétől; és azért is, hogy megóvhassák a jogaikat és a kiváltságaikat. Igen, és a szabadságukat is, hogy kívánságaik szerint hódolhassanak Istennek.\n\n10 Mert tudták, hogy ha a lámániták kezébe kerülnek, akkor a lámániták elpusztítják azt, aki lélekben és igazságban hódol az igaz és élő Istennek.\n\n11 Igen, és ismerték a lámániták végtelen gyűlöletét is testvéreik iránt, akik Anti-Nefi-Lehi népe voltak, és akiket Ammon népének neveztek – és ez a nép nem volt hajlandó fegyvert fogni, igen, szövetségre léptek, és nem voltak hajlandók megszegni azt – tehát ha ők a lámániták kezébe kerülnének, akkor elpusztulnának.\n\n12 És a nefiták nem voltak hajlandók megengedni, hogy elpusztuljanak; földeket adtak tehát nekik örökségül.\n\n13 És Ammon népe javainak nagy részét a nefitáknak adta, seregeik fenntartására; és így a nefiták arra kényszerültek, hogy egyedül álljanak ellen azon lámánitáknak, akik Lámánnak és Lemuelnek, és Ismáel fiainak a leszármazottai voltak, és mindazoknak, akik a nefitáktól elszakadtak, akik amalekiták és zorámiták, valamint Noé papjainak a leszármazottai voltak.\n\n14 Most azok a leszármazottak majdnem olyan számosak voltak, mint a nefiták; és így a nefiták arra kényszerültek, hogy testvéreik ellen hadakozzanak, és még vérüket is ontsák.\n\n15 És lőn, hogy mivel a lámánita seregek összegyűltek Antiónum földjén, íme, a nefita seregek fel voltak készülve arra, hogy Jerson földjén megütközzenek velük.\n\n16 Most, a nefiták vezére, vagyis az a férfi, akit főkapitánynak neveztek ki a nefiták felett – most a főkapitány vette át a parancsnokságot a nefiták minden serege felett – és az ő neve Moróni volt;\n\n17 És Moróni vette át az egész parancsnokságot, és háborúik irányítását. És még csak huszonöt éves volt, amikor kinevezték főkapitánynak a nefiták seregei felett.\n\n18 És lőn, hogy Jerson határában megütközött a lámánitákkal; és emberei kardokkal, és handzsárokkal, és mindenféle harci fegyverekkel voltak felfegyverezve.\n\n19 És amikor a lámániták seregei látták, hogy Nefi népe, vagyis inkább hogy Moróni mellvértekkel, és pajzsokkal, igen, és még fejüket is védelmező sisakokkal látta el népét, és vastag ruhába is voltak öltözve –\n\n20 Most, Zerahemna serege nem volt felkészülve semmi ilyen dologgal, csak a kardjaik, és a handzsárjaik, és az íjaik és a nyilaik, a köveik és a parittyáik voltak; és az ágyékukat övező bőrtől eltekintve mezítelenek voltak; igen, a zorámitákat és az amalekitákat kivéve mind mezítelenek voltak;\n\n21 És nem voltak sem mellvértekkel, sem pajzsokkal felfegyverkezve – nagyon féltek tehát a nefiták seregeitől, azok fegyverzete miatt, annak ellenére, hogy sokkal nagyobb számban voltak, mint a nefiták.\n\n22 Íme, most lőn, hogy nem mertek Jerson határában a nefiták ellen jönni; ezért Antiónum földjéről elvonultak a vadonba, és a vadonban körbe a Sidon folyó forrása felé vették útjukat, hogy Manti földjére érhessenek és birtokba vehessék azt a földet; mert nem gondolták, hogy Moróni seregei tudni fogják, merre mentek.\n\n23 De lőn, hogy amint elvonultak a vadonba, Moróni kémeket küldött a vadonba, hogy figyeljék táborukat; és emellett Moróni, aki tudott Alma próféciáiról, elküldött hozzá egyes férfiakat, azt kérvén tőle, hogy kérdezze meg az Urat, merre menjenek a nefiták seregei, hogy megvédjék magukat a lámániták ellen.\n\n24 És lőn, hogy az Úr szava eljött Almához, és Alma közölte Moróni követeivel, hogy a lámánita seregek éppen körbe menetelnek a vadonban, hogy Manti földjére jöjjenek át, hogy támadást indíthassanak a nép gyengébb része ellen. És ezek a követek elmentek és átadták Moróninak az üzenetet.\n\n25 Most Moróni, miután seregének egy részét Jerson földjén hagyta attól tartva, hogy a lámániták egy része bejön arra a földre és elfoglalja a várost, vette seregének maradék részét, és átvonult Manti földjére.\n\n26 És az egész népet összehívatta az országnak abban a szegletében, hogy harcoljanak a lámániták ellen, hogy védjék meg földjeiket és országukat, jogaikat és szabadságaikat; fel voltak tehát készülve a lámániták eljövetelének idejére.\n\n27 És lőn, hogy Moróni meghagyta seregének, hogy rejtőzzenek el a Sidon folyó partjához közeli völgyben, mely a Sidon folyótól nyugatra volt a vadonban.\n\n28 És Moróni körös-körül kémeket helyezett el, hogy tudhassa, mikor jön a lámániták tábora.\n\n29 És most, mivel Moróni ismerte a lámániták szándékát; hogy szándékukban áll elpusztítani a testvéreiket, vagy leigázni és rabságba hajtani őket, hogy saját maguknak királyságot alapíthassanak az egész ország területén;\n\n30 És azt is tudta, hogy a nefitáknak csak az a kívánságuk, hogy megőrizzék a földjeiket, és a szabadságukat, és az egyházukat; úgy gondolta tehát, nem bűn az, ha csellel védi meg őket; kémei által megtudta tehát, hogy melyik útra térnek majd rá a lámániták.\n\n31 Kettéosztotta tehát a seregét, és egy részét átvitte a völgybe, és elrejtette őket a keleti részen, és a Ripla dombtól délre.\n\n32 És a maradékot a nyugati völgyben rejtette el, a Sidon folyótól nyugatra, és így le egészen Manti földjének határáig.\n\n33 És miután így kívánsága szerint elhelyezte a seregét, fel volt készülve a lámánitákkal való találkozásra.\n\n34 És lőn, hogy a lámániták feljöttek azon domb északi részénél, ahol Moróni seregének egy része rejtőzött.\n\n35 És amikor a lámániták elhagyták a Ripla dombot és a völgybe értek, és elkezdtek átkelni a Sidon folyón, akkor a domb déli részénél elrejtett sereg, melyet egy Lehi nevű ember vezetett, – és ő előrehozta a seregét – és a keleti részen hátulról bekerítette a lámánitákat.\n\n36 És lőn, hogy amikor a lámániták látták, hogy a nefiták hátba támadják őket, megfordultak és hadakozni kezdtek Lehi seregével.\n\n37 És munkálkodott a halál mindkét oldalon. De borzalmasabb volt a lámániták oldalán, mert azok mezítelensége ki volt téve a nefiták kardjai és handzsárjai kemény ütéseinek, melyek halált osztottak majdnem minden csapásnál.\n\n38 Míg másrészről a nefiták közül csak itt-ott esett el egy-egy ember, a lámániták kardjai és a vérveszteség miatt – mivel fel voltak vértezve testük nemesebb részeit illetően – vagyis testük létfontosságú részei mellvértekkel, és pajzsokkal és sisakokkal fel voltak vértezve a lámániták csapásai ellen; és így a nefiták folytatták a halál munkáját a lámániták között.\n\n39 És lőn, hogy a lámániták megijedtek a közöttük lévő nagy pusztítás miatt, olyannyira, hogy menekülni kezdtek a Sidon folyó felé.\n\n40 És Lehi és emberei üldözték őket; és Lehi a Sidon vizébe űzte őket, és átkeltek a Sidon vizén. És Lehi a Sidon folyó partján megállította a seregeit, hogy ne keljenek át.\n\n41 És lőn, hogy Moróni és serege a völgyben szembe találkozott a lámánitákkal, a Sidon folyó másik oldalán, és rájuk törtek és gyilkolni kezdték őket.\n\n42 És a lámániták ismét menekültek! Most már előlük, Manti földje felé; és ott ismét Moróni seregeivel találkoztak szembe.\n\n43 Most ebben a helyzetben rendkívül harcoltak a lámániták; igen, soha senki nem látta még a lámánitákat ilyen rendkívül nagy erővel és bátorsággal harcolni. Nem, kezdettől fogva sem.\n\n44 És a zorámiták és az amalekiták lelkesítették őket, akik a főkapitányaik és a vezetőik voltak, valamint Zerahemna, aki a főkapitányuk volt, vagyis a fő vezetőjük és parancsnokuk; igen, sárkányokként harcoltak, és sok nefitát megöltek a kezeik, igen, mert sokak sisakját kettévágták, és sokak mellvértjét átszúrták, és sokak karját levágták; és így vágták a nefitákat ádáz haragjukban a lámániták.\n\n45 A nefitákat azonban jobb cél lelkesítette, mert ők nem uralomért vagy hatalomért harcoltak, hanem az otthonaikért és a szabadságaikért harcoltak, a feleségeikért és a gyermekeikért, és mindenükért, igen, hódolati rítusaikért és az egyházukért.\n\n46 És azt tették, amiről úgy érezték, hogy olyan kötelesség, mellyel Istenüknek tartoznak; mert az Úr megmondta nekik, és megmondta az atyáiknak is: Amennyiben nem vagytok vétkesek sem az első támadásban, sem a másodikban, akkor ne hagyjátok, hogy ellenségeitek keze elpusztítson benneteket.\n\n47 Továbbá azt mondta az Úr: Védjétek meg családjaitokat, még vér ontásával is. Azért hadakoztak tehát a nefiták a lámánitákkal, hogy megvédjék magukat, és családjaikat, és földjeiket, az országukat és jogaikat, és vallásukat.\n\n48 És lőn, hogy amikor Moróni emberei látták a lámániták vadságát és dühét, akkor már azon voltak, hogy meghátrálnak és megfutamodnak előlük. És Moróni, látván szándékukat, elküldte hozzájuk szavait, és ezen gondolatokkal lelkesítette a szívüket – igen, földjeik, szabadságuk, igen, a rabságtól való mentességük gondolatával.\n\n49 És lőn, hogy a lámániták ellen fordultak, és egységesen az Úrhoz, Istenükhöz fohászkodtak a szabadságukért, és a rabságtól való mentességükért.\n\n50 És hatalommal kezdtek ellenállni a lámánitáknak; és még ugyanabban az órában, amikor az Úrhoz fohászkodtak a szabadságukért, a lámániták menekülni kezdtek előlük; és megfutamodtak, egészen a Sidon vizéig.\n\n51 Most, a lámániták többen voltak, igen, több mint kétszer annyian voltak, mint a nefiták; mindazonáltal annyira megfutamították őket, hogy egy tömegbe gyűltek a Sidon folyó partján a völgyben.\n\n52 Moróni seregei tehát bekerítették őket, igen, méghozzá a folyó mindkét oldalán, mert íme, keleten ott voltak Lehi emberei.\n\n53 Amikor tehát Zerahemna meglátta Lehi embereit a Sidon folyótól keletre, és Moróni seregeit a Sidon folyótól nyugatra, hogy bekerítették őket a nefiták, akkor lesújtott rájuk a rémület.\n\n54 Most Moróni, amikor látta rémületüket, megparancsolta az embereinek, hogy hagyják abba vérüknek ontását.\n\n", "alma 44": "[center][font_size=26]44. Fejezet[/font_size][/center]\n\n[i]Moróni megparancsolja a lámánitáknak, hogy kössenek békeszövetséget, különben elpusztítják őket – Zerahemna visszautasítja az ajánlatot, és a csata újra elkezdődik – Moróni csapatai megverik a lámánitákat. Mintegy Kr.e. 74–73.[/i]\n\n1 És lőn, hogy megálltak és egy kissé visszahúzódtak tőlük. És Moróni így szólt Zerahemnához: Lásd, Zerahemna, hogy mi nem kívánunk vért ontó emberek lenni. Tudjátok, hogy a kezünkben vagytok, mégsem kívánunk megölni benneteket.\n\n2 Íme, mi nem azért jöttünk el harcolni ellenetek, hogy hatalomért ontsuk a véreteket; és egyikőtöket sem kívánjuk alávetni a rabság igájának. De ti pont e célból jöttetek ellenünk; igen, és dühösek vagytok ránk a vallásunk miatt.\n\n3 De íme, látjátok, hogy velünk van az Úr; és látjátok, hogy a kezünkbe adott titeket. És most szeretném, ha megértenétek, hogy ezt a vallásunk és a Krisztusba vetett hitünk miatt tette. És most látjátok, hogy nem tudjátok elpusztítani ezen hitünket.\n\n4 Most látjátok, hogy ez Isten igaz hite; igen, látjátok, hogy Isten mindaddig támogat, és megtart és megőriz minket, amíg hűségesek vagyunk hozzá, és a hitünkhöz és a vallásunkhoz; és az Úr soha nem fogja megengedni, hogy elpusztítsanak bennünket, csak akkor, ha vétekbe esünk és megtagadjuk a hitünket.\n\n5 És most, Zerahemna, annak a mindenható Istennek a nevében, aki megerősítette a karjainkat, hogy hatalomra tehessünk szert felettetek, megparancsolom neked, hitünk által, vallásunk által, és hódolati rítusaink által, és egyházunk által, és azon szent támogatás által, mellyel feleségeinknek és gyermekeinknek tartozunk, azon szabadság által, mely a földjeinkhez és az országunkhoz köt minket; igen, és Isten szent szavának a fenntartása által is, melynek minden boldogságunkat köszönhetjük; és minden által, mely a legkedvesebb nekünk –\n\n6 Igen, és ez nem minden; megparancsolom nektek, minden olyan vágy által, melyet az életre tápláltok, hogy adjátok át nekünk a harci fegyvereiteket, és mi nem fogunk véretek ontására törekedni, hanem megkíméljük az életeteket, ha utatokra mentek, és nem jöttök ismét háborúzni ellenünk.\n\n7 És most, ha nem teszitek meg ezt, akkor íme, a kezünkben vagytok, és megparancsolom az embereimnek, hogy rontsanak rátok, és mérjenek halálos csapásokat a testetekre, hogy elpusztuljatok; és akkor majd meglátjuk, hogy kinek lesz hatalma ezen nép felett; igen, majd meglátjuk, hogy ki kerül rabságba.\n\n8 És most lőn, hogy amikor Zerahemna meghallotta az elmondottakat, előjött és Moróni kezébe adta a kardját és a handzsárját, és az íját, és így szólt hozzá: Íme, itt vannak harci fegyvereink; át fogjuk adni neked, de nem fogjuk megengedni, hogy olyan esküt tegyünk neked, amiről tudjuk, hogy meg fogjuk szegni, és a gyermekeink is meg fogják szegni; de vedd harci fegyvereinket, és engedd meg, hogy eltávozzunk a vadonba; különben megtartjuk kardjainkat, és vagy elveszünk vagy legyőzünk.\n\n9 Íme, nem vagyunk a ti hiteteken; nem hisszük, hogy Isten az, aki a kezetekbe adott minket; hanem úgy hisszük, hogy ravaszságod az, ami megóvott titeket a kardjainktól. Íme, a mellvértjeitek és a pajzsaitok azok, amik megóvtak benneteket.\n\n10 És most, amikor Zerahemna bevégezte ezen szavak elmondását, Moróni visszaadta Zerahemnának a kardot és a harci fegyvereket, melyeket kapott, mondván: Íme, véget vetünk az ütközetnek.\n\n11 Most, én nem vonhatom vissza azon szavakat, melyeket szóltam, ezért ahogy él az Úr, ti nem fogtok eltávozni, hacsak nem egy olyan esküvel távoztok, hogy nem tértek ismét vissza háborúzni ellenünk. Most, mivel a kezünkben vagytok, vagy a földre ontjuk ki a véreteket, vagy alávetitek magatokat az általam ajánlott feltételeknek.\n\n12 És most, miután Moróni elmondta ezeket a szavakat, Zerahemnánál még mindig ott volt a kardja, és dühös volt Morónira, és előresietett, hogy megölje Morónit; de amint felemelte a kardját, íme, Moróni egyik katonája a földre ütötte azt, és az a markolatnál eltörött; és Zarahemnára is úgy ráütött, hogy lenyisszantotta a skalpját, és az a földre esett. És Zerahemna meghátrált előlük, a katonái közé.\n\n13 És lőn, hogy a közelben álló katona, aki lenyisszantotta Zerahemna skalpját, hajánál fogva felvette a földről a skalpot, kardja végére tűzte azt, és kinyújtotta feléjük, hangos szóval mondván nekik:\n\n14 Ahogyan ez a skalp a földre hullott, mely vezéretek skalpja, éppen úgy fogtok ti is a földre hullani, ha nem adjátok át a harci fegyvereiteket és nem távoztok a béke szövetségével.\n\n15 Most sokan voltak, akiket megszállt a félelem, amikor meghallották ezeket a szavakat és meglátták a kardon lévő skalpot; és sokan előre jöttek és Moróni lábához dobták a harci fegyvereiket, és békeszövetségre léptek. És aki szövetségre lépett, annak megengedték, hogy eltávozzon a vadonba.\n\n16 Most lőn, hogy Zerahemna rendkívül fel volt háborodva, és haragra serkentette katonáinak maradékát, hogy még erőteljesebben hadakozzanak a nefiták ellen.\n\n17 És most Moróni dühös volt a lámániták makacssága miatt; megparancsolta tehát a népének, hogy rontsanak rájuk és öljék meg őket. És lőn, hogy ölni kezdték őket; igen, és a lámániták a kardjaikkal és minden erejükkel harcoltak.\n\n18 De íme, mezítelen bőrük és csupasz fejük ki volt téve a nefiták éles kardjainak; igen, íme, szúrták és vágták őket, igen, és rendkívül gyorsan hullottak a nefiták kardjai előtt; és kezdték elsodorni őket, ahogyan azt Moróni katonája megjövendölte.\n\n19 Most Zerahemna, amikor látta, hogy nemsokára mind elpusztulnak, buzgón Morónihoz fohászkodott, megígérve neki, hogy ő is és a népe is szövetséget köt velük, ha megkímélik a maradék életeket, hogy soha többé nem jönnek ismét háborúzni ellenük.\n\n20 És lőn, hogy Moróni ismét meghagyta, hogy a halál munkája szűnjön meg a nép között. És elvette a lámánitáktól a harci fegyvereket; és miután békeszövetségre léptek vele, megengedte, hogy eltávozzanak a vadonba.\n\n21 Most a halottak számát nem számlálták meg, a szám nagysága miatt; igen, a nefiták és a lámániták oldalán is rendkívül nagy volt halottaik száma.\n\n22 És lőn, hogy halottaikat a Sidon vizébe dobták, és az elsodorta, és a tenger mélyébe temette őket.\n\n23 És a nefiták, vagyis Moróni seregei visszatértek, és visszamentek az otthonaikba és a földjeikre.\n\n24 És így végződött a bírák Nefi népe feletti uralmának tizennyolcadik éve. És így ért véget Alma feljegyzése, mely Nefi lemezeire volt írva.\n\n", "alma 45": "Beszámoló Nefi népéről, valamint háborúikról és széthúzásaikról Hélamán napjaiban, Hélamán feljegyzése szerint, melyet napjai során vezetett.\n\nA 45. fejezettől a 62-ig bezárólag.\n\n[center][font_size=26]45. Fejezet[/font_size][/center]\n\n[i]Hélamán hisz Alma szavainak – Alma megjövendöli a nefiták pusztulását – Megáldja és megátkozza ezt a földet – Lehetséges, hogy Almát felragadta a Lélek, mint Mózest – Az Egyházban növekszik a széthúzás. Mintegy Kr.e. 73.[/i]\n\n1 Íme most lőn, hogy Nefi népét rendkívül megörvendeztette az, hogy az Úr ismét kiszabadította őket ellenségeik kezéből; köszönetet mondtak tehát az Úrnak, Istenüknek; igen, és sokat böjtöltek és sokat imádkoztak, és rendkívül nagy örömmel hódoltak Istennek.\n\n2 És lőn, hogy a bírák Nefi népe feletti uralmának tizenkilencedik évében Alma eljött fiához, Hélamánhoz, és ezt kérdezte tőle: Hiszed-e azon szavakat, melyeket a vezetett feljegyzéseket illetően mondtam neked?\n\n3 És Hélamán azt mondta neki: Igen, hiszem.\n\n4 És Alma ismét kérdezett: Hiszel-e Jézus Krisztusban, aki el fog jönni?\n\n5 És ő azt mondta: Igen, minden szavadban hiszek, amit mondtál.\n\n6 És Alma ismét kérdezett tőle: Be fogod-e tartani parancsolataimat?\n\n7 És ő azt mondta: Igen, teljes szívemből be fogom tartani parancsolataidat.\n\n8 Akkor Alma így szólt hozzá: Áldott vagy; és az Úr meg fogja adni, hogy boldogulj ezen a földön.\n\n9 De íme, van valami, amiről prófétálni fogok neked; de amiről prófétálok neked, azt ne tudasd az emberekkel; igen, amit prófétálok neked, azt egészen addig ne tudják meg az emberek, amíg a prófécia be nem teljesedik; írd le hát a szavakat, melyeket mondani fogok.\n\n10 És ezek a szavak: Íme, a bennem lévő kinyilatkoztatás lelke szerint úgy látom, hogy pontosan ez a nép, a nefiták, hitetlenségbe fognak süllyedni négyszáz évvel azután, hogy Jézus Krisztus kinyilvánítja magát nekik.\n\n11 Igen, és akkor háborúkat, döghalált, igen, éhínséget és vérontást látnak majd, egészen addig, míg ki nem pusztul Nefi népe –\n\n12 Igen, és ez azért lesz, mert hitetlenségbe süllyednek, és sötét cselekedetekbe, és szemérmetlenségekbe és mindenféle gonoszságokba esnek; igen, azt mondom neked, hogy azért, mert oly nagy világosság és tudás ellenére követnek el bűnt, igen, azt mondom neked, hogy attól a naptól kezdve még a negyedik nemzedék sem múlik el azelőtt, hogy ez a nagy gonoszság bekövetkezne.\n\n13 És amikor eljön ez a nagy nap, íme, nagyon hamar eljön annak ideje, hogy azokat, akiket most, vagyis azok magját, akiket most Nefi népe közé számlálják, nem fogják többé Nefi népe közé számlálni.\n\n14 De aki megmarad és nem pusztul el azon a nagy és félelmetes napon, azokat mind a lámániták közé számlálják majd, és olyanokká lesznek, mint ők, néhány kivételével, akiket az Úr tanítványainak fognak nevezni; és őket egészen addig üldözik majd a lámániták, míg ki nem pusztulnak. És most, a gonoszság miatt fog beteljesedni ez a prófécia.\n\n15 És most lőn, hogy miután Alma elmondta ezeket a dolgokat Hélamánnak, megáldotta őt, és a többi fiait is; és a földet is megáldotta az igazlelkűeknek.\n\n16 És azt mondta: Így szól az Úristen – Átkozott legyen a föld, igen, ez a föld, minden nemzet, nemzetség, nyelv és nép számára, mely gonoszt tesz, hogy elpusztuljon, amikor teljesen megérett; és úgy lesz, amint azt megmondtam; mert ez Isten átka és áldása ezen a földön, mert az Úr a legcsekélyebb mértékű elnézéssel sem tekinthet a bűnre.\n\n17 És most, miután Alma elmondta ezeket a szavakat, megáldotta az egyházat. Igen, mindazokat, akik attól az időtől fogva erősen állnak a hitben.\n\n18 És miután Alma ezt megtette, elment Zarahemla földjéről, mintha Melek földjére ment volna. És lőn, hogy többé nem hallottak felőle; és a haláláról vagy a temetéséről sem tudunk.\n\n19 Íme, azt tudjuk, hogy igazlelkű ember volt; és az egyházban elterjedt az a mondás, hogy a Lélek ragadta fel, vagyis az Úr keze temette el úgy, mint Mózest. De íme, a szentírások azt mondják, hogy Mózest magához vette az Úr; és mi azt feltételezzük, hogy Almát is befogadta, amikor a Lélek által odavitetett, és ezért nem tudunk semmit a haláláról és a temetéséről.\n\n20 És most, a bírák Nefi népe feletti uralma tizenkilencedik évének kezdetén lőn, hogy Hélamán elment a nép közé, hogy prédikálja nekik az igét.\n\n21 Mert íme, a lámánitákkal folytatott háborúik, és a nép közötti sok kis széthúzás és zavargás miatt szükségessé vált, hogy prédikálják közöttük Isten szavát, igen, és hogy egyházszerte szabályozzák a rendet.\n\n22 Hélamán és testvérei elindultak tehát, hogy az egész országban ismét megalapítsák az egyházat, igen, minden városban szerte az egész országban, melyet Nefi népe birtokolt. És lőn, hogy papokat és tanítókat neveztek ki szerte az egész országban, minden gyülekezet fölé.\n\n23 És most lőn, hogy miután Hélamán és testvérei papokat és tanítókat neveztek ki a gyülekezetek fölé, széthúzás támadt közöttük, és nem akarták megszívlelni Hélamánnak és testvéreinek a szavait.\n\n24 Hanem szívükben felemelkedve gőgösek lettek, rendkívül nagy vagyonuk miatt; vagyonosakká lettek tehát a saját szemükben, és nem voltak hajlandók megszívlelni azok szavait, hogy járjanak egyenes derékkal Isten előtt.\n\n", "alma 46": "[center][font_size=26]46. Fejezet[/font_size][/center]\n\n[i]Amalikiás ármánykodással király akar lenni – Moróni felemeli a szabadság zászlaját – Összegyűjti a népet, hogy védjék meg vallásukat – Az igaz hívőket keresztényeknek hívják – József maradéka megőriztetik – Amalikiás és a szakadárok Nefi földjére menekülnek – Azokat, akik nem támogatják a szabadság ügyét, megölik. Mintegy Kr.e. 73–72.[/i]\n\n1 És lőn, hogy mindazok, akik nem akartak Hélamán és testvérei szavaira hallgatni, testvéreik ellen gyülekeztek.\n\n2 És most íme, olyan rendkívül haragosak voltak, hogy elhatározták a megölésüket.\n\n3 Most a testvéreikre haragvók vezetője egy nagy és erős ember volt; és Amalikiás volt a neve.\n\n4 És Amalikiás szeretett volna király lenni; és azok az emberek, akik haragosak voltak, szintén azt szerették volna, hogy a királyuk legyen; és ezek nagyobb része az ország alacsonyabb bírái közül került ki, és hatalomra törekedtek.\n\n5 És Amalikiás hízelgései vezették őket, hogy ha támogatják és királyukká teszik meg őt, akkor ő majd uralkodókat csinál belőlük a nép felett.\n\n6 Így vezette őket Amalikiás széthúzásokhoz, Hélamán és testvérei prédikálása ellenére, igen, az egyház iránti rendkívül nagy gondoskodásuk ellenére, mert főpapok voltak az egyház felett.\n\n7 És sokan voltak az egyházban, akik hittek Amalikiás hízelgő szavainak, elszakadtak tehát, még az egyháztól is; és így rendkívül ingatagok és veszélyeztetettek voltak Nefi népének az ügyei, azon nagy győzelem ellenére, melyet a lámániták felett arattak, és nagy örvendezéseik ellenére amiatt, hogy kiszabadította őket az Úr keze.\n\n8 Így látjuk, mily gyorsan felejtkeznek el az emberek gyermekei az Úrról, Istenükről, igen, mily gyorsan tesznek gonoszságot, és vezeti őket félre a gonosz.\n\n9 Igen, és azt a nagy gonoszságot is látjuk, amit egy nagyon gonosz ember elő tud idézni az emberek gyermekei között.\n\n10 Igen, látjuk, hogy Amalikiás, mivel a ravasz fortélyok embere, és a sok hízelgő szó embere volt, sok ember szívét félrevezette, hogy gonoszságot műveljenek; igen, és hogy Isten egyházának elpusztítására, valamint azon szabadság alapjának elpusztítására törekedjenek, melyet Isten megadott nekik, vagyis amely áldást az igazlelkűeknek küldött el Isten a föld színére.\n\n11 És most lőn, hogy amikor Moróni, aki a nefiták seregeinek főparancsnoka volt, hallott ezekről a széthúzásokról, megharagudott Amalikiásra.\n\n12 És lőn, hogy megszaggatta a köpenyét; és vette annak egy darabját, és ráírta: Emlékeztetőül Istenünkre, vallásunkra és szabadságunkra, és békénkre, asszonyainkra és gyermekeinkre – és felerősítette egy rúd végére.\n\n13 És felerősítette sisakját, és mellvértjét, és pajzsait, és a derekára csatolta a fegyverzetét; és vette a rudat, melynek végén ott volt megszaggatott köpenye, (és a szabadság zászlajának nevezte azt) és földig hajtotta magát, és buzgón imádkozott Istenéhez azért, hogy a szabadság áldásai nyugodjanak a testvérein mindaddig, amíg lesz a keresztényeknek egy csapata, mely megmarad, hogy birtokolja a földet –\n\n14 Mert így nevezték mindazokat, akik igazán hittek Krisztusban, akik Isten egyházához tartoztak – azok, akik nem tartoztak az egyházhoz.\n\n15 És azok, akik az egyházhoz tartoztak, hűségesek voltak; igen, mindazok, akik igazán hittek Krisztusban, örömmel vették magukra Krisztus nevét, vagyis a keresztény nevet, amint őket nevezték, hitük miatt Krisztusban, aki el fog jönni.\n\n16 És ezért Moróni ez alkalommal azért imádkozott, hogy a keresztények, vagyis az ország szabadságának ügye nyerjen kegyet.\n\n17 És lőn, hogy miután kiöntötte Istennek a lelkét, megnevezte mindazon földeket, melyek a Pusztaság földjétől délre voltak, igen, egyszóval minden földet, északon és délen is – választott földnek nevezte, és a szabadság földjének.\n\n18 És így szólt: Isten mindaddig biztosan nem fogja engedni, hogy minket, akiket azért vetnek meg, mert Krisztus nevét magunkra vesszük, letiporjanak és elpusztítsanak, amíg saját vétkeinkkel magunkra nem vonjuk ezt.\n\n19 És miután Moróni elmondta ezeket a szavakat, elment a nép közé, ruházatának leszakított darabját lengetve a levegőben, hogy mindenki lássa az írást, melyet a leszakított darabra írt, és hangos szóval kiáltott, mondván:\n\n20 Íme, akik hajlandók támogatni ezt az eszmét ezen a földön, azok jöjjenek elő az Úr erejével, és lépjenek szövetségre, hogy fenntartják jogaikat és vallásukat, hogy az Úristen megáldhassa őket.\n\n21 És lőn, hogy miután Moróni kihirdette ezeket a szavakat, íme, mindenfelől futva jött a nép derekukra csatolt fegyverzettel, megszaggatván köntösüket annak jegyében, vagy annak szövetségeként, hogy nem hagyják el az Urat, Istenüket; vagy más szavakkal, ha áthágnák Isten parancsolatait, vagy ha vétekbe esnének, és szégyellenék magukra venni Krisztus nevét, akkor úgy szaggassa meg őket az Úr, ahogyan ők is megszaggatták a köntösüket.\n\n22 Most ez volt az a szövetség, melyet kötöttek, és Moróni lábaihoz vetették a köntöseiket, mondván: Szövetséget kötünk Istenünkkel, hogy éppen úgy pusztuljunk el, ahogyan testvéreink az északi földön, ha vétekbe esünk; igen, ellenségeink lábai elé vethet minket, éppen úgy, ahogyan lábaid elé vetettük a köntöseinket, hogy láb alá tapossanak, ha vétekbe esünk.\n\n23 Moróni azt mondta nekik: Íme, mi Jákób magjának a maradéka vagyunk; igen, és József magjának a maradéka, akinek köpenyét sok darabra szaggatták a testvérei; igen, és most íme, emlékezzünk Isten parancsolatainak a megtartására, különben megszaggatják köntösünket a testvéreink, és börtönbe vetnek, vagy eladnak vagy megölnek minket.\n\n24 Igen, József maradékaként őrizzük meg szabadságunkat; igen, emlékezzünk Jákób halála előtti szavaira, mert íme, ő látta, hogy József köpenye maradékának megőriztetett egy darabja és nem foszlott szét. És ő azt mondta: Éppen úgy, ahogy fiam köntösének megőriztetett ez a maradéka, úgy fogja Isten keze fiam magjának egy maradékát is megőrizni és magához venni, míg József magjának maradéka elpusztul, éppen úgy, mint ezen köntös maradéka.\n\n25 Most íme, ez bánattal tölti el a lelkemet; mindazonáltal öröme van lelkemnek a fiamban, magjának azon része miatt, mely Istenhez kerül.\n\n26 Most íme, ez volt Jákób beszéde.\n\n27 És most ki tudja, hogy József magjának nem azon maradéka fog-e majd úgy elpusztulni, mint a köpenye, akik elszakadtak tőlünk? Igen, és méghozzá mi magunk leszünk ezek, ha nem állunk erősen a Krisztusba vetett hitben.\n\n28 És most lőn, hogy miután Moróni elmondta ezeket a szavakat, elment, és az ország minden olyan részébe is elküldetett, ahol széthúzások voltak, és összegyűjtötte mindazon embereket, akik fenn szerették volna tartani a szabadságukat, hogy ellenálljanak Amalikiásnak és azoknak, akik elszakadtak, akiket amalikiásitáknak hívtak.\n\n29 És lőn, hogy amikor Amalikiás látta, hogy Moróni népe számosabb, mint az amalikiásiták – és azt is látta, hogy népe kétkedik azon ügy igazságosságában, melyre vállalkoztak – attól tartva tehát, hogy nem ér célt, vette népe közül azokat, akik erre hajlandóak voltak, és elment Nefi földjére.\n\n30 Most, Moróni úgy gondolta, nem ajánlatos, hogy a lámániták még több erősítést kapjanak; úgy gondolta tehát, hogy elvágja Amalikiás népének útját, vagyis fogja és visszahozza őket, és megöli Amalikiást; igen, mert tudta, hogy haragra serkentené ellenük a lámánitákat, és harcra indítaná őket ellenük; és tudta, hogy Amalikiás azért tenné meg ezt, hogy elérje céljait.\n\n31 Moróni úgy gondolta tehát, ajánlatos, hogy vegye a seregeit, akik összegyűltek, és felfegyverezték magukat, és szövetségre léptek, hogy megtartják a békét – és lőn, hogy vette seregét, és sátraival kivonult a vadonba, hogy elvágja Amalikiás útját a vadonban.\n\n32 És lőn, hogy úgy tett, ahogyan azt szerette volna, és elvonult a vadonba, és megelőzte Amalikiás seregeit.\n\n33 És lőn, hogy Amalikiás néhány emberével elmenekült, a maradék azonban Moróni kezére került, és visszavitték őket Zarahemla földjére.\n\n34 Most Moróninak, mivel olyan ember volt, akit a főbírák és a nép hangja jelölt ki, tetszése szerint hatalma volt a nefiták seregei felett, hogy felhatalmazást teremtsen és gyakoroljon felettük.\n\n35 És lőn, hogy megölette azokat az amalikiásitákat, akik nem voltak hajlandók szövetségre lépni, hogy támogatni fogják a szabadság ügyét, hogy fenn fognak tartani egy szabad kormányt; és csak kevesen voltak azok, akik elutasították a szabadság szövetségét.\n\n36 És lőn, hogy az egész országban, melyet a nefiták birtokoltak, minden toronyra felvonatta a szabadság zászlaját. Így ültette el Moróni a szabadság zászlaját a nefiták között.\n\n37 És kezdett ismét béke lenni az országban; és így majdnem a bírák uralma tizenkilencedik évének végéig fenntartották a békét az országban.\n\n38 És Hélamán és a főpapok is rendet tartottak az egyházban; igen, méghozzá négy éven át nagy béke és öröm volt az egyházban.\n\n39 És lőn, hogy sokan voltak, akik abban a szilárd hitben haltak meg, hogy az Úr Jézus Krisztus megváltotta a lelküket; és így örvendezve távoztak a világból.\n\n40 És voltak néhányan, akik lázaktól haltak meg, amelyek az év bizonyos időszakaiban nagyon gyakoriak voltak az országban – de nem olyan nagy mértékben a lázaktól, mivel sok olyan kitűnő minőségű növény és gyökér volt, melyet Isten azért készített, hogy elhárítsa azon betegségek okát, amelyeknek az emberek az éghajlat miatt voltak kitéve –\n\n41 De sokan voltak, akik idős kor miatt haltak meg; és akik a Krisztusba vetett hitben haltak meg, azok boldogok őbenne, ahogyan azt szükségképpen feltételeznünk kell.\n\n", "alma 47": "[center][font_size=26]47. Fejezet[/font_size][/center]\n\n[i]Amalikiás árulás, gyilkosság és ármánykodás útján lesz a lámániták királya – A nefita elszakadók gonoszabbak és kegyetlenebbek, mint a lámániták. Mintegy Kr.e. 72.[/i]\n\n1 Most visszatérünk a feljegyzésünkben Amalikiáshoz és azokhoz, akik vele együtt a vadonba menekültek. Mert íme, fogta azokat, akik elmentek vele, és felment Nefi földjére a lámániták közé, és haragra serkentette a lámánitákat Nefi népe ellen, olyannyira, hogy a lámániták királya kiáltványt küldött szét szerte az egész országába, minden népe közé, hogy ismét gyűljenek össze, és menjenek harcolni a nefiták ellen.\n\n2 És lőn, hogy miután a kiáltvány elment közéjük, ők rendkívül féltek; igen, féltek megharagítani a királyt, és attól is féltek, hogy ha harcba mennek a nefiták ellen, akkor elveszítik az életüket. És lőn, hogy nem akartak, vagyis a legnagyobb részük nem akart engedelmeskedni a király parancsainak.\n\n3 És most lőn, hogy a király felháborodott az engedetlenségükön. Amalikiásnak adta tehát a parancsnokságot seregének azon része felett, mely engedelmeskedett a parancsainak, és megparancsolta neki; menjen és kényszerítse őket fegyverbe.\n\n4 Most íme, ez volt Amalikiás vágya; mert ő nagyon körmönfont ember volt, ami a gonosztetteket illeti, tervet szőtt tehát a szívében a lámániták királyának trónfosztására.\n\n5 És most megkapta a parancsnokságot a lámániták azon része felett, akik kedvelték a királyt; és meg akarta nyerni azok kegyét, akik nem engedelmeskedtek; elment tehát az Onidának nevezett helyre, mert ide menekültek el a lámániták; mivel felfedezték a sereg jövetelét, és feltételezték, hogy azért jönnek, hogy elpusztítsák őket, elmenekültek tehát Onidába, a fegyverkezés helyére.\n\n6 És kijelöltek egy férfit, hogy király és vezető legyen felettük, mivel szilárd elhatározással eldöntötték az elméjükben, hogy nem fogják őket rákényszeríteni, hogy a nefiták ellen menjenek.\n\n7 És lőn, hogy harcra készen összegyűltek azon hegy tetején, melyet Antipásnak neveztek.\n\n8 Most Amalikiásnak nem volt szándékában a király parancsai szerint megütközni velük; de íme, az volt a szándéka, hogy elnyeri a lámániták seregeinek kegyét, hogy az élükre helyezhesse magát, hogy megfoszthassa trónjától a királyt és birtokba vehesse a királyságot.\n\n9 És íme, lőn, hogy meghagyta seregének, hogy verjék fel sátraikat abban a völgyben, mely közel volt Antipás hegyéhez.\n\n10 És lőn, hogy amikor éjszaka lett, titkos követséget küldött Antipás hegyére, és azt kívánta, hogy a hegyen lévők vezére, akinek Lehonti volt a neve, jöjjön le a hegy lábához, mert beszélni kívánt vele.\n\n11 És lőn, hogy amikor Lehonti megkapta az üzenetet, nem mert lemenni a hegy lábához. És lőn, hogy Amalikiás ismét küldött hozzá, másodszor is, kérvén tőle, hogy jöjjön le. És lőn, hogy Lehonti nem akart és ő harmadszor is küldött.\n\n12 És lőn, hogy amikor Amalikiás rájött, hogy nem tudja rávenni Lehontit, hogy lejöjjön a hegyről, akkor ő ment fel a hegyre, Lehonti táborának a közelébe; és ismét, negyedszer is elküldte Lehontinak az üzenetét, és kérte, hogy jöjjön le, és hozza magával a testőreit.\n\n13 És lőn, hogy amikor Lehonti testőreivel lejött Amalikiáshoz, Amalikiás azt kérte tőle, hogy éjnek idején jöjjön le seregével, és vegye körül táboraikban azokat az embereket, akik felett parancsnokságot adott neki a király, és azt mondta neki, hogy Lehonti kezébe adja őket, ha az megteszi őt (Amalikiást) az egész sereg alvezérének.\n\n14 És lőn, hogy Lehonti lejött az embereivel, és bekerítette Amalikiás embereit, úgyhogy amire azok napfelkeltekor felébredtek, Lehonti csapatai már be is kerítették őket.\n\n15 És lőn, hogy amikor látták, hogy be vannak kerítve, könyörögtek Amalikiásnak, hogy engedje meg, hogy testvéreikhez csatlakozzanak, hogy ne pusztuljanak el. És pont ez volt az a dolog, amit Amalikiás akart.\n\n16 És lőn, hogy a király parancsai ellenére átadta az embereit. Most ez volt az a dolog, amit Amalikiás akart, hogy véghezvihesse terveit a király trónfosztását illetően.\n\n17 Most, szokás volt a lámániták között, hogy ha megölték a fővezérüket, akkor az alvezért jelölték ki, hogy fővezér legyen.\n\n18 És lőn, hogy Amalikiás egyik szolgájával apránként mérget adatott Lehontinak addig, amíg az meg nem halt.\n\n19 Most, amikor Lehonti halott volt, a lámániták Amalikiást jelölték ki, hogy vezérük és főparancsnokuk legyen.\n\n20 És lőn, hogy Amalikiás (mivel elnyerte, amire vágyott) seregeivel bevonult Nefi földjére, Nefi városába, mely a főváros volt.\n\n21 És a király kijött a testőreivel, hogy találkozzon vele, mert feltételezte, hogy Amalikiás teljesítette parancsait, és hogy Amalikiás azért gyűjtött össze ilyen nagy sereget, hogy harcolni menjen a nefiták ellen.\n\n22 De íme, amint a király kijött, hogy találkozzon vele, Amalikiás előre küldte a szolgáit, hogy találkozzanak a királlyal. És elmentek és meghajtották magukat a király előtt, mintha tisztelnék őt a nagysága miatt.\n\n23 És lőn, hogy a király kinyújtotta a kezét, hogy a béke jegyében felemelje őket, amint az szokás volt a lámánitáknál, mely szokást a nefitáktól vettek át.\n\n24 És lőn, hogy miután az elsőt a földről felemelte, íme, az szíven szúrta a királyt; és a király a földre rogyott.\n\n25 Most a király szolgái elmenekültek; és Amalikiás szolgái felkiáltottak, mondván:\n\n26 Íme, a király szolgái szíven szúrták őt, a király lerogyott, és ők elmenekültek; íme, gyertek és lássátok.\n\n27 És lőn, hogy Amalikiás megparancsolta, hogy vonuljanak előre a csapatai, és nézzék meg, hogy mi történt a királlyal; és amikor a helyszínre értek, és vérében fekve találták a királyt, akkor Amalikiás úgy tett, mintha fel lenne háborodva, és így szólt: Aki szerette a királyt, az menjen és üldözze a szolgáit, hogy meg lehessen ölni őket.\n\n28 És lőn, hogy e szavak hallatára azok, akik szerették a királyt, mind előrejöttek és üldözőbe vették a király szolgáit.\n\n29 Most, amikor a király szolgái látták a sereget, mely üldözte őket, ismét megijedtek és a vadonba menekültek, és átjöttek Zarahemla földjére és csatlakoztak Ammon népéhez.\n\n30 És az őket üldöző sereg visszatért, mivel hiába üldözték őket; és így Amalikiás ármánykodásával megnyerte a nép szívét.\n\n31 És lőn, hogy másnap seregeivel bement Nefi városába, és birtokba vette a várost.\n\n32 És most lőn, hogy miután a királyné meghallotta, hogy megölték a királyt – mert Amalikiás követséget küldött a királynéhoz, értesítve őt, hogy a királyt megölték a szolgái, hogy ő üldözőbe vette őket a seregével, de hiába, és hogy azok elszöktek –\n\n33 Szóval, miután a királyné megkapta ezt az üzenetet, elküldött Amalikiáshoz, és kérte tőle, hogy kímélje meg a város lakosságát; és azt is kérte tőle, hogy jöjjön be hozzá; és azt is kérte tőle, hogy hozzon magával tanúkat, hogy tanúskodjanak a király halálát illetően.\n\n34 És lőn, hogy Amalikiás ugyanazt a szolgát vitte magával, aki a királyt megölte, és még azokat, akik vele voltak, és bementek a királynéhoz, arra a helyre, ahol ült; és mindannyian bizonyságot tettek neki arról, hogy saját szolgái ölték meg a királyt; és még ezt mondták: Elmenekültek; nem tanúskodik-e ez ellenük? És így megnyugtatták a királynét a király halálát illetően.\n\n35 És lőn, hogy Amalikiás a királyné kegyét kereste, és feleségül vette őt; és így ármánykodásával és ravasz szolgáinak segítségével megkaparintotta a királyságot; igen, az egész országban elismerték királynak, a lámániták összes népe között, akik a lámánitákból, és a lemuelitákból, és az ismáelitákból, és mind a nefitáktól elszakadókból álltak, akik Nefi uralmától mostanáig elpártoltak.\n\n36 Most, ezeknek az elszakadóknak ugyanabban a tanításban és ugyanazokban a felvilágosításokban volt részük, mint a nefitáknak. Igen, ugyanúgy tanították őket az Úr ismeretére. Mindazonáltal – és ezt furcsa elmondani – nem sokkal az elpártolásuk után makacsabbak és megátalkodottabbak, és vadabbak, gonoszabbak és kegyetlenebbek lettek, mint a lámániták – magukba szívva a lámániták hagyományait; átadva magukat a henyélésnek és mindenféle szemérmetlenségnek; igen, teljesen elfelejtkezve az Úrról, Istenükről.\n\n", "alma 48": "[center][font_size=26]48. Fejezet[/font_size][/center]\n\n[i]Amalikiás a lámánitákat a nefiták ellen uszítja – Moróni felkészíti népét a keresztények ügyének megvédésére – Isten hatalmas embere ő, aki örül a függetlenségnek és a szabadságnak. Mintegy Kr.e. 72.[/i]\n\n1 És most lőn, hogy amint Amalikiás megszerezte magának a királyságot, elkezdte Nefi népe ellen lelkesíteni a lámániták szívét; igen, embereket jelölt ki arra, hogy tornyaikból a nefiták ellen beszéljenek a lámánitáknak.\n\n2 És így lelkesítette szívüket a nefiták ellen, olyannyira, hogy a bírák uralmának tizenkilencedik évének vége felé, mivel eddig véghezvitte a terveit, igen, mivel királlyá tették meg a lámániták felett, szeretett volna az egész országban uralkodni, igen, és minden olyan nép felett, mely az országban volt, a nefiták felett éppen úgy, mint a lámániták felett.\n\n3 Véghezvitte tehát a tervét, mert megkeményítette a lámániták szívét, és elvakította az elméjüket, és haragra serkentette őket, olyannyira, hogy népes sereget gyűjtött össze, hogy harcba menjen a nefiták ellen.\n\n4 Mert emberei számának nagysága miatt eltökélte magában, hogy legyőzi a nefitákat és rabságba hajtja őket.\n\n5 És így főkapitányokat nevezett ki a zorámiták közül, mivel ők ismerték legjobban a nefiták erejét, és a menedékhelyeiket, és városaik leggyengébb részeit; őket nevezte ki tehát főkapitányoknak a seregei fölé.\n\n6 És lőn, hogy felszedték a táborukat, és Zarahemla földje felé indultak a vadonban.\n\n7 Most lőn, hogy míg Amalikiás ilyen módon ármánykodással és megtévesztéssel hatalomhoz jutott, addig Moróni viszont arra készítette fel a nép elméjét, hogy legyenek hűségesek az Úrhoz, Istenükhöz.\n\n8 Igen, megerősítette a nefiták seregeit, kis erődöket, vagyis menedékhelyeket emeltetett; körbe földsáncokat hányva, hogy körülzárja a seregeit, és kőfalakat is építtetett, hogy körülvegye őket, körbe a városaik és földjeik határán; igen, az egész ország körül.\n\n9 És a leggyengébb erődítményeikbe nagyobb számú embert helyezett; és így erősítette meg és tette erősebbé a nefiták által birtokolt földet.\n\n10 És így készült fel szabadságuk, és földjeik, és asszonyaik, és gyermekeik és a béke fenntartására, hogy az Úrnak, Istenüknek élhessenek és fenntarthassák azt, amit ellenségeik a keresztények ügyének neveztek.\n\n11 És Moróni erős és hatalmas ember volt; tökéletes felfogással bíró ember. Igen, olyan ember, aki nem gyönyörködött a vérontásban; olyan ember, akinek lelke hazája függetlenségében és szabadságában, valamint testvéreinek a fogságtól és a rabságtól való mentességében lelte örömét.\n\n12 Igen, olyan ember, akinek szíve hálától duzzadt Istene iránt, azért a sok kiváltságért és áldásért, amivel népét elhalmozta; olyan ember, aki népe jólétéért és biztonságáért rendkívül sokat fáradozott.\n\n13 Igen, olyan ember volt, aki szilárd volt a Krisztusba vetett hitben, és esküvel fogadta, hogy még saját vére árán is megvédi népét, jogait és országát, és vallását.\n\n14 Most, a nefitákat arra tanították, hogy védjék meg magukat az ellenségeik ellen, még vérontással is, ha arra van szükség; igen, és arra is tanították őket, hogy sohase támadjanak, igen, soha senkire kardot ne emeljenek, hacsak nem ellenségre azért, hogy megóvják az életüket.\n\n15 És hittek benne, hogy ezt téve Isten meg fogja adni nekik, hogy boldoguljanak azon a földön, vagyis más szavakkal, hogy ha hűek Isten parancsolatainak a megtartásában, akkor ő meg fogja adni nekik, hogy boldoguljanak azon a földön; igen, figyelmeztetni fogja őket arra, hogy meneküljenek, vagy arra, hogy készüljenek háborúra, aszerint, hogy milyen veszélyben vannak;\n\n16 És abban is, hogy Isten tudatni fogja velük, hova menjenek, hogy megvédjék magukat az ellenségeikkel szemben, és ezáltal az Úr meg fogja szabadítani őket; és ebben hitt Moróni, és szíve örvendezett ebben; nem a vér ontásában, hanem a jó cselekvésében, népe megóvásában, igen, Isten parancsolatainak a betartásában, igen, és a gonoszságnak történő ellenállásban.\n\n17 Igen, bizony, bizony mondom nektek, hogy ha minden ember olyan lett volna, és olyan volna, és mindig is olyan lenne, mint Moróni, akkor íme, örökre megrázkódna a pokol hatalma; igen, az ördögnek soha többé nem lenne hatalma az emberek gyermekeinek szíve felett.\n\n18 Íme, olyan ember volt ő, mint Móziás fia, Ammon, és mint Móziás többi fiai, igen, és mint Alma és az ő fiai, mert ők mind Isten emberei voltak.\n\n19 Most íme, Hélamán és testvérei sem tettek kisebb szolgálatot a népnek, mint Moróni; mert Isten szavát prédikálták, és minden olyan embert megkereszteltek a bűnbánatra, aki hajlandó volt hallgatni a szavaikra.\n\n20 És így indultak el, és szavaik miatt megalázkodtak az emberek, olyannyira, hogy nagyon kegyeltek voltak az Úr előtt, és így mentesek voltak az egymás közötti háborúktól és viszálykodásoktól, igen, méghozzá négy éven át.\n\n21 De amint mondtam, a tizenkilencedik év vége felé, igen, az egymás közötti békesség ellenére, vonakodva rákényszerültek, hogy hadakozzanak testvéreikkel, a lámánitákkal.\n\n22 Igen, egyszóval sok éven át nem szűntek háborúik a lámánitákkal, annak ellenére, hogy nagyon vonakodtak ettől.\n\n23 Most, sajnáltak fegyvert fogni a lámániták ellen, mert nem gyönyörködtek a vérontásban; igen, és ez még nem minden – sajnáltak volna eszközei lenni oly sok testvérüknek erről a világról az örökkévaló világba történő átküldésének úgy, hogy nincsenek felkészülve az Istenükkel való találkozásra.\n\n24 Mindazonáltal nem engedhették meg életük kioltását, hogy asszonyaikat és gyermekeiket lemészárolja azok barbár kegyetlensége, akik egykor testvéreik voltak, igen, és elszakadtak az egyházuktól, és otthagyták őket, és elmentek, hogy elpusztítsák őket úgy, hogy a lámánitákhoz szegődnek.\n\n25 Igen, mindaddig nem tudták volna elviselni, hogy nefita vér felett örvendjenek testvéreik, míg volt valaki is, aki betartja Isten parancsolatait, mert az volt az Úr ígérete, hogy ha betartják a parancsolatait, akkor boldogulni fognak azon a földön.\n\n", "alma 49": "[center][font_size=26]49. Fejezet[/font_size][/center]\n\n[i]A beözönlő lámániták nem tudják bevenni Ammoniha és Noé megerősített városait – Amalikiás Istent átkozza és megesküszik, hogy iszik Moróni véréből – Hélamán és testvérei folytatják az egyház megerősítését. Mintegy Kr.e. 72.[/i]\n\n1 És most lőn, a tizenkilencedik év tizenegyedik hónapjában, a hónap tizedik napján, hogy meglátták a lámániták seregeit Ammoniha földje felé közeledni.\n\n2 És íme, a város újjá volt építve, és Moróni egy sereget helyezett el a város határában, és ők körbe földsáncot vetettek, hogy az pajzsként szolgáljon nekik a lámániták nyilai és kövei ellen; mert íme, azok kövekkel és nyilakkal harcoltak.\n\n3 Íme, azt mondtam, Ammoniha városát újjáépítették. Azt mondom nektek, igen, részben újjáépítették; és a lámániták, mivel egyszer már a nép gonoszsága miatt lerombolták, azt feltételezték, hogy most is könnyű zsákmány lesz majd nekik.\n\n4 De íme, mily nagy volt a csalódásuk; mert íme, a nefiták földsáncot emeltek maguk körül, amely olyan magas volt, hogy a lámániták nem tudták köveiket és nyilaikat úgy rájuk vetni, hogy azoknak bármi hatása is lett volna, és megtámadni is csak a bejáratnál tudták őket.\n\n5 Most, ekkor a lámániták főkapitányai rendkívül meglepődtek a nefiták bölcsességén, hogy ilyen biztonságot nyújtó helyeket készítettek.\n\n6 Most a lámániták vezérei azt gondolták, embereik számának nagysága miatt, igen, azt gondolták, hogy kiváltságukban áll majd úgy törni rájuk, ahogyan azt addig tették; igen, és pajzsokkal, és mellvértekkel is felkészültek; és bőrruhákkal is felkészültek, igen, nagyon vastag ruhákkal, hogy eltakarják a mezítelenségüket.\n\n7 És így felkészülve azt gondolták, hogy könnyen legyőzhetik és rabság igájának vethetik alá a testvéreiket, vagy tetszésük szerint megölhetik és legyilkolhatják őket.\n\n8 De íme, legnagyobb csodálkozásukra amazok fel voltak készülve ellenük, oly módon, amilyent Lehi gyermekei még sohasem láttak. Most úgy készültek fel a lámániták ellen, hogy Moróni utasításai szerint harcoljanak.\n\n9 És lőn, hogy a lámániták, vagyis az amalikiásiták, rendkívül meglepődtek azon, hogy miként készültek fel a háborúra.\n\n10 Most, ha Amalikiás király seregének élén lejött volna Nefi földjéről, akkor talán meghagyta volna a lámánitáknak, hogy támadják meg a nefitákat Ammoniha városában; mert íme, ő nem törődött emberei vérével.\n\n11 De íme, Amalikiás maga nem jött le harcolni. És íme, főkapitányai nem merték Ammoniha városában megtámadni a nefitákat, mert Moróni megváltoztatta a dolgok menetét a nefiták között, olyannyira, hogy a lámániták csalódottak voltak azok visszavonulásra való helyei miatt, és nem tudtak rájuk törni.\n\n12 Visszahúzódtak tehát a vadonba, vették a táborukat, és Noé földje felé vonultak, azt feltételezvén, hogy az a következő legjobb hely számukra arra, hogy a nefiták ellen jöjjenek.\n\n13 Mert nem tudták, hogy Moróni megerősítette, vagyis biztonságot adó erődítményeket építtetett minden városnak, körös-körül az egész országban; szilárd elhatározással vonultak tehát Noé földje felé; igen, főkapitányaik előreléptek és esküt tettek, hogy el fogják pusztítani azon város népét.\n\n14 De íme, meglepetésükre Noé városa, amely addig gyenge hely volt, Moróni eszközei által erős lett, igen, olyannyira, hogy meghaladta Ammoniha városának erejét.\n\n15 És most íme, ez bölcs dolog volt Morónitól; mert ő azt gondolta, hogy meg fognak riadni Ammoniha városánál; és mivel addig Noé városa volt az ország leggyengébb pontja, tehát oda mennek majd harcolni; és úgy is történt, ahogyan azt szerette volna.\n\n16 És íme, Moróni Lehit nevezte ki főkapitánynak azon város emberei felett; és ez ugyanaz a Lehi volt, aki a Sidon folyótól keletre lévő völgyben már harcolt a lámánitákkal.\n\n17 És most íme lőn, hogy amikor a lámániták megtudták, hogy Lehi a város parancsnoka, megint csak csalódottak voltak, mert rendkívül féltek Lehitől; mindazonáltal főkapitányaik esküvel fogadták vala, hogy megtámadják a várost; felvonultatták tehát a seregeiket.\n\n18 Most íme, a lámániták semmilyen más úton nem juthattak be a nefiták biztonságot nyújtó erődítményeibe, csakis a bejáraton keresztül, a felhányt földsánc magassága, és azon árok mélysége miatt, melyet körbe ástak, a bejárat kivételével.\n\n19 És így a nefiták fel voltak készülve rá, hogy kövek és nyilak hajításával mindazokat elpusztítsák, akik megpróbálnak felmászni, hogy bármely más úton bejussanak az erődítménybe.\n\n20 És így fel voltak készülve rá, igen, legerősebb embereik egy csoportja kardjaival és parittyáival, hogy mindazokat leterítsék, akik a bejáraton keresztül próbálnak bejutni a biztonságot nyújtó helyre; és így fel voltak készülve rá, hogy megvédjék magukat a lámániták ellen.\n\n21 És lőn, hogy a lámániták kapitányai felvitték seregeiket a bejárat elé, és hadakozni kezdtek a nefitákkal, hogy bejussanak a biztonságot nyújtó helyre; de íme, időről időre visszaűzték őket, olyannyira, hogy mérhetetlen öldökléssel ölték őket.\n\n22 Most, amikor rájöttek, hogy a bejáratnál nem tudnak a nefitákkal megbirkózni, elkezdték lebontani azok földsáncait, hogy utat nyissanak seregeiknek, hogy egyenlő eséllyel küzdhessenek; de íme, ezen kísérlet közben elsodorták őket a rájuk zúduló kövek és nyilak; és így, ahelyett, hogy az árkok a lehordott földsáncokkal teltek volna meg, majdhogynem megteltek halottaik és sebesültjeik testével.\n\n23 Így a nefiták teljesen felülkerekedtek az ellenségeiken; és így próbálták a lámániták elpusztítani a nefitákat, mindaddig, amíg minden főkapitányuk el nem esett; igen, és több mint ezren estek el a lámániták közül; míg a másik oldalon egyetlen lélek sem volt a nefiták között, aki elesett volna.\n\n24 Körülbelül ötvenen sebesültek meg azok közül, akik a bejáratnál ki voltak téve a lámániták nyilainak, de ezeket a pajzsok, mellvértek és sisakok védték, úgyhogy sebeik a lábaikon voltak, s közülük sok nagyon súlyos volt.\n\n25 És lőn, hogy amikor a lámániták látták, hogy főkapitányaikat mind megölték, elmenekültek a vadonba. És lőn, hogy visszatértek Nefi földjére, hogy nagy veszteségükről értesítsék a királyukat, Amalikiást, aki születése szerint nefita volt.\n\n26 És lőn, hogy ő rendkívül megharagudott a népére, mert nem érte el azt, amire vágyott a nefiták felett, nem vetette őket alá a rabság igájának.\n\n27 Igen, rendkívül fel volt háborodva, és átkozta Istent, és Morónit is, esküvel fogadva, hogy inni fog a véréből. És ez azért volt, mert Moróni azáltal, hogy előkészületeket tett népe biztonságára, betartotta Isten parancsolatait.\n\n28 És lőn, hogy a másik oldalon Nefi népe köszönetet mondott az Úrnak, Istenüknek, páratlan hatalmáért, amikor kiszabadította őket az ellenségeik kezéből.\n\n29 És így végződött a bírák Nefi népe feletti uralmának tizenkilencedik éve.\n\n30 Igen, és állandó béke volt közöttük, és rendkívül nagy virágzás az egyházban, figyelmük és szorgalmuk miatt Isten szava iránt, melyet Hélamán, és Siblon, és Koriánton, és Ammon és az ő fivérei hirdettek nekik. Igen, és mindazok, akiket Isten szent rendje által elrendeltek, meg lévén keresztelve a bűnbánatra, és elküldtek, hogy prédikáljanak a nép között.\n\n", "alma 50": "[center][font_size=26]50. Fejezet[/font_size][/center]\n\n[i]Moróni megerősíti a nefiták földjeit – Sok új várost építenek – Háborúk és pusztítások várnak a nefitákra gonoszságuk és utálatosságaik napjaiban – Teánkum megveri Moriántont és szakadárjait – Nefiha meghal, és fia, Pahorán tölti be a bírói széket. Mintegy Kr.e. 72–67.[/i]\n\n1 És most lőn, hogy Moróni nem hagyta abba a háborúra való készülődést, vagyis hogy megvédje népét a lámániták ellen; mert meghagyta, hogy seregei kezdjenek hozzá a bírák uralmának huszadik évének kezdetén, hogy minden város körül kezdjenek hozzá földsáncok emeléséhez, az egész országban, melyet a nefiták birtokoltak.\n\n2 És meghagyta, hogy ezen földsáncok tetején legyenek gerendák, igen, embermagasságú gerendaszerkezeteket építtetett, körbe a városok körül.\n\n3 És meghagyta, hogy ezekre a gerendaszerkezetekre, körbe a gerendákra építsenek cölöpökből egy keretet; és ezek erősek és magasak voltak.\n\n4 És tornyokat is emeltetett, melyek átnéztek ezen cölöpökből készült szerkezetek felett, és biztonságot nyújtó helyeket építtetett ezekre a tornyokra, hogy a lámániták kövei és nyilai ne bánthassák őket.\n\n5 És ezek úgy voltak elkészítve, hogy tetejükről erejükhöz mérten és tetszésük szerint köveket dobálhassanak, és megölhessék azt, aki megpróbálja megközelíteni a város falait.\n\n6 Így Moróni hadiszállásokat készített az ellenség jövetele ellen, minden város körül az egész országban.\n\n7 És lőn, hogy Moróni meghagyta, hogy seregei menjenek el a keleti vadonba; igen, és ők elmentek és a keleti vadonban lévő összes lámánitát kiűzték a saját földjeikre, melyek Zarahemla földjétől délre voltak.\n\n8 És Nefi földje egyenes vonalban húzódott a keleti tengertől a nyugatiig.\n\n9 És lőn, hogy amikor Moróni a lámánitákat mind kiűzte a keleti vadonból, amely északra volt az ő birtokukban lévő földektől, akkor meghagyta, hogy a Zarahemla földjén és a környező földeken lévő lakosok menjenek el a keleti vadonba, egészen a tengerparti határvidékig, és birtokolják a földet.\n\n10 És seregeket is elhelyezett délen, birtokaik határában, és meghagyta nekik, hogy emeljenek erődítményeket, hogy seregeik és népük biztonságban lehessen ellenségeik kezétől.\n\n11 És így elvágta a lámániták minden hadiszállását a keleti vadonban, igen, és nyugaton is, megerősítve a nefiták és a lámániták közötti vonalat, Zarahemla földje és Nefi földje között, a nyugati tengertől, a Sidon folyó forrása felé haladva – és a nefiták tetszésük szerint birtokolták az egész északi földet, igen, méghozzá az egész földet, mely a Bőség földjétől északra volt.\n\n12 Így igyekezett Moróni, biztos védelmet nyújtó munkálatai folytán, naponta gyarapodó seregével elvágni a lámániták erejét és hatalmát az általuk birtokolt földektől, hogy ne legyen hatalmuk az általuk birtokolt földeken.\n\n13 És lőn, hogy a nefiták hozzákezdtek egy város alapjainak építéséhez, és Moróni városának nevén nevezték azt; és ez a keleti tengernél volt; és délen volt, a lámániták birtokainak vonalán.\n\n14 És Moróni városa és Áron városa között is elkezdték építeni egy város alapjait, amely összekötötte Áron és Moróni városok határait, és a városnak, vagyis ennek a földnek a nevét Nefihának nevezték.\n\n15 És még ugyanabban az évben északon is több várost kezdtek építeni, egyet pedig különleges módon, és ezt Lehinek nevezték, és északon volt a tengerpart határánál.\n\n16 És így végződött a huszadik év.\n\n17 És ilyen virágzó körülmények között élt Nefi népe a bírák Nefi népe feletti uralma huszonegyedik évének kezdetén.\n\n18 És rendkívüli módon boldogultak, és rendkívül gazdagok lettek; igen, és sokasodtak és megerősödtek azon a földön.\n\n19 És így látjuk, hogy milyen irgalmas és igazságos az Úr minden cselekedete, betöltvén minden szavát, melyet az emberek gyermekeinek mond; igen, láthatjuk, hogy ezúttal is beigazolódtak azon szavai, melyeket Lehihez szólt, mondván:\n\n20 Áldott vagy te és gyermekeid; és áldottak lesznek, amennyiben betartják a parancsolataimat, boldogulni fognak a földön. De emlékezz rá, hogy amennyiben nem tartják meg a parancsolataimat, kivágatnak az Úr színe elől.\n\n21 És látjuk, hogy beigazolódtak ezek a Nefi népének tett ígéretek; mert vitatkozásaik és viszálykodásaik, igen, gyilkosságaik, és fosztogatásaik, bálványimádásuk, paráznaságaik és utálatosságaik, melyek közöttük voltak; ezek hozták rájuk a háborúkat és a pusztításokat.\n\n22 És akik hűek voltak az Úr parancsolatainak betartása terén, azok mindig is megszabadultak, míg gonosz testvéreik ezrei lettek kiszolgáltatva a rabságnak, vagy annak, hogy kard által vesszenek el, vagy hogy hitetlenségbe süllyedjenek és a lámániták közé keveredjenek.\n\n23 De íme, Nefi napjai óta nem volt boldogabb időszak Nefi népe között, mint Moróni napjaiban, igen, méghozzá ekkor, a bírák uralmának huszonegyedik évében.\n\n24 És lőn, hogy a bírák uralmának huszonkettedik éve is békében végződött; igen, és a huszonharmadik év is.\n\n25 És lőn, hogy a bírák uralma huszonnegyedik évének kezdetén is békesség lett volna Nefi népe között, ha nem lett volna viszálykodás, amely Lehi földje és a Lehi földjéhez csatlakozó Moriánton földje miatt támadt közöttük; mely közül mindkettő a tengerpart határában volt.\n\n26 Mert íme, a Moriánton földjét birtokló nép jogot formált Lehi földjének egy részére; parázsló viszálykodás kezdődött tehát közöttük, olyannyira, hogy Moriánton népe fegyvert fogott a testvérei ellen, és eltökéltek voltak, hogy kard által fogják megölni őket.\n\n27 De íme, a Lehi földjét birtokló nép Moróni táborába menekült, és hozzá folyamodtak segítségért; mert íme, ők nem voltak hibásak.\n\n28 És lőn, hogy amikor Moriánton népe, akiket egy olyan ember vezetett, akinek Moriánton volt a neve, megtudták, hogy Lehi emberei Moróni táborába menekültek, rendkívül féltek attól, hogy Moróni serege rájuk tör és elpusztítja őket.\n\n29 Ezért Moriánton azt ültette a szívükbe, hogy meneküljenek el arra a földre, mely északra van, és amelyet nagy kiterjedésű vizek borítanak, és vegyék birtokba azt a földet, mely északra van.\n\n30 És íme, végre is hajtották volna ezt a tervet, (ami okot adott volna a siránkozásra), de íme, Moriánton, mivel nagyon indulatos ember volt, megharagudott az egyik szolgálóleányára, és rárontott, és nagyon megverte őt.\n\n31 És lőn, hogy az elmenekült, és átjött Moróni táborába, és minden dolgot elmondott Moróninak az üggyel kapcsolatban, és azon szándékukkal kapcsolatban is, hogy az északi földre meneküljenek.\n\n32 Most íme, az a nép, amely Bőség földjén volt, vagyis inkább Moróni attól tartott, hogy hallgatnak majd Moriánton szavára, és egyesülnek az ő népével, és így birtokba veszik az ország azon részeit, mely komoly következmények alapját fektetné le Nefi népe között, igen, mely következmények szabadságuk megdöntéséhez vezetnének.\n\n33 Ezért Moróni elküldött egy sereget, táborukkal, hogy előzzék meg Moriánton népét, és állítsák meg az északi földre menekülőket.\n\n34 És lőn, hogy addig nem előzték meg őket, amíg a Pusztaság földjének határába nem értek; és ott megelőzték őket, azon keskeny földsávnál, mely a tenger mellett az északi földre vezetett, igen, nyugatról is és keletről is a tenger mellett.\n\n35 És lőn, hogy a Moróni által küldött sereg, melyet egy Teánkum nevű ember vezetett, szembetalálkozott Moriánton embereivel; és olyan makacsak voltak Moriánton emberei (mivel annak gonoszsága és hízelgő szavai lelkesítették őket), hogy csata kezdődött közöttük, melyben Teánkum megölte Moriántont, és legyőzte a seregét, és foglyul ejtette őket, és visszatért Moróni táborába. És így végződött a bírák Nefi népe feletti uralmának huszonnegyedik éve.\n\n36 És így visszahozták Moriánton népét. És amikor szövetségben ígérték, hogy fenntartják a békét, akkor visszahelyezték őket Moriánton földjére, és egyetértés alakult ki közöttük és Lehi népe között, akiket szintén visszahelyeztek a földjeikre.\n\n37 És lőn, hogy még ugyanabban az évben, amikor Nefi népe között helyreállt a béke, meghalt Nefiha, a második főbíró, miután Isten előtt tökéletesen egyenes derékkal töltötte be a bírói széket.\n\n38 Mindazonáltal visszautasította Almát, amikor az arra kérte őt, hogy vegye birtokba azokat a feljegyzéseket és azokat a dolgokat, melyeket leginkább szentnek tartott Alma és az ő atyái; ezért Alma a fiára, Hélamánra ruházta ezeket.\n\n39 Íme lőn, hogy Nefiha fiát nevezték ki a bírói szék betöltésére, atyja helyére; igen, kinevezték főbírónak és kormányzónak a nép felett, esküvel és szent szertartással, hogy igazlelkűen ítélkezik, és megtartja a nép békéjét és szabadságát, és megadja nekik szent kiváltságaikat, hogy hódolhassanak az Úrnak, Istenüknek, igen, hogy egész életében támogatni fogja és fenn fogja tartani Isten ügyét, és hogy bűntettük szerint szolgáltat igazságot a gonoszoknak.\n\n40 Most íme, Pahorán volt a neve. És Pahorán betöltötte atyja helyét, és a huszonnegyedik év végén kezdte el uralkodását Nefi népe felett.\n\n", "alma 51": "[center][font_size=26]51. Fejezet[/font_size][/center]\n\n[i]A királypártiak a törvény megváltoztatására törekednek, és királyt állítanak – Pahoránt és a szabadságpártiakat a nép hangja támogatja – Moróni a királypártiakat országuk védelmére kényszeríti, vagy kivégezteti őket – Amalikiás és a lámániták sok megerősített várost bevesznek – Teánkum visszaveri a lámánita megszállást, és megöli Amalikiást a sátrában. Mintegy Kr.e. 67–66.[/i]\n\n1 És most, a bírák Nefi népe feletti uralma huszonötödik évének kezdetén, lőn, hogy miután Lehi és Moriánton népe között a területeket illetőleg helyreállították a békét, miután békességben kezdődött el a huszonötödik év;\n\n2 Mindazonáltal nem tartottak fenn sokáig teljes békét az országban, mert viszálykodás kezdődött a nép között a főbírót, Pahoránt illetően; mert íme, volt egy része a népnek, mely azt kívánta, hogy változtassák meg a törvény egyes pontjait.\n\n3 De íme, Pahorán nem akart és nem engedett a törvényen változtatni; ezért nem hallgatott azokra, akik kérvényeikkel beküldték szavazataikat a törvény megváltoztatását illetően.\n\n4 Ezért azok, akik azt kívánták, hogy változzon meg a törvény, megharagudtak, és azt kívánták, hogy ő ne legyen többé főbíró az ország felett. Parázs vita támadt tehát az ügyet illetően, de nem vezetett vérontáshoz.\n\n5 És lőn, hogy azokat, akik azt kívánták, hogy Pahoránt fosszák meg a bírói széktől, királypártiaknak hívták, mert azt kívánták, hogy olyanná változzon a törvény, mely megdönti a szabad kormányt, és királyt állít az ország élére.\n\n6 Azok pedig, akik azt kívánták, hogy Pahorán maradjon a főbíró az ország felett, a szabadságpártiak nevet vették magukra. És így voltak megosztva. Mert a szabadságpártiak megfogadták, vagyis szövetségben megígérték, hogy egy szabad kormány által tartják fenn vallásuk jogait és kiváltságait.\n\n7 És lőn, hogy viszálykodásuk ezen ügyében a nép hangja döntött. És lőn, hogy a nép hangja a szabadságpártiak mellett szólt, és Pahorán megtartotta a bírói széket. Nagy örömére Pahorán testvéreinek, valamint sok szabadságszerető embernek, akik a királypártiakat is elhallgattatták, és így azok nem mertek ellenállni, hanem rákényszerültek a szabadság ügyének támogatására.\n\n8 Most, akik királyokat szerettek volna, azok előkelő születésűek voltak, és arra törekedtek, hogy királyok legyenek; és azok támogatták őket, akik hatalomra és felhatalmazásra törekedtek a nép felett.\n\n9 De íme, válságos időszak volt ez az ilyen viszálykodásokra Nefi népe között; mert íme, Amalikiás ismét a nefiták népe ellen bujtogatta a lámániták népének szívét, és katonákat gyűjtött össze országa minden részéből, és felfegyverezte őket, és teljes igyekezettel készítette őket a háborúra; mert megesküdött, hogy iszik Moróni véréből.\n\n10 De íme, látni fogjuk, hogy ígérete, melyet tett, elhamarkodott volt; mindazonáltal felkészítette magát és seregeit, hogy harcba menjenek a nefiták ellen.\n\n11 Most, seregei már nem voltak olyan nagyok, mint azelőtt, mert sok ezret megölt már a nefiták keze; de nagy veszteségei ellenére Amalikiás meglepően nagy sereget gyűjtött össze, olyannyira, hogy nem félt lejönni Zarahemla földjére.\n\n12 Igen, még maga Amalikiás is lejött a lámániták élén. És ez a bírák uralmának huszonötödik évében volt; és ugyanakkor, amikor – a főbírót, Pahoránt illetően – viszálykodásaik ügyeit a nefiták kezdték megoldani.\n\n13 És lőn, hogy amikor azok a férfiak, akiket királypártiaknak hívtak, meghallották, hogy a lámániták lejönnek harcolni ellenük, örültek a szívükben; és megtagadták a fegyverfogást, mert annyira haragudtak a főbíróra és a szabadságpárti emberekre, hogy nem voltak hajlandók fegyvert fogni országuk védelmére.\n\n14 És lőn, hogy amikor Moróni látta ezt, és azt is látta, hogy a lámániták közelegnek az ország határához, rendkívül felháborodott azon emberek makacssága miatt, akiknek megőrzésén oly nagy szorgalommal munkálkodott; igen, rendkívül fel volt háborodva; és lelkét harag töltötte el ellenük.\n\n15 És lőn, hogy a nép szavával egyetemben folyamodott az ország kormányzójához, azt kérve tőle, hogy olvassa el, és adjon neki (Moróninak) hatalmat arra, hogy hazájuk megvédésére kényszerítse vagy kivégezze azokat az elszakadókat.\n\n16 Mert első gondja az volt, hogy véget vessen az ilyen viszálykodásoknak és széthúzásoknak a nép között; mert íme, eddig minden pusztulásnak ez volt az oka. És lőn, hogy ez megadatott neki, a nép hangja szerint.\n\n17 És lőn, hogy Moróni megparancsolta, hogy hadserege induljon azon királypártiak ellen, hogy törje le a kevélységüket és az úrhatnámságukat, és tegye őket egyenlővé a föld színével, vagy fogjanak fegyvert és támogassák a szabadság ügyét.\n\n18 És lőn, hogy a csapatok felvonultak ellenük; és letörték a kevélységüket és az úrhatnámságukat, olyannyira, hogy amint felemelték harci fegyvereiket, hogy Moróni emberei ellen harcoljanak, azok lekaszabolták, és a föld színével tették egyenlővé őket.\n\n19 És lőn, hogy négyezren voltak ezen elszakadók között, akiket lekaszabolt a kard; és vezetőik közül a csatában elejtették és börtönbe vetették azokat, akiket nem öltek meg, mert ebben az időszakban pereikre nem volt idő.\n\n20 És ezen elszakadók maradéka inkább engedett a szabadság zászlajának, mint hogy földre sújtsa őket a kard, és rákényszerültek, hogy tornyaikra és városaikba kitűzzék a szabadság zászlaját, és hogy fegyvert fogjanak országuk védelmében.\n\n21 És így Moróni véget vetett ezeknek a királypártiaknak, és már senkit nem illettek a királypárti megnevezéssel; és így véget vetett azon emberek makacsságának és kevélységének, akik nemes vérűnek vallották magukat; de rákényszerültek, hogy testvéreikhez hasonlóan megalázkodjanak, és rabságtól való mentességükért hősiesen harcoljanak.\n\n22 Íme lőn, hogy mialatt Moróni a saját népe közti háborúkat és viszálykodásokat ily módon leverte, és alárendelte őket a békének és civilizációnak, és rendeleteket hozott, hogy felkészüljön a lámániták elleni háborúra, íme, a lámániták bejöttek Moróni földjére, mely a tengernél lévő határvidéken volt.\n\n23 És lőn, hogy a nefiták Moróni városában nem voltak elég erősek; úgyhogy Amalikiás kiűzte őket, és sokakat megölt. És lőn, hogy Amalikiás birtokba vette a várost, igen, birtokba vette mind az erődítményeiket.\n\n24 És azok, akik Moróni városából elmenekültek, Nefiha városába jöttek; és Lehi városának népe is összegyűlt, és előkészületeket tettek, és készen álltak arra, hogy harccal fogadják a lámánitákat.\n\n25 De lőn, hogy Amalikiás nem engedte, hogy a lámániták Nefiha városa ellen menjenek harcolni, hanem lent tartotta őket a tengerpartnál, embereket hagyván minden városban, hogy tartsák fenn és védjék meg azokat.\n\n26 És így haladt előre, és sok várost birtokba vett, Nefiha városát, és Lehi városát, és Moriánton városát, és Omner városát, és Gid városát és Mulek városát, amelyek mind a keleti határvidéken voltak a tengerpartnál.\n\n27 És így a lámániták, a ravasz Amalikiás által, megszámlálhatatlan seregeikkel sok várost megszereztek, melyek közül Moróni erődítményeinek mintájára mind nagyon meg volt erősítve; és ezek mind hadiszállásai voltak a lámánitáknak.\n\n28 És lőn, hogy a Bőség földjének határa felé vonultak, maguk előtt hajtva a nefitákat, sokat megölve közülük.\n\n29 De lőn, hogy szembetalálkoztak Teánkummal, aki Moriántont megölte, és megelőzte annak embereit, amikor az elmenekült.\n\n30 És lőn, hogy Amalikiást is megelőzte, amint az népes seregével elvonult, hogy birtokba vehesse a Bőség földjét, valamint az északi földet.\n\n31 De íme, csalódás fogadta, mert Teánkum és emberei visszaverték őt, mivel nagyszerű harcosok voltak; mert Teánkum minden embere, erejét és harckészségét tekintve fölülmúlta a lámánitákat, olyannyira, hogy előnyre tettek szert a lámánitákkal szemben.\n\n32 És lőn, hogy zaklatták őket, olyannyira, hogy egészen sötétedésig gyilkolták azokat. És lőn, hogy Teánkum és emberei a Bőség földjének határában verték fel sátraikat; és Amalikiás a tengerparti fövenyen, a határvidéken verte fel a sátrait, és ily módon űzték őket.\n\n33 És lőn, hogy amikor eljött az éjszaka, Teánkum és szolgája előrelopózott, és kiment éjjel, és átment Amalikiás táborába; és íme, azokat elnyomta az álom, a nagy kimerültség miatt, melyet a fáradozásaik és a nap melege okozott.\n\n34 És lőn, hogy Teánkum titokban belopózott a király sátrába, és dárdát szúrt a szívébe: és a király azonnali halálát okozta, így az nem ébresztette fel a szolgáit.\n\n35 És titokban ismét visszatért saját táborába, és íme, aludtak az emberei, és felébresztette őket, és mindazon dolgokat elmondta nekik, amiket tett.\n\n36 És meghagyta a seregeinek, hogy álljanak készenlétben, nehogy a lámániták felébredjenek és rájuk törjenek.\n\n37 És így végződött a bírák Nefi népe feletti uralmának huszonötödik éve; és így végződtek Amalikiás napjai.\n\n", "alma 52": "[center][font_size=26]52. Fejezet[/font_size][/center]\n\n[i]Ammoron követi Amalikiást a lámániták királyaként – Moróni, Teánkum és Lehi vezetik a nefitákat győztes háborúban a lámániták ellen – Visszaveszik Mulek városát és megölik a zorámita Jákóbot. Mintegy Kr.e. 66–64.[/i]\n\n1 És most lőn, hogy a bírák Nefi népe feletti uralmának huszonhatodik évében, íme, amikor a lámániták az első hónap első reggelén felébredtek, íme, Amalikiást holtan találták a saját sátrában; és azt is látták, hogy Teánkum készen áll rá, hogy még aznap megütközzön velük.\n\n2 És most, amikor a lámániták ezt látták, félelem fogta el őket; és elálltak attól a tervüktől, hogy az északi földre vonuljanak, és egész seregükkel visszavonultak Mulek városába, és erődítményeikben kerestek menedéket.\n\n3 És lőn, hogy Amalikiás fivérét nevezték ki királynak a nép felett; és az ő neve Ammoron volt; így Ammoron királyt, Amalikiás király fivérét nevezték ki, hogy uralkodjon a helyén.\n\n4 És lőn, hogy megparancsolta, hogy népe tartsa azokat a városokat, amelyeket vérontással szereztek meg; mert egyetlen várost sem vettek be nagy vérveszteség nélkül.\n\n5 És most, Teánkum látta, hogy a lámániták elhatározták, hogy tartják az általuk bevett városokat, és azokat az országrészeket, melyeket birtokba vettek; és amikor számuk hatalmas voltát is látta, Teánkum azt gondolta, hogy nem ajánlatos erődítményeikben megtámadni őket.\n\n6 De a környéken tartotta az embereit, mintha háborús előkészületeket tenne; igen, és valójában arra készült, hogy megvédje magát ellenük úgy, hogy körös-körül falakat emel és menedékhelyeket készít.\n\n7 És lőn, hogy így folytatta a háborús előkészületeket mindaddig, amíg Moróni el nem küldött egy nagy számú csapatot, hogy megerősítse a seregét.\n\n8 És Moróni parancsokat is küldött neki arra vonatkozóan, hogy tartson meg minden olyan foglyot, mely a keze közé került; mert a lámániták sok foglyot ejtettek, ezért minden lámánita foglyot tartson meg váltságként azokért, akiket a lámániták elfogtak.\n\n9 És arra vonatkozóan is parancsokat küldött neki, hogy erősítse meg Bőség földjét, és biztosítsa az északi földre vezető keskeny földsávot, nehogy a lámániták birtokba vegyék azt a pontot, és hatalmukban álljon minden oldalról zaklatni őket.\n\n10 És Moróni azért is küldött hozzá, hogy megkérje, legyen hű az ország azon szegletének tartásában, és amennyire ez csak hatalmában áll, mindig keressen lehetőséget a lámániták ostorozására abban a szegletben, hogy esetleg csellel vagy valamely más módon ismét elfoglalhassa azokat a városokat, melyeket kivettek a kezeikből; és hogy erősítse meg és tegye erőssé a környező városokat is, amelyek nem kerültek a lámániták kezére.\n\n11 És még ezt mondta neki: Magam jönnék hozzád, de íme, ránk törtek a lámániták az ország határában a nyugati tengernél; és íme, ellenük megyek, nem jöhetek el tehát hozzád.\n\n12 Most a király (Ammoron) elhagyta Zarahemla földjét, és a fivére halálát illető dolgokat tudtára adta a királynénak; és összegyűjtött számos embert, és a nefiták ellen vonult a határban a nyugati tengernél.\n\n13 És így igyekezett a nefitákat zaklatni, és erejük egy részét az országnak arra a részére elvonni. Míg azoknak, akiket hátrahagyott, hogy birtokolják az általuk elfoglalt városokat, megparancsolta, hogy ők is zaklassák a nefitákat a keleti tengernél lévő határban, és vegyék birtokba a földjeiket, amennyire csak seregeik ereje szerint hatalmukban áll.\n\n14 És ilyen veszélyes körülmények között voltak a nefiták a bírák Nefi népe feletti uralma huszonhatodik évének vége felé.\n\n15 De íme, a bírák uralma huszonhetedik évében lőn, hogy Teánkum Moróni parancsára – aki akkorra csapatokat állított fel, hogy megvédje az ország déli és nyugati határait, és megkezdte menetelését Bőség földje felé, hogy embereivel Teánkum segítségére legyen az elveszett városok visszaszerzésénél –\n\n16 És lőn, hogy Teánkum parancsokat kapott arra vonatkozóan, hogy támadja meg Mulek városát, és ha lehet, akkor foglalja vissza.\n\n17 És lőn, hogy Teánkum előkészületeket tett, hogy megtámadja Mulek városát, és a lámániták ellen vonuljon a seregével; de látta, hogy amíg az erődítményeikben vannak, addig lehetetlen legyőzni őket; felhagyott tehát a tervével, és ismét visszatért Bőség városába, hogy bevárja Moróni érkezését, hogy erősítést kapjon a serege.\n\n18 És lőn, hogy Moróni a bírák Nefi népe feletti uralma huszonhetedik évének vége felé érkezett meg seregével a Bőség földjére.\n\n19 És a huszonnyolcadik év kezdetén Moróni, és Teánkum, és a főkapitányok közül sokan haditanácsot tartottak, hogy mit tegyenek, amivel elérhetik, hogy csatára jöjjenek ellenük a lámániták; vagy hogyan csalják ki őket valamiképpen a hadiszállásaikból, hogy előnyt szerezzenek felettük, és ismét elfoglalhassák Mulek városát.\n\n20 És lőn, hogy követeket küldtek a Mulek városát védő lámániták seregéhez, azok vezéréhez – akinek Jákób volt a neve – azt kérve tőle, hogy jöjjön ki seregeivel, és ütközzön meg velük a két város közötti síkságon. De íme, Jákób, aki zorámita volt, nem volt hajlandó kijönni a seregével, hogy a síkságon ütközzön meg velük.\n\n21 És lőn, hogy Moróni, mivel már nem remélhette, hogy egyenlő feltételek mellett ütközhet meg velük, kieszelt hát egy tervet, hogy kicsalogathassa a lámánitákat a hadiszállásaikból.\n\n22 Meghagyta tehát Teánkumnak, hogy fogja néhány emberét, és vonuljon le a tengerpart közelébe; Moróni és serege pedig éjjel bevonult a Mulek városától nyugatra lévő vadonba; és így másnap, amikor a lámániták őrei felfedezték Teánkumot, rohantak, és elmondták ezt Jákóbnak, a vezetőjüknek.\n\n23 És lőn, hogy a lámániták seregei Teánkum ellen vonultak, azt feltételezvén, hogy számbeli fölényükkel legyőzhetik Teánkum kis csapatát. Ám amikor Teánkum meglátta a lámániták ellene kivonuló seregeit, elkezdett a tengerpart mentén észak felé visszavonulni.\n\n24 És lőn, hogy amikor a lámániták látták, hogy menekülni kezd, felbátorodtak és hevesen üldözni kezdték őket. És mialatt Teánkum így elvezette a lámánitákat, akik hiába üldözték őket, íme, Moróni parancsot adott serege azon részének, mely vele volt, hogy vonuljanak be a városba, és vegyék birtokba.\n\n25 És ők így tettek, és mindazokat megölték, akiket a város védelmére hátrahagytak, igen, mindazokat, akik nem voltak hajlandók átadni a harci fegyvereiket.\n\n26 És így Moróni seregének egy részével birtokba vette Mulek városát, míg serege maradékával elvonult, hogy szembetalálkozzon a lámánitákkal, amikor azok visszatérnek Teánkum üldözéséből.\n\n27 És lőn, hogy a lámániták egészen addig üldözték Teánkumot, míg Bőség városának közelébe nem értek. Akkor pedig Lehivel és egy kis sereggel találták szembe magukat: akiket hátrahagytak Bőség városának védelmére.\n\n28 És most íme, amikor a lámániták főkapitányai meglátták Lehit ellenük jönni a seregével, fejvesztve menekültek, attól tartva, hogy nem érik el Mulek városát, mielőtt Lehi utoléri őket; mert menetelésük miatt már fáradtak voltak, Lehi emberei pedig frissek voltak.\n\n29 Most a lámániták nem tudták, hogy Moróni seregével a hátukban van; és csak Lehitől és az ő embereitől féltek.\n\n30 Most Lehi nem akarta utolérni őket, amíg Morónival és seregével nem találkoznak.\n\n31 És lőn, hogy, mielőtt még a lámániták messzire visszavonultak volna, körülvették őket a nefiták, Moróni emberei egyik oldalról, Lehi emberei pedig a másik oldalról, akik mind frissek voltak, tele erővel; de a lámániták fáradtak voltak a hosszú menetelés miatt.\n\n32 És Moróni megparancsolta az embereinek, hogy addig rohamozzák őket, amíg át nem adják a harci fegyvereiket.\n\n33 És lőn, hogy Jákób, mert ő volt a vezetőjük, és mert ő is zorámita volt, és lelke legyőzhetetlen; ő vezette a lámánitákat, hogy rendkívüli haraggal harcoljanak Moróni ellen.\n\n34 Mivel Moróni vonulásuk útjában volt, Jákób elhatározta tehát, hogy megöli őket, és utat vág magának Mulek városához. De íme, Moróni és emberei erősebbek voltak, nem hátráltak meg tehát a lámániták elől.\n\n35 És lőn, hogy mindkét oldalon rendkívüli haraggal harcoltak; és mindkét oldalon sokan haltak meg; igen, és Moróni megsebesült, Jákóbot pedig megölték.\n\n36 És Lehi erős embereivel oly haraggal támadt a hátukba, hogy a hátul lévő lámániták átadták harci fegyvereiket; és a maradék lámánita, mivel nagyon meg volt zavarodva, nem tudta, hogy megfutamodjon vagy harcoljon.\n\n37 Most Moróni, látva zavarodottságukat, így szólt hozzájuk: Ha előhozzátok és átadjátok a harci fegyvereiteket, akkor íme, abbahagyjuk véretek ontását.\n\n38 És lőn, hogy amikor a lámániták meghallották ezeket a szavakat, akkor a főkapitányaik, mindazok, akik nem haltak meg, előléptek és Moróni lábai elé dobták a harci fegyvereiket, és embereiknek is megparancsolták, hogy ugyanezt tegyék.\n\n39 De íme, sokan voltak, akik nem voltak hajlandók erre; és akik nem voltak hajlandók átadni a kardjaikat, azokat elfogták és megkötözték, és elvették a harci fegyvereiket, és rákényszerítették őket, hogy testvéreikkel Bőség földjére meneteljenek.\n\n40 És most, az elejtett foglyok száma meghaladta azok számát, akik meghaltak, igen, meghaladta a mindkét oldalon meghaltak számát.\n\n", "alma 53": "[center][font_size=26]53. Fejezet[/font_size][/center]\n\n[i]A lámánita foglyokat Bőség városának a megerősítésére használják – A nefiták közötti széthúzások lámánita győzelmeket eredményeznek – Hélamán átveszi a parancsnokságot Ammon népe kétezer ifjú fia felett. Mintegy Kr.e. 64–63.[/i]\n\n1 És lőn, hogy őröket állítottak a lámánita foglyok mellé és kényszerítették őket, hogy menjenek és temessék el halottaikat, igen, és a nefiták halottait is, akik elestek; és Moróni embereket helyezett föléjük, hogy őrizzék őket, míg a munkájukat végzik.\n\n2 És Moróni Lehivel Mulek városába ment, és átvette a város parancsnokságát, és Lehinek adta azt. Most íme, ez a Lehi olyan ember volt, aki ott volt Moróni csatáinak nagyobb részében; és Morónihoz hasonló ember volt, és örültek egymás biztonságának; igen, szerették egymást, és Nefi egész népe is szerette őket.\n\n3 És lőn, hogy miután a lámániták befejezték halottaik, valamint a nefita halottak eltemetését; visszameneteltették őket Bőség földjére; és Teánkum, Moróni parancsai szerint meghagyta nekik, hogy kezdjenek el dolgozni, ássanak egy árkot Bőség földje, vagyis városa körül.\n\n4 És az árok belső partján gerendafalat építtetett; és az árokból kiásott földet ennek a gerendafalnak hányták; és így dolgoztatták a lámánitákat, míg erős és rendkívül magas gerendafallal és földdel körül nem vették Bőség városát.\n\n5 És ez a város attól kezdve mindig nagyon erős hadiszállás maradt; és ebben a városban őrizték a lámánita foglyokat; igen, méghozzá azon a falon belül, amelyet saját kezükkel építtettek velük. Most Moróni rá volt kényszerülve a lámániták dolgoztatására, mert munka közben könnyű volt őrizni őket; és ő szerette volna, ha minden hadereje rendelkezésre áll, amikor támadást intéz a lámániták ellen.\n\n6 És lőn, hogy Moróni így győzelmet szerzett a lámániták egyik legnagyobb serege felett, és birtokba vette Mulek városát, amely a lámániták egyik legerősebb állása volt Nefi földjén; és még foglyai őrzésére is épített egy erős hadiszállást.\n\n7 És lőn, hogy abban az évben már nem kísérelt meg több harcot a lámániták ellen, hanem háborús előkészületekkel foglalkoztatta embereit. Igen, és erődítmények készítésével, hogy megvédjék magukat a lámániták ellen. Igen, és hogy asszonyaikat és gyermekeiket megszabadítsák az éhségtől és a megpróbáltatásoktól. És azzal, hogy seregeiket ellássák élelemmel.\n\n8 És most lőn, hogy mialatt Moróni távol volt, ármánykodás miatt széthúzás támadt a nefiták között, és a lámánita seregek délen, a nyugati tengernél tért hódítottak a nefitáktól, igen, olyannyira, hogy az országnak abban a részében számos városukat elfoglalták.\n\n9 És így a közöttük lévő bűnök, igen, a közöttük lévő széthúzások és ármánykodás miatt kerültek a legveszedelmesebb körülmények közé.\n\n10 És most íme, van némi mondandóm Ammon népét illetően, akik kezdetben lámániták voltak; de akiket Ammon és testvérei, vagyis inkább Isten szava és hatalma az Úrhoz térített; és akiket lehoztak Zarahemla földjére, és akiket azóta is védelmeznek a nefiták.\n\n11 És esküjük visszatartotta őket attól, hogy fegyvert fogjanak a testvéreik ellen; mert megesküdtek rá, hogy soha többé nem ontanak vért; és esküjük szerint el is vesztek volna; igen, hagyták volna, hogy testvéreik kezébe kerüljenek, ha Ammon és testvérei nem éreztek volna irántuk szánalmat és rendkívüli szeretetet.\n\n12 És ezért hozták le őket Zarahemla földjére; és azóta mindig védelmezték őket a nefiták.\n\n13 De lőn, hogy amikor látták a veszélyt, és azt a sok megpróbáltatást és gyötrelmet, amit elszenvedtek értük a nefiták, megindította őket a könyörület, és szerettek volna országuk védelmében fegyvert fogni.\n\n14 De íme, amikor már éppen azon voltak, hogy felveszik harci fegyvereiket, meggyőzték őket Hélamánnak és testvéreinek az érvei, mert már azon voltak, hogy megszegik az esküt, melyet tettek.\n\n15 És Hélamán attól félt, hogy ha így tesznek, akkor elveszítik a lelküket; ezért mindazok, akik erre a szövetségre léptek, kénytelenek voltak nézni, ahogy testvéreik az akkori veszedelmes körülmények között átvergődnek megpróbáltatásaikon.\n\n16 De íme lőn, hogy volt sok olyan fiuk, akik nem léptek szövetségre, hogy nem veszik fel harci fegyvereiket azért, hogy megvédjék magukat az ellenségeikkel szemben; ők tehát most összegyűltek, aki csak képes volt a fegyverviselésre, és nefitáknak nevezték magukat.\n\n17 És szövetségre léptek, hogy harcolni fognak a nefiták szabadságáért, igen, hogy még saját életük feláldozása árán is megvédik az országot; igen, és azt is szövetségben ígérték, hogy soha nem mondanak le a szabadságukról, hanem mindig harcolni fognak azért, hogy megvédjék a nefitákat és önmagukat a rabságtól.\n\n18 Most íme, kétezren voltak ezen ifjú emberek közül, akik ezen szövetségre léptek, és fogták harci fegyvereiket, hogy megvédjék országukat.\n\n19 És most íme, ők mindeddig soha nem jelentettek hátrányt a nefitáknak, most pedig, ebben az időszakban nagy támasszá is váltak; mert fogták harci fegyvereiket, és azt akarták, hogy Hélamán legyen a vezetőjük.\n\n20 És mind fiatal emberek voltak, és rendkívül hősiesek voltak bátorság tekintetében, és erő és tevékenység tekintetében is; de íme, ez még nem minden – olyan emberek voltak, akik mindig igaznak bizonyultak abban, amely dologgal csak megbízták őket.\n\n21 Igen, igaz és józan emberek voltak, mert megtanították őket arra, hogy tartsák be Isten parancsolatait, és járjanak egyenes derékkal őelőtte.\n\n22 És most lőn, hogy Hélamán kivonult kétezer ifjú katonája élén, hogy támogatást nyújtson az ország déli határvidékén, a nyugati tengernél lévő népnek.\n\n23 Így végződött a bírák Nefi népe feletti uralmának huszonnyolcadik éve.\n\n", "alma 54": "[center][font_size=26]54. Fejezet[/font_size][/center]\n\n[i]Ammoron és Moróni a foglyok kicseréléséért folytatnak tárgyalásokat – Moróni követeli, hogy a lámániták vonuljanak vissza és hagyjanak fel gyilkos támadásaikkal – Ammoron azt követeli, hogy a nefiták tegyék le a fegyvereiket és legyenek a lámániták alattvalói. Mintegy Kr.e. 63.[/i]\n\n1 És most lőn, hogy a bírák huszonkilencedik évének kezdetén Ammoron üzent Moróninak és kérte, hogy cseréljen foglyokat.\n\n2 És lőn, hogy Moróni rendkívüli örömet érzett ezen kérés hallatán, mert szerette volna a lámánita foglyok ellátására kiadott készleteket a saját népe ellátására fordítani; és saját embereit is szerette volna serege megerősítésére használni.\n\n3 Most a lámániták sok asszonyt és gyermeket ejtettek foglyul, viszont Moróni összes foglya között, vagyis azok között akiket Moróni ejtett foglyul, nem volt egy asszony vagy egy gyermek sem; ezért Moróni egy csel mellett döntött, hogy a lámánitáktól annyi nefita foglyot kaphasson vissza, amennyit csak lehet.\n\n4 Írt tehát egy levelet, és Ammoron szolgájával küldte el, ugyanazzal, aki levelet hozott Moróninak. Most ezek azok a szavak, melyeket Ammoronnak írt, mondván:\n\n5 Íme, Ammoron, erről a háborúról írtam neked valamit, amit népem ellen folytattatok, vagyis amit fivéred folytatott ellenük, és amit te még az ő halála után is tovább akarsz folytatni.\n\n6 Íme, mondanék neked valamit Isten igazságosságáról és az ő mindenható haragjának kardjáról, amely feletted függ, ha nem tartasz bűnbánatot és vissza nem vonod seregeidet a saját földjeitekre, vagyis a birtokotokban lévő földre, mely Nefi földje.\n\n7 Igen, elmondanám neked ezeket a dolgokat, ha képes lennél arra, hogy hallgass rájuk; igen, beszélnék neked arról a rettenetes pokolról, mely olyan gyilkosok befogadására vár, amilyen te vagy, és amilyen a fivéred volt, hacsak bűnbánatot nem tartotok és vissza nem vonjátok gyilkos szándékaitokat, és vissza nem tértek seregeitekkel a saját földjeitekre.\n\n8 De mivel te egyszer már elutasítottad ezeket a dolgokat, és az Úr népe ellen harcoltál, azért csak azt várhatom, hogy ismét így teszel.\n\n9 És most íme, mi készen állunk a fogadásotokra; igen, és ha nem vonjátok vissza a szándékaitokat, akkor íme, annak az Istennek a haragját vonjátok majd magatokra, akit elutasítottatok, méghozzá a teljes pusztulásotokra.\n\n10 De ahogy él az Úr, rátok fognak törni a seregeink, ha nem vonultok vissza, és hamarosan a halál látogat majd meg benneteket, mert meg fogjuk tartani a városainkat és a földjeinket; igen, és fenn fogjuk tartani a vallásunkat és Istenünk ügyét.\n\n11 De íme, úgy tűnik nekem, hogy hiába beszélek én neked ezekről a dolgokról; vagyis úgy tűnik nekem, hogy a pokol gyermeke vagy; azzal zárom tehát levelemet, hogy megmondom neked, nem cserélek foglyokat, csakis olyan feltételek mellett, hogy egy fogolyért egy férfit, és a feleségét és a gyermekeit adod át; mert abban az esetben cserélek, ha ezt megteszed.\n\n12 És íme, ha nem teszed meg ezt, akkor ellened jövök a seregeimmel; igen, még az asszonyokat és a gyermekeket is fel fogom fegyverezni, és úgy jövök ellened, és még a saját földedre is követni foglak, mely a mi első örökségünk földje; igen, és vér vérért lesz, igen, élet életért; és addig fogok csatározni veled, amíg ki nem pusztítunk benneteket a föld színéről.\n\n13 Íme, haragos vagyok, és a népem is; ti arra törekedtetek, hogy legyilkoljatok minket, és mi csak arra törekedtünk, hogy megvédjük magunkat. De íme, ha továbbra is az elpusztításunkra törekedtek, akkor mi arra fogunk törekedni, hogy elpusztítsunk benneteket; igen, és a földünkre törekszünk majd, első örökségünk földjére.\n\n14 Most zárom levelemet. Én Moróni vagyok; a nefita nép egyik vezére.\n\n15 Most lőn, hogy amikor Ammoron megkapta ezt a levelet, felháborodott; és írt Moróninak egy másik levelet, és ezek azok a szavak, melyeket írt, mondván:\n\n16 Én Ammoron vagyok, a lámániták királya; Amalikiás fivére vagyok, akit meggyilkoltatok. Íme, meg fogom bosszulni rajtatok a vérét, igen, és rátok fogok törni a seregeimmel, mert nem félek a fenyegetéseitektől.\n\n17 Mert íme, atyáitok igazságtalanul cselekedtek testvéreikkel, olyannyira, hogy megfosztották őket a kormányzás jogától, amikor az jog szerint őket illette.\n\n18 És most íme, ha leteszitek a fegyvereiteket, és alávetitek magatokat azok kormányzásának, akiket a kormányzás jog szerint megillet, akkor letetetem népemmel a fegyvereiket, és nem leszünk többé háborúban.\n\n19 Íme, sok fenyegetést lihegtél már ellenem és népem ellen; de íme, mi nem félünk a fenyegetéseidtől.\n\n20 Mindazonáltal örömmel megadom neked, hogy kívánságod szerint cseréljünk foglyokat, hogy harcoló férfiaimnak megőrizhessem az élelmemet; és olyan háborút folytatunk majd, mely örökkévaló lesz, vagy addig, amíg a nefitákat a hatalmunk alá vetjük, vagy addig, amíg örökre kipusztulnak.\n\n21 És azon Istent illetően, akiről azt mondjátok, hogy mi elutasítottuk, íme, nem ismerünk ilyen lényt; és ti sem; de ha mégiscsak van ilyen lény, akkor nem ismerjük, de minket is éppen úgy teremtett, mint benneteket.\n\n22 És ha mégiscsak van egy ördög és van egy pokol, akkor íme, nem küld-e majd oda benneteket, hogy a fivéremmel lakjatok, akit meggyilkoltatok, akivel kapcsolatban arra céloztatok, hogy egy ilyen helyre távozott? De íme, ezen dolgok mit sem jelentenek.\n\n23 Én Ammoron vagyok, és annak a Zorámnak a leszármazottja, akit atyáitok kényszerítettek és hoztak ki Jeruzsálemből.\n\n24 És íme most egy merész lámánita vagyok; íme, ez a háború az általuk elszenvedett igazságtalanságok megbosszulásáért folyik, és azért, hogy fenntartsák és elnyerjék jogaikat a kormányzáshoz; és zárom levelemet Morónihoz.\n\n", "alma 55": "[center][font_size=26]55. Fejezet[/font_size][/center]\n\n[i]Moróni visszautasítja a foglyok kicserélését – A lámánita őröket arra csábítják, hogy részegedjenek le, és kiszabadítják a nefita foglyokat – Gid városát vérontás nélkül beveszik. Mintegy Kr.e. 63–62.[/i]\n\n1 Most lőn, hogy amikor Moróni megkapta ezt a levelet, még jobban fel volt háborodva, mert tudta, hogy Ammoron tökéletesen tudatában van a csalárdságának; igen, tudta, hogy Ammoron tudja, hogy nem igaz ügy az, ami arra indította, hogy háborút folytasson Nefi népe ellen.\n\n2 És így szólt: Íme, mindaddig nem fogom kicserélni a foglyokat Ammoronnal, amíg vissza nem vonja szándékát, mint ahogy azt levelemben is kinyilvánítottam; mert nem fogom megengedni neki, hogy még több hatalma legyen, mint amennyi már eddig is van.\n\n3 Íme, ismerem azt a helyet, ahol az általuk foglyul ejtett embereimet őrzik a lámániták; és mivel Ammoron nem teljesíti a levelemben leírtakat, íme, szavaim szerint teszek vele; igen, addig törekszem közöttük a halálra, amíg békéért nem könyörögnek.\n\n4 És most lőn, hogy miután Moróni elmondta ezeket a szavakat, meghagyta, hogy kutassanak az emberei között, hogy esetleg találjanak maguk között olyan embert, aki Lámán leszármazottja.\n\n5 És lőn, hogy találtak egyet, akinek Lámán volt a neve, és aki azon király egyik szolgája volt, akit Amalikiás ölt meg.\n\n6 Most, Moróni meghagyta, hogy Lámán és néhány embere menjen el azon őrökhöz, akik a Nefitákat őrizték.\n\n7 Most, a nefitákat Gid városában őrizték; ezért Moróni oda küldte Lámánt, és meghagyta, hogy néhány ember menjen vele.\n\n8 És amikor este lett, Lámán elment azon őrökhöz, akik a nefitákat őrizték, és íme, azok látták, hogy jön, és rákiáltottak; de ő így szólt hozzájuk: Ne féljetek; íme, én lámánita vagyok. Íme, megszöktünk a nefitáktól, és ők alszanak; és íme, vettünk a borukból és magunkkal hoztuk.\n\n9 Most, amikor a lámániták meghallották ezeket a szavakat, örömmel fogadták őt; és így szóltak hozzá: Adj nekünk a borotokból, hogy ihassunk. Örülünk, hogy hoztatok magatokkal bort, mert fáradtak vagyunk.\n\n10 De Lámán azt mondta nekik: Tartsuk meg a borunkat addig, amíg harcolni nem megyünk a nefiták ellen. De ez a beszéd csak méginkább vágyat ébresztett bennük arra, hogy igyanak a borból;\n\n11 Mert azt mondták: Fáradtak vagyunk, had vegyünk tehát a borból, és egy idő múlva kapunk borporciót, ami felerősít minket arra, hogy a nefiták ellen menjünk.\n\n12 És Lámán azt mondta nekik: Tegyetek kívánságotok szerint.\n\n13 És lőn, hogy bőven vettek a borból; és az ízlett nekik, még bővebben vettek tehát belőle; és az erős volt, mivel annak erejében készítették.\n\n14 És lőn, hogy ittak, és vigadtak, és egy idő múlva mind lerészegedtek.\n\n15 És most, amikor Lámán és emberei látták, hogy mind részegek és mély álomba merültek, visszatértek Morónihoz, és minden dolgot elmondtak neki, ami történt.\n\n16 És most, ez Moróni terve szerint volt. És Moróni harci fegyverekkel készítette fel az embereit; és elment Gid városához, míg a lámániták mély álomban, részegen voltak, és bedobta a harci fegyvereket a foglyoknak, olyannyira, hogy azok mind felfegyverkeztek;\n\n17 Igen, még az asszonyaiknak is, és azok gyermekeinek, mindazoknak, akik képesek voltak a harci fegyverek használatára. Akkor Moróni mindezen foglyokat felfegyverezte; és mindezen dolgokat mély csendben tették.\n\n18 De ha fel is ébresztették volna a lámánitákat, íme, azok részegek voltak, és a nefiták megölhették volna őket.\n\n19 De íme, Moróni nem erre vágyott; ő nem gyönyörködött a gyilkosságban vagy a vérontásban, hanem népe pusztulástól való megmentésében gyönyörködött; és ezért, hogy ne hozzon magára jogtalanságot, nem akart részegségükben a lámánitákra törni és elpusztítani őket.\n\n20 De elérte, amire vágyott; mert felfegyverezte azon nefita foglyokat, akik a város falain belül voltak, és hatalmat adott nekik arra, hogy birtokba vegyék a falakon belüli részeket.\n\n21 És aztán meghagyta a vele lévő embereknek, hogy húzódjanak vissza egy kissé, és kerítsék be a lámániták seregeit.\n\n22 Most íme, mindez éjnek idején történt, így amikor a lámániták reggel felébredtek, azt látták, hogy kívülről bekerítették őket a nefiták, belülről pedig fel vannak fegyverkezve a foglyaik.\n\n23 És így belátták, hogy a nefiták hatalmukba kerítették őket; és ezen körülmények között úgy találták, hogy nem tanácsos harcolni a nefitákkal; ezért főkapitányaik parancsára előhozták harci fegyvereiket, és irgalomért könyörögve a nefiták lába elé vetették azokat.\n\n24 Most íme, erre vágyott Moróni. Hadifogolyként elejtette őket, és birtokba vette a várost, és meghagyta, hogy minden olyan foglyot szabadítsanak ki, aki nefita; és ezek Moróni seregéhez csatlakoztak, és nagy erősségei voltak a seregének.\n\n25 És lőn, hogy a foglyul ejtett lámánitáknak meghagyta, hogy kezdjenek hozzá a Gid városa körüli erődítmények megerősítésének munkálatához.\n\n26 És lőn, hogy miután Gid városát megerősítette úgy, ahogyan azt szerette volna, a foglyokat átvitette Bőség városába; és azt a várost is rendkívül erős haddal őrizte.\n\n27 És lőn, hogy a lámániták minden cselszövése ellenére megtartottak és megvédtek minden általuk elejtett foglyot, és minden visszaszerzett területet és előnyüket is megtartották.\n\n28 És lőn, hogy a nefiták ismét kezdtek győzedelmesek lenni, és visszakövetelni a jogaikat és a kiváltságaikat.\n\n29 Több alkalommal megkísérelték a lámániták, hogy éjjel bekerítsék őket, de az ilyen kísérletek alkalmával sok foglyot vesztettek.\n\n30 És sok alkalommal megkíséreltek borukkal szolgálni a nefitáknak, hogy méreggel vagy részegséggel elpusztíthassák őket.\n\n31 De íme, a nefiták nem voltak lassúak abban, hogy megpróbáltatásuk ezen idején az Úrra, Istenükre emlékezzenek. Nem lehetett csapdába ejteni őket; igen, csak akkor voltak hajlandók inni a borukból, ha abból először néhány lámánita fogolynak adtak.\n\n32 És ilyen óvatosak voltak, hogy senkinek ne szolgáljanak közöttük méreggel; mert ha a boruk megmérgezi a lámánitát, akkor megmérgezi a nefitát is; és így tették próbára minden szeszes italukat.\n\n33 És most lőn, hogy Móroni számára szükséges volt előkészületeket tenni Moriánton városának a megtámadására; mert íme, a lámániták munkálataikkal addig erősítették Moriánton városát, míg az rendkívül erős hadiszállás nem lett.\n\n34 És állandóan új hadakat vittek abba a városba, és új élelmiszerkészleteket is.\n\n35 És így végződött a bírák Nefi népe feletti uralmának huszonkilencedik éve.\n\n", "alma 56": "[center][font_size=26]56. Fejezet[/font_size][/center]\n\n[i]Hélamán levelet küld Moróninak, amely beszámol a lámánitákkal folytatott háború állásáról – Antipus és Hélamán nagy győzelmet aratnak a lámániták felett – Hélamán kétezer ifjú fia csodálatos erővel harcol, és egy sem esik el közülük. 1. vers: mintegy Kr.e. 62; 2–19. versek: mintegy Kr.e. 66; 20–57. versek: mintegy Kr.e. 65–64.[/i]\n\n1 És most lőn, hogy a bírák uralma harmincadik évének kezdetén, az első hónap második napján, Moróni levelet kapott Hélamántól, mely leírta a nép dolgait az országnak abban a szegletében.\n\n2 És ezek azok a szavak, melyeket írt, mondván: Moróni, mélyen szeretett testvérem az Úrban és a háborúzás gyötrelmeiben; íme, szeretett testvérem, van némi mondandóm számodra hadihelyzetünkről az országnak ebben a részében.\n\n3 Íme, kétezren azon férfiak fiai közül, akiket Ammon lehozott Nefi földjéről – most tudod, hogy ezek Lámán leszármazottjai, aki Lehi atyánk legidősebb fia volt;\n\n4 Most nem szükséges felidéznem neked a hagyományaikat vagy a hitetlenségüket, mert te ismered mindezen dolgokat –\n\n5 Elegendő tehát azt elmondanom neked, hogy ezen fiatal férfiak közül kétezren felvették harci fegyvereiket, és azt szerették volna, hogy legyek a vezetőjük; és eljöttünk, hogy megvédjük az országunkat.\n\n6 És most azon szövetségről is tudsz, melyet atyáik kötöttek, hogy nem veszik fel harci fegyvereiket a testvéreik ellen, azok vérének ontására.\n\n7 De a huszonhatodik évben, amikor látták megpróbáltatásainkat és gyötrelmeinket őértük, már azon voltak, hogy megszegik a szövetséget, melyet kötöttek, és a mi védelmünkben felveszik harci fegyvereiket.\n\n8 De én nem akartam megengedni nekik, hogy megszegjék ezt a szövetséget, melyet kötöttek, feltételezvén, hogy Isten meg fog erősíteni bennünket, olyannyira, hogy ne szenvedjünk többet az általuk tett eskü betartása miatt.\n\n9 De íme, van itt egy dolog, melyben nagy örömünk lehet. Mert íme, a huszonhatodik évben én, Hélamán, Júdea városába vonultam ezen kétezer fiatalember élén, hogy segítségére legyünk Antipusnak, akit vezérnek neveztél ki azon országrész népe felett.\n\n10 És kétezer fiammal (mert méltók arra, hogy a fiaimnak neveztessenek) Antipus seregéhez csatlakoztam, mely erősítésnek Antipus rendkívül megörült; mert íme, seregét megcsappantották a lámániták, mivel hadaik rengeteget megöltek a mi embereink közül, mely okot ad nekünk a gyászra.\n\n11 Mindazonáltal vigasztaljuk magunkat abban a tényben, hogy hazájuk és Istenük ügyében haltak meg, igen, és boldogok.\n\n12 És a lámániták sok foglyot is megtartottak, akik közül mindenki főkapitány volt, mert senki mást nem hagytak életben. És azt gondoljuk, hogy ők most, ezen időben Nefi földjén vannak; ha igaz, hogy nem ölték meg őket.\n\n13 És most, ezek azok a városok, melyeket oly sok vitéz emberünk vérének ontásával birtokba vettek a lámániták:\n\n14 Manti földje, vagyis Manti városa, és Zézrom városa, és Kuméni városa és Antipára városa.\n\n15 És ezek azok a városok, melyek a birtokukban voltak akkor, amikor Júdea városába megérkeztem; és rátaláltam Antipusra és embereire, amint éppen szívvel-lélekkel fáradoztak a város megerősítésén.\n\n16 Igen, és testben és lélekben is levertek voltak, mert nappal vitézül harcoltak, éjszaka pedig azon robotoltak, hogy fenntartsák a városaikat; és így mindenféle nagy megpróbáltatást szenvedtek el.\n\n17 És most el voltak szánva arra, hogy vagy győzedelmeskednek ezen a helyen, vagy meghalnak; gondolhatod tehát, hogy ez a kis haderő, melyet magammal hoztam, igen, ezek a fiaim, nagy reményeket és nagy örömöt adtak nekik.\n\n18 És most lőn, hogy amikor a lámániták látták, hogy Antipus serege nagyobb erőre tett szert, Ammoron rendeletei arra kényszerítették őket, hogy ne jöjjenek csatázni Júda városa ellen, vagyis ellenünk.\n\n19 És így kegyeltjei voltunk az Úrnak; mert ha akkor ezen gyengeségünkben ellenünk jöttek volna, akkor esetleg elpusztították volna a mi kis seregünket; de így megőriztettünk.\n\n20 Ammoron azt parancsolta nekik, hogy tartsák fenn azokat a városokat, melyeket bevettek. És így végződött a huszonhatodik év. És a huszonhetedik év kezdetén felkészítettük városunkat és magunkat a védelemre.\n\n21 Most azt szerettük volna, hogy a lámániták jöjjenek miellenünk, mert nem szerettük volna őket a hadiszállásaikon megtámadni.\n\n22 És lőn, hogy körös-körül kémeket tartottunk, hogy figyeljék a lámániták mozgását, hogy se éjjel se nappal ne menjenek el mellettünk és támadják meg azon városainkat, melyek északra vannak.\n\n23 Mert tudtuk, hogy azokban a városokban az emberek nem elég erősek ahhoz, hogy megütközzenek velük; ezért azt szerettük volna, ha elhaladnak mellettünk, hogy hátulról rájuk törhessünk, és így ugyanakkor ütközzünk meg velük hátulról, amikor elöl is megütköznek velük. Azt gondoltuk, hogy le tudjuk győzni őket; de íme, csalódtunk ezen vágyunkban.\n\n24 Sem egész seregükkel, sem annak egy részével nem mertek elhaladni mellettünk, attól tartván, hogy nem elég erősek, és elbuknak.\n\n25 Nem mertek levonulni Zarahemla városa ellen sem; és a Sidon forrásánál sem mertek átkelni, át Nefiha városához.\n\n26 És így hadaikkal elhatározták azon városok fenntartását, melyeket bevettek.\n\n27 És most, ezen év második hónapjában lőn, hogy ezen kétezer fiam atyáitól sok élelmet hoztak nekünk.\n\n28 És kétezer embert is küldtek Zarahemla földjéről. És így fel voltunk készülve tízezer emberrel, valamint számukra élelemmel; és még asszonyaik és gyermekeik számára is.\n\n29 És a lámániták, mivel látták, hogy naponta növekednek a hadaink, és fenntartásunkra élelem is érkezik, félelmükben kirohanásokhoz folyamodtak, hátha véget vethetnek annak, hogy élelmet és haderőt kapjunk.\n\n30 Most, amikor láttuk, hogy ily módon nyugtalankodni kezdenek a lámániták, úgy gondoltuk, cselt vetünk; Antipus tehát parancsot adott, hogy ifjú fiaimmal vonuljunk el egy szomszédos városhoz, mintha egy szomszédos városnak szállítanánk élelmet.\n\n31 Így Antipára városának közelében kellett elvonulnunk, mintha egy azon túli városhoz mennénk a tengerpart melletti határvidéken.\n\n32 És lőn, hogy kivonultunk, mintha élelmeinkkel tennénk azt, hogy ahhoz a városhoz menjünk.\n\n33 És lőn, hogy Antipus kivonult seregének egy részével, a maradékot a város tartására hagyván. De addig nem vonult ki, amíg kis seregemmel el nem mentem és Antipára városának közelébe nem értem.\n\n34 És most, Antipára városában állomásozott a lámániták legerősebb serege; igen, a legnagyobb.\n\n35 És lőn, hogy amikor értesítették őket a kémeik, kijöttek a seregükkel és ellenünk vonultak.\n\n36 És lőn, hogy mi észak felé menekültünk előlük. És így elvezettük a lámániták legerősebb seregét;\n\n37 Igen, méghozzá jelentős távolságra, olyannyira, hogy amikor látták, hogy Antipus serege teljes erővel üldözi őket, akkor nem fordultak se jobbra se balra, hanem egyenes irányban, utánunk folytatták a vonulásukat. Úgy gondoltuk, az a szándékuk, hogy még azelőtt megöljenek minket, mielőtt Antipus utolérné őket. És ezt azért, hogy embereink nehogy bekerítsék őket.\n\n38 És most, Antipus, látván, hogy veszélyben vagyunk, gyorsított menetre fogta a seregét. De íme, éjszaka volt; nem értek tehát utol minket. És Antipus sem érte utol őket; tehát éjszakára letáboroztunk.\n\n39 És lőn, hogy a reggel virradata előtt, íme, a lámániták már üldöztek minket. Most nem voltunk elég erősek ahhoz, hogy hadakozzunk velük; igen, nem engedhettem meg, hogy ifjú fiaim a kezükre kerüljenek. Folytattuk tehát menetelésünket, és bevonultunk a vadonba.\n\n40 Most ők sem mertek se jobbra, se balra letérni, nehogy bekerítsék őket; és én sem akartam se jobbra, se balra letérni, nehogy utolérjenek minket, mert nem tudtunk volna nekik ellenállni, hanem megöltek volna minket, és ők elmenekültek volna; és így egész nap menekültünk a vadonban, méghozzá egészen addig, amíg sötét nem lett.\n\n41 És lőn, hogy amikor megérkezett a reggel világossága, ismét láttuk, hogy rajtunk vannak a lámániták, és menekültünk előlük.\n\n42 De lőn, hogy nem üldöztek minket messzire, mire megálltak; és ez a hetedik hónap harmadik napjának reggele volt.\n\n43 És most, nem tudtuk, hogy utolérte-e őket Antipus, de így szóltam embereimhez: Íme, nem tudjuk, azért álltak-e meg, hogy ellenük menjünk, s hogy az ő csapdájukba ejthessenek minket;\n\n44 Mit mondotok tehát, fiaim, akartok harcba menni ellenük?\n\n45 És most, szeretett testvérem, Moróni, azt mondom neked, hogy még soha nem láttam ilyen nagy bátorságot, még az összes nefiták között sem.\n\n46 Mert miután mindig fiaimnak neveztem őket (mivel mindannyian nagyon fiatalok voltak), ezért ezt mondták nekem: Atyánk, íme, velünk van a mi Istenünk, és ő nem fogja megengedni, hogy elessünk; engedd hát, hogy elmenjünk; mi nem ölnénk meg a testvéreinket, ha békén hagynának bennünket; menjünk tehát, különben legyőzik Antipus seregét.\n\n47 Most, még sohasem harcoltak, mégsem félték a halált; és inkább törődtek atyáik szabadságával, mint a saját életükkel; igen, anyáik tanították meg nekik, hogy ha nem kételkednek, akkor Isten ki fogja szabadítani őket.\n\n48 És felidézték nekem anyáik szavait, mondván: Mi nem kételkedünk abban, hogy anyáink tudták ezt.\n\n49 És lőn, hogy az én kétezremmel visszatértem, a lámániták ellen, akik azelőtt üldöztek minket. És most íme, Antipus seregei utolérték őket, és borzalmas csata kezdődött.\n\n50 Antipus serege, mivel fáradt volt az oly rövid idő alatt megtett hosszú meneteléstől, közel állt hozzá, hogy a lámániták kezére kerüljön; és ha nem tértem volna vissza az én kétezremmel, akkor azok elérték volna a céljukat.\n\n51 Mert Antipus és sok vezére elesett kard által, fáradságuk miatt, melyet erőltetett menetelésük okozott – Antipus emberei tehát, vezéreik eleste miatt megzavarodván, kezdtek meghátrálni a lámániták elől.\n\n52 És lőn, hogy a lámániták bátorságra kaptak, és üldözni kezdték őket; és így üldözték őket nagy buzgósággal a lámániták, amikor Hélamán az ő kétezrével hátba támadta őket, és rendkívül ölni kezdte őket, olyannyira, hogy a lámániták egész serege megállt és Hélamán ellen fordult.\n\n53 Most, amikor Antipus emberei látták, hogy a lámániták megfordultak, összeszedték embereiket és ők is hátba támadták a lámánitákat.\n\n54 És most lőn, hogy mi, Nefi népe, Antipus népe és én a kétezremmel, bekerítettük a lámánitákat, és bizony öltük őket; igen, olyannyira, hogy arra kényszerültek, átadják harci fegyvereiket, és magukat is, hadifogolyként.\n\n55 És most lőn, hogy miután megadták magukat nekünk, íme, megszámoltam ezeket a velem harcoló fiatalembereket, attól tartva, hogy sokat megöltek közülük.\n\n56 De íme, nagy örömömre nem volt közöttük egyetlen lélek sem, aki elesett volna; igen, és úgy harcoltak, mintha Isten erejével tennék azt; igen, soha nem hallottunk olyan férfiakról, akik ily csodás erővel harcoltak volna; és oly nagy hatalommal törtek a lámánitákra, hogy megijesztették őket; és emiatt adták át magukat hadifoglyokként a lámániták.\n\n57 És mivel nem volt hely a foglyainknak, hogy őrizhessük és elzárjuk őket a lámániták seregei elől, elküldtük tehát őket Zarahemla földjére, Antipus életben maradt embereinek egy részével; a maradékot pedig fogtam és az én ifjú ammonitáimhoz csatoltam, és visszameneteltünk Júdea városába.\n\n", "alma 57": "[center][font_size=26]57. Fejezet[/font_size][/center]\n\n[i]Hélamán felidézi Antipára bevételét, és hogy Kuméni városa megadta magát, majd később megvédték – Ammonita ifjai vitézül harcolnak; mind megsebesülnek, de egy sem esik el – Gid jelenti a lámánita foglyok legyilkolását és elmenekülését. Mintegy Kr.e. 63.[/i]\n\n1 És most lőn, hogy levelet kaptam Ammorontól, a királytól, amelyben kijelentette, hogy ha átadom az általunk elejtett hadifoglyokat, akkor átadják nekünk Antipára városát.\n\n2 De én küldtem egy levelet a királynak, hogy mi biztosak vagyunk benne, hogy elegendő haderőnk van Antipára városának haderővel történő bevételére; és hogy nem tartanánk bölcsnek magunkat, ha azért a városért átadnánk a foglyokat, és hogy csak cserében adjuk át a foglyainkat.\n\n3 És Ammoron elutasította a levelemet, mert nem akart foglyokat cserélni; elkezdtünk tehát előkészületeket tenni, hogy Antipára városa ellen menjünk.\n\n4 Ám Antipára népe elhagyta a várost, és más városokba menekült, melyek a birtokukban voltak, hogy megerősítsék azokat; és így Antipára városa a kezünkre került.\n\n5 És így végződött a bírák uralmának huszonnyolcadik éve.\n\n6 És lőn, hogy a huszonkilencedik év kezdetén élelmiszerszállítmányt kaptunk, valamint csapat kiegészítést Zarahemla földjéről és a környező földekről, összesen hatezer embert, az ammoniták hatvan fia mellett, akik azért jöttek, hogy csatlakozzanak testvéreikhez, az én kis kétezres seregemhez. És most íme, erősek voltunk, igen, és élelmet is bőven hoztak nekünk.\n\n7 És lőn, hogy szerettünk volna csatát vívni azzal a sereggel, melyet Kuméni városának védelmére helyeztek el.\n\n8 És most íme, meg fogom mutatni neked, hogy hamarosan elértük, amit szerettünk volna; igen, erős hadainkkal, vagyis erős hadaink egy részével éjjel bekerítettük Kuméni városát, nem sokkal azelőtt, hogy élelemszállítmányt kaptak volna.\n\n9 És lőn, hogy sok éjszakán át a város körül táboroztunk. Kardjaink mellett aludtunk, és őrséget tartottunk, hogy a lámániták ránk ne törhessenek, minket éjjel meg ne ölhessenek, amit sokszor megpróbáltak. De ahányszor megpróbálták, mindannyiszor vérük ontatott.\n\n10 Egy idő után élelmük megérkezett, és azon voltak, hogy éjjel mennek be a városba. Ám mi, ahelyett, hogy lámániták lettünk volna, nefiták voltunk; elejtettük tehát őket és az élelmüket.\n\n11 És annak ellenére, hogy a lámániták ily módon el lettek vágva az erősítéstől, még mindig el voltak szánva a város tartására; szükségessé vált tehát, hogy fogjuk ezt az élelmet és Júdeába küldjük, valamint foglyainkat Zarahemla földjére.\n\n12 És lőn, hogy nem sok nap telt el, mire a lámániták a segítség minden reményét elveszítvén, kezünkre adták a várost; és mi így elértük céljainkat Kuméni városának megszerzésében.\n\n13 De lőn, hogy foglyaink annyian voltak, hogy a mi nagy létszámunk ellenére is arra kényszerültünk, hogy vagy minden haderőnk lefoglalásával őket őrizzük, vagy megöljük őket.\n\n14 Mert íme, nagy csoportokban kitörtek, és kövekkel, és bunkókkal, és minden olyan dologgal harcoltak, amit csak kézbe tudtak venni, olyannyira, hogy több mint kétezret megöltünk közülük azt követően, hogy mint hadifoglyok megadták magukat.\n\n15 Szükségessé vált tehát, hogy véget vessünk az életüknek, vagy hogy karddal a kezünkben őrizzük, vagy kísérjük Zarahemla földjére őket; és az élelmünk – annak ellenére, amit a lámánitáktól zsákmányoltunk – az sem volt több annál, mint amennyi elegendő volt saját népünknek.\n\n16 És most, ezen válságos körülmények között nagyon komoly dolog lett annak eldöntése, hogy mi legyen ezekkel a hadifoglyokkal. Mindazonáltal úgy határoztunk, hogy leküldjük őket Zarahemla földjére; kiválasztottuk tehát embereink egy részét, és rájuk bíztuk a foglyainkat, és megparancsoltuk nekik, hogy menjenek le Zarahemla földjére.\n\n17 De lőn, hogy másnap visszajöttek. És most íme, nem kérdeztük őket a foglyokról; mert íme, rajtunk voltak a lámániták, és éppen időben értek vissza ahhoz, hogy megmentsenek minket attól, hogy a kezükre kerüljünk. Mert íme, Ammoron egy új élelmiszerszállítmányt és még egy nagy sereg embert küldött a megsegítésükre.\n\n18 És lőn, hogy azok az emberek, akiket a foglyokkal elküldtünk, éppen időben érkeztek ahhoz, hogy megfékezzék őket, amikor már majdnem legyőztek minket.\n\n19 De íme, az én kétezer és hatvanból álló kis csapatom is elkeseredetten harcolt; igen, keményen álltak a lámániták ellen, és halált osztottak mindazoknak, akik szembeszálltak velük.\n\n20 És amikor seregünk maradéka már azon volt, hogy meghátrál a lámániták elől, íme, ez a kétezer és hatvan kemény és rettenthetetlen volt.\n\n21 Igen, és engedelmeskedtek és azon voltak, hogy pontosan teljesítsék a parancs minden szavát; igen, és a hitük szerint történt velük; és én emlékeztem a szavakra, melyeket mondtak nekem, amit az anyáik tanítottak nekik.\n\n22 És most íme, ezt a nagy győzelmet ezeknek a fiaimnak és a foglyok kíséretére kiválasztott embereknek köszönhetjük; mert ők voltak azok, akik a lámánitákat megverték; azok tehát Manti városáig vissza lettek űzve.\n\n23 Mi pedig megtartottuk Kuméni városunkat, és nem mindannyiunkat pusztított el a kard; mindazonáltal nagy veszteséget szenvedtünk.\n\n24 És lőn, hogy miután a lámániták elmenekültek, én rögtön elrendeltem, hogy vegyék ki a halottak közül azokat az embereimet, akik megsebesültek, és meghagytam, hogy kötözzék be a sebeiket.\n\n25 És lőn, hogy az én kétezer és hatvanam közül kétszázan voltak, akik elájultak a vérveszteség miatt; mindazonáltal, Isten jósága szerint, és a mi nagy csodálkozásunkra, valamint egész seregünk örömére egyetlen lélek sem volt közöttük, aki elpusztult volna; igen, és egyetlen lélek sem volt közöttük, aki ne kapott volna sok sebet.\n\n26 És most, megőrzésük láttán egész hadseregünket bámulat fogta el, igen, hogy mind megmenekültek, míg testvéreink közül ezret öltek meg. És mi ezt joggal Isten csodálatos hatalmának tulajdonítjuk, az ő rendkívüli hitük miatt abban, amire megtanították őket – hogy van egy igazságos Isten, és aki nem kételkedik, azt megőrzi az ő bámulatos hatalma.\n\n27 Most, ez volt azok hite, akikről beszéltem; fiatalok, és szilárd az elméjük, és folyamatosan Istenbe helyezik bizalmukat.\n\n28 És most lőn, hogy miután így elláttuk sebesült embereinket, és eltemettük halottainkat és a lámániták halottait is, akik sokan voltak, íme, megkérdeztük Gidet azon foglyokat illetően, akikkel elindultak, hogy lemenjenek Zarahemla földjére.\n\n29 Most, Gid volt a főkapitány azon csapat felett, melyet kijelöltünk, hogy őrizzék őket, lekísérve Zarahemla földjére.\n\n30 És most, ezek azok a szavak, melyeket Gid elmondott nekem: Íme, elindultunk, hogy foglyainkkal lemenjünk Zarahemla földjére. És lőn, hogy összetalálkoztunk seregeink kémeivel, akiket a lámániták táborának megfigyelésére küldtünk ki.\n\n31 És ők odakiáltottak nekünk, mondván: Íme, a lámánita seregek Kuméni városa felé vonulnak; és íme, rájuk fognak törni, igen, és elpusztítják a népünket.\n\n32 És lőn, hogy foglyaink hallották a kiáltásaikat, mely felbátorította őket; és lázadásban felkeltek ellenünk.\n\n33 És lőn, hogy lázadásuk miatt rájuk rontottunk a kardjainkkal. És lőn, hogy csapatosan a kardjainkba szaladtak, melynek során a legnagyobb részük elesett; a maradékuk pedig kitört és elmenekült előlünk.\n\n34 És íme, miután elmenekültek, és mi nem tudtuk utolérni őket, gyorsan Kuméni városa felé meneteltünk; és íme, időben érkeztünk ahhoz, hogy segíthessünk testvéreinknek a város védelmében.\n\n35 És íme, ismét kiszabadultunk ellenségeink kezéből. És áldott a mi Istenünk neve; mert íme, ő az, aki kiszabadított minket; igen, aki ezt a nagy dolgot tette értünk.\n\n36 Most lőn, hogy amikor én, Hélamán, meghallottam Gid ezen szavait, rendkívül nagy öröm töltött el, Isten jósága miatt abban, hogy megőrzött minket, hogy mindannyian el ne vesszünk; igen, és én bízom abban, hogy azok lelkei, akiket megöltek, bementek Istenük nyugalmába.\n\n", "alma 58": "[center][font_size=26]58. Fejezet[/font_size][/center]\n\n[i]Hélamán, Gid és Teomner csellel beveszik Manti városát – A lámániták visszavonulnak – Ammon népének fiai megőriztetnek, amikor megállnak szabadságuk és hitük védelmében. Mintegy Kr.e. 63–62.[/i]\n\n1 És íme, most lőn, hogy a következő célunk Manti városának az elfoglalása volt; de íme, nem volt rá mód, hogy kis csapatainkkal kivezessük őket a városból. Mert íme, emlékeztek arra, amit azelőtt tettünk; és így nem tudtuk kicsalni őket a hadiszállásaikból.\n\n2 És jóval többen voltak a mi seregünknél, úgyhogy nem mertünk előrehatolni és őket a hadiszállásaikon megtámadni.\n\n3 Igen, és szükségessé vált, hogy embereinket a birtokunkban lévő földek azon részeinek fenntartására rendeljük, melyeket visszanyertünk. Szükségessé vált tehát, hogy várjunk, hogy talán kapunk még erősítést és új élelmiszerkészleteket Zarahemla földjéről.\n\n4 És lőn, hogy követséget küldtem országunk kormányzójához, hogy megismertessük vele népünk ügyeit. És lőn, hogy vártuk, hogy élelmet és erősítést kapjunk Zarahemla földjéről.\n\n5 De íme, ez nem sokat segített rajtunk; mert a lámániták is napról napra nagy erősítéseket és sok élelmet kaptak; és ilyenek voltak a körülményeink ebben az időszakban.\n\n6 És a lámániták időről időre kirohanásokat intéztek ellenünk, elhatározva, hogy csellel pusztítanak el minket; mindazonáltal menedéket nyújtó helyeik és hadiszállásaik miatt nem mehettünk harcba ellenük.\n\n7 És lőn, hogy ilyen nehéz körülmények között sok hónapon át vártunk, egészen addig, amíg már majdnem elpusztultunk az élelem hiánya miatt.\n\n8 De lőn, hogy kaptunk élelmet, melyet egy kétezer emberből álló sereg védett és hozott a megsegítésünkre; és ez volt minden segítség, amit kaptunk, hogy megvédjük magunkat és a hazánkat attól, hogy az ellenségeink kezébe kerüljön, igen, hogy egy olyan ellenséggel hadakozzunk, mely megszámlálhatatlan volt.\n\n9 És most, ezen kínos helyzeteink okát, vagyis annak okát, hogy miért nem küldtek nekünk több erősítést, nem tudtuk; el voltunk tehát keseredve, és félelem töltött el minket, hogy valamiképpen Isten ítéletei fognak lesújtani az országunkra; legyőzésünket és teljes pusztulásunkat eredményezve.\n\n10 Ezért imádságban kiöntöttük lelkünket Isten előtt, hogy erősítsen meg minket, és szabadítson ki ellenségeink kezéből, igen, és adjon erőt ahhoz, hogy városainkat, földjeinket és javainkat népünk fenntartására megőrizhessük.\n\n11 Igen, és lőn, hogy az Úr, a mi Istenünk meglátogatott minket annak zálogával, hogy ő ki fog szabadítani minket; igen, olyannyira, hogy békét szólt a lelkünkhöz, és hatalmas hitet adott nekünk, és felébresztette bennünk reményét az általa történő szabadulásnak.\n\n12 És bátorságot merítettünk kis csapatunkból, melyet kaptunk, és erősen elhatároztuk, hogy legyőzzük az ellenségeinket, és hogy megőrizzük földjeinket, és javainkat, és asszonyainkat, és gyermekeinket, és szabadságunk ügyét.\n\n13 És így teljes erőnkkel a lámániták ellen mentünk, akik Manti városában voltak; és a vadon felőli oldalon vertük fel sátrainkat, mely a város közelében volt.\n\n14 És másnap lőn, hogy amikor a lámániták meglátták, hogy ott vagyunk a határban a város közelében lévő vadonnál, kiküldték a környékünkre a kémeiket, hogy felderítsék számunkat és seregünk erejét.\n\n15 És lőn, hogy amikor látták, hogy szám szerint nem vagyunk erősek, és mivel attól is féltek, hogy ha nem jönnek ki ellenünk harcolni és nem ölnek meg minket, akkor elvághatjuk őket az utánpótlástól, és mivel azt is feltételezték, hogy népes seregeikkel könnyen el tudnak pusztítani minket, elkezdtek tehát előkészületeket tenni arra, hogy kijöjjenek harcolni ellenünk.\n\n16 És amikor láttuk, hogy előkészületeket tesznek, hogy kijöjjenek ellenünk, íme, meghagytam, hogy Gid néhány emberével rejtőzzön el a vadonban, és hogy Teomner és néhány ember szintén rejtőzzön el a vadonban.\n\n17 Most, Gid és emberei jobbra voltak, a többiek pedig balra; és amikor így elrejtőztek, íme, én seregem maradékával ugyanazon a helyen maradtam, ahol először felvertük a sátrainkat, felkészülve arra, hogy a lámániták kijönnek harcolni.\n\n18 És lőn, hogy a lámániták népes seregükkel ki is vonultak ellenünk. És amikor odaértek és kardjaikkal már majdnem ránk törtek, akkor meghagytam, hogy embereim, akik velem voltak, vonuljanak vissza a vadonba.\n\n19 És lőn, hogy a lámániták nagy sebesen utánunk jöttek, mert rendkívül vágytak rá, hogy utolérjenek és megölhessenek bennünket; követtek tehát a vadonba; és mi Gid és Teomner között haladtunk el, de úgy, hogy őket nem fedezték fel a lámániták.\n\n20 És lőn, hogy amikor a lámániták, vagyis amikor a hadsereg elment mellettük, Gid és Teomner előjöttek rejtekhelyeiről, és elvágták a lámániták kémeinek útját, hogy azok ne térhessenek vissza a városba.\n\n21 És lőn, hogy miután elvágták ezeknek az útját, a városhoz rohantak, és rárontottak a város védelmére hátrahagyott őrökre, olyannyira, hogy elpusztították őket és birtokba vették a várost.\n\n22 Most, ez azért történt, mert a lámániták hagyták, hogy néhány őr kivételével az egész seregüket kicsaljuk a vadonba.\n\n23 És lőn, hogy Gid és Teomner ily módon elfoglalták a hadiszállásaikat. És lőn, hogy mi, miután már jó sokáig mentünk a vadonban, Zarahemla földje felé vettük utunkat.\n\n24 És amikor a lámániták látták, hogy Zarahemla földje felé menetelünk, rendkívül megijedtek, hogy tervet készítettünk arra, hogy a pusztulásba vigyük őket; elkezdtek tehát ismét visszavonulni a vadonba, igen, méghozzá ugyanazon az úton, melyen jöttek.\n\n25 És íme, ez éjszaka volt, és felverték a sátraikat, mert a lámániták főkapitányai azt gondolták, hogy a nefiták fáradtak a menetelés miatt; és mivel azt feltételezték, hogy az egész sereget maguk előtt űzik, nem gondoltak tehát Manti városára.\n\n26 És lőn, hogy amikor éjszaka lett, nem hagytam, hogy az embereim aludjanak, hanem egy másik úton Manti földje felé meneteltettem őket.\n\n27 És így ezen éjszakai menetelésünk révén, íme, másnapra a lámánitákon túl voltunk, olyannyira, hogy előttük értünk Manti városához.\n\n28 És lőn, hogy ezzel a csellel, vérontás nélkül bevettük Manti városát.\n\n29 És lőn, hogy amikor a lámánita seregek a város közelébe értek és látták, hogy készek vagyunk megütközni velük, rendkívül megdöbbentek és nagy félelem sújtott le rájuk; olyannyira, hogy elmenekültek a vadonba.\n\n30 Igen, és lőn, hogy a lámániták seregei teljesen elmenekültek az országnak ezen szegletéből. De íme, sok asszonyt és gyermeket magukkal hurcoltak az országból.\n\n31 És a lámániták által korábban elejtett városok most mind a mi birtokunkban vannak; és atyáink és asszonyaink és a gyermekeink most visszatérnek az otthonaikba, mindazok kivételével, akiket foglyul ejtettek és elhurcoltak a lámániták.\n\n32 De íme, seregeink kevesek ily sok város és ily nagy birtokok megtartásához.\n\n33 De íme, bízunk Istenünkben, aki győzelmet adott nekünk ezen földek felett, olyannyira, hogy bevettük azon városokat és földeket, melyek a mieink voltak.\n\n34 Most nem tudjuk annak okát, hogy a kormány miért nem ad nekünk több erősítést; és a hozzánk feljött emberek sem tudják, hogy miért nem kaptunk nagyobb erősítést.\n\n35 Íme, nem tudjuk, de talán ti voltatok sikertelenek, és az országnak abba a szegletébe vontátok a haderőket; ha ez így van, akkor nem kívánunk zúgolódni.\n\n36 És ha nem így van, akkor íme, attól tartunk, hogy valami megosztottság van a kormányban, és ezért nem küldenek több embert a megsegítésünkre; mert tudjuk, hogy több ember van, mint amennyit küldtek.\n\n37 De íme, ez mit sem jelent – mi bízunk benne, hogy Isten, seregeink gyengesége ellenére ki fog szabadítani minket. Igen, ki fog szabadítani minket ellenségeink kezéből.\n\n38 Íme, ez a huszonkilencedik év, annak vége, és birtokunkban vannak a földjeink; és a lámániták Nefi földjére menekültek.\n\n39 És Ammon népének azon fiai, akikről oly dicsérően szóltam, velem vannak Manti városában; és az Úr megtartotta őket, igen, és megóvta attól, hogy kard által essenek el, olyannyira, hogy egy lelket sem öltek meg közülük.\n\n40 De íme, sok sebet kaptak; mindazonáltal megállnak abban a szabadságban, mellyel Isten szabaddá tette őket; és szigorúan, napról napra megemlékeznek az Úrról, Istenükről; igen, azon vannak, hogy szüntelenül betartsák a rendelkezéseit és ítéleteit és parancsolatait; és erősen hisznek az eljövendőket illető próféciákban.\n\n41 És most, szeretett testvérem, Moróni! Az Úr, a mi Istenünk, aki megváltott és szabaddá tett minket, tartson meg téged szüntelenül az ő színe előtt; igen, és legyen kegyeltje ez a nép, olyannyira, hogy sikerrel visszavegyük mindazt, amit a lámániták elvettek tőlünk, mely a mi támogatásunkra szolgált. És most, íme, zárom levelemet. Én Hélamán, Alma fia vagyok.\n\n", "alma 59": "[center][font_size=26]59. Fejezet[/font_size][/center]\n\n[i]Moróni kéri Pahoránt, hogy erősítse meg Hélamán hadait – A lámániták beveszik Nefiha városát – Moróni haragszik a kormányra. Mintegy Kr.e. 62.[/i]\n\n1 Most lőn, hogy a bírák Nefi népe feletti uralma harmincadik évében, miután Moróni megkapta és elolvasta Hélamán levelét, rendkívül örült, a jólét miatt, igen, azon rendkívüli siker miatt, melyben Hélamánnak része volt, mivel megszerezte az azelőtt elveszett földeket.\n\n2 Igen, és tudatta ezt egész népével, mind a környező földeken azon a részen, ahol volt, hogy ők is örüljenek.\n\n3 És lőn, hogy azonnal küldött egy levelet Pahoránnak és kérte, hogy gyűjtsön össze embereket Hélamánnak, vagyis Hélamán csapatainak a megerősítésére, hogy könnyen megtarthassa az országnak azt a részét, amelynek visszaszerzésével olyan csodálatos módon boldogult.\n\n4 És lőn, hogy miután Moróni ezt a levelet elküldte Zarahemla földjére, újra hozzákezdett a tervkészítéshez, hogy visszaszerezze a többi olyan birtokokat és városokat is, amelyeket a lámániták elvettek tőlük.\n\n5 És lőn, hogy míg Moróni ilyen előkészületeket tett arra, hogy harcolni menjen a lámániták ellen, íme, Nefiha népét, akik Moróni városából, és Lehi városából és Moriánton városából gyűltek össze, megtámadták a lámániták.\n\n6 Igen, és még azok is átjöttek és csatlakoztak a lámánitákhoz az országnak ebben a részében, akik azelőtt Manti földjéről és a környező vidékről menekülésre kényszerültek.\n\n7 És így rendkívül sokan lettek, igen, és naponta erősítéseket is kaptak, azért Ammoron parancsára megtámadták Nefiha népét, és rendkívül nagy öldökléssel ölni kezdték őket.\n\n8 És seregeik olyan népesek voltak, hogy Nefiha népének maradéka menekülésre kényszerült előttük; és bizony eljöttek és csatlakoztak Moróni seregéhez.\n\n9 És most, mivel Moróni azt gondolta, hogy küldenek embereket Nefiha városába, a nép megsegítésére, hogy tarthassák azt a várost, és mivel tudta, hogy könnyebb egy várost tartani, hogy ne kerüljön a lámániták kezére, mint azt visszaszerezni tőlük, azt gondolta tehát, hogy könnyen tartani fogják azt a várost.\n\n10 Ezért egész hadseregét magánál tartotta, hogy megvédhesse azokat a helyeket, amelyeket már visszaszerzett.\n\n11 És most, amikor Moróni látta, hogy Nefiha városa elveszett, rendkívül el volt keseredve, és a nép gonoszsága miatt kételkedni kezdett, hogy vajon nem fognak-e testvéreik kezére kerülni.\n\n12 Most ez volt a helyzet minden főkapitányával is. Kételkedtek és csodálkoztak is, a nép gonoszsága miatt, és ez a lámániták felettük aratott sikere miatt volt.\n\n13 És lőn, hogy Moróni haragudott a kormányra, közönyösségük miatt országuk szabadságát illetően.\n\n", "alma 60": "[center][font_size=26]60. Fejezet[/font_size][/center]\n\n[i]Moróni elpanaszolja Pahoránnak, hogy a kormány nem törődik a seregekkel – Az Úr eltűri, hogy az igazlelkűeket megöljék – A nefitáknak minden erejüket és eszközüket fel kell használni, hogy megszabadítsák magukat az ellenségeiktől – Moróni azzal fenyegetőzik, hogy harcolni fog a kormány ellen, ha nem gondoskodnak segítségről seregeinek. Mintegy Kr.e. 62.[/i]\n\n1 És lőn, hogy ismét írt az ország kormányzójának, aki Pahorán volt, és ezek azok a szavak, melyeket írt, mondván: Íme, Pahoránhoz intézem levelemet, Zarahemla városában, aki főbíró és kormányzó az ország felett, és mindazokhoz, akiket ez a nép megválasztott arra, hogy ezen háború ügyeit irányítsák és intézzék.\n\n2 Mert íme, van némi kárhoztató mondandóm számukra; mert íme, ti magatok is tudjátok, hogy titeket jelöltek ki emberek összegyűjtésére és a felfegyverzésükre kardokkal, és handzsárokkal és mindenféle harci fegyverekkel, minden fajtából, és elküldésükre a lámániták ellen, amely részeken azok bejöhetnek az országunkba.\n\n3 És most íme, azt mondom nektek, hogy magam, és az embereim is, és Hélamán és az ő emberei is rendkívül nagy szenvedéseket szenvedtünk el; igen, méghozzá éhséget, szomjúságot és fáradtságot, és mindenféle megpróbáltatásokat, minden fajtából.\n\n4 De íme, ha csak ennyi lett volna, amit elszenvedtünk, akkor se nem zúgolódnánk, se nem panaszkodnánk.\n\n5 De íme, nagy öldöklés volt a népünk között; igen, ezrek estek el kard által, míg ez másképp is lehetett volna, ha elegendő erősítést és segítséget adtatok volna a seregeinknek. Igen, nagy volt a ti hanyagságotok az irányunkban.\n\n6 És most íme, tudni szeretnénk ennek a rendkívül nagy hanyagságnak az okát; igen, tudni szeretnénk nemtörődömségeteknek az okát.\n\n7 El tudjátok-e képzelni, hogy nemtörődöm módon, gondolattalan dermedtségben ültök a trónusaitokon, míg ellenségeitek által a halál munkálkodik körülöttetek? Igen, míg testvéreitek ezreit gyilkolják meg –\n\n8 Igen, méghozzá azokat, akik reátok tekintettek védelemért, igen, olyan helyzetbe hoztak benneteket, hogy megsegíthettétek volna őket, igen, seregeket küldhettetek volna, hogy megerősítsétek őket, és ezreket menthettetek volna meg attól, hogy kard által essenek el.\n\n9 De íme, ez nem minden – megvontátok tőlük az élelmet, olyannyira, hogy sokan harcoltak és véreztek halálra azon nagy vágy indíttatására, melyet ezen nép jólétéért éreztek; igen, és ezt úgy tették, hogy közben már majdnem éhen pusztultak, mivel ti oly rendkívüli módon elhanyagoltátok őket.\n\n10 És most, szeretett testvéreim – mert szeretettnek kellene lennetek; igen, és szorgalmasabban fel kellett volna serkentenetek magatokat ezen nép jólétéért és szabadságáért; de íme, elhanyagoltátok őket, olyannyira, hogy ezrek vére száll majd bosszúért a fejetekre; igen, mert Isten minden kiáltásukat és minden szenvedésüket ismerte –\n\n11 Íme, úgy gondoljátok-e, hogy a trónusaitokon ülhettek, és Isten rendkívüli jóságából adódóan megtehetitek, hogy semmit nem tesztek, és ő majd megszabadít benneteket? Íme, ha ezt gondoljátok, akkor hiábavalóan gondoljátok.\n\n12 Azt gondoljátok, hogy gonoszságuk miatt ölték meg annyi testvéreteket? Azt mondom nektek, hogy ha ezt gondoljátok, akkor hiábavalóan gondoljátok; mert azt mondom nektek, hogy sokan vannak, akik kard által estek el; és íme, ez a ti kárhoztatásotokra van.\n\n13 Mert az Úr azért engedi meg, hogy megöljék az igazlelkűeket, hogy igazságossága és ítélete lesújthasson a gonoszokra; nem szükséges tehát azt gondolnotok, hogy az igazlelkűek elvesztek, mivel megölték őket; mert íme, ők igenis bemennek az Úrnak, Istenüknek nyugalmába.\n\n14 És most íme, azt mondom nektek, rendkívül félek, hogy Isten ítéletei le fognak sújtani erre a népre, rendkívüli restségük miatt, igen, méghozzá kormányunk restsége miatt, és testvéreiknek, igen, azoknak rendkívül nagy elhanyagolása miatt, akiket megöltek.\n\n15 Mert ha nem lett volna az a nagy gonoszság, amely először felülről indult el, akkor ellenállhattunk volna ellenségeinknek, és ők nem tudtak volna hatalmat szerezni felettünk.\n\n16 Igen, ha nem lett volna az a háború, mely kitört közöttünk; igen, ha nem lettek volna ezek a királypártiak, akik oly sok vérontást okoztak közöttünk; igen, ha akkor mi nem egymás ellen hadakozunk, s egyesítjük erőinket, ahogyan azt azelőtt is tettük; igen, ha azok a királypártiak nem vágytak volna hatalomra és felhatalmazásra felettünk; ha igazak lettek volna a szabadság ügyéhez, és csatlakoztak volna hozzánk, és ellenségeink ellen jöttek volna ahelyett, hogy ellenünk ragadnak kardot, mely oly sok vérontás okozója volt miközöttünk; igen, ha az Úr erejével mentünk volna ellenük, akkor szétszórtuk volna az ellenségeinket, mert ez szavának beteljesülése szerint történt volna.\n\n17 De íme, most a lámániták törnek ránk, birtokba véve földjeinket, és karddal gyilkolják népünket, igen, asszonyainkat és gyermekeinket, és még fogságba is hurcolják őket, mindenféle megpróbáltatást szenvedtetve el velük, és ez azok nagy gonoszsága miatt van, akik hatalomra és felhatalmazásra törekednek, igen, méghozzá azon királypártiak miatt.\n\n18 De miért is beszélek ily sokat ezen ügyet illetően? Mert nem tudjuk, talán ti magatok is felhatalmazásra törekedtek. Nem tudjuk, talán ti is hazaárulók vagytok.\n\n19 Vagy talán azért hanyagoltatok el bennünket, mert országunk szívében vagytok, és biztonság vesz körül benneteket, és ezért nem küldtök élelmet és embereket seregeink megerősítésére?\n\n20 Elfelejtettétek az Úrnak, Isteneteknek parancsolatait? Igen, elfelejtettétek atyáitok fogságát? Elfelejtettétek, hogy hányszor szabadultunk ki ellenségeink kezei közül?\n\n21 Vagy azt gondoljátok, hogy az Úr még mindig ki fog szabadítani bennünket, míg mi csak ülünk trónusainkon és nem használjuk az eszközöket, melyeket az Úr megadott nekünk?\n\n22 Igen, tétlenül fogtok-e ülni, míg ezrek, igen, tízezrek vesznek körül azok közül, akik szintén tétlenségben ülnek, míg ezrek vannak körös-körül az ország határaiban, akik kard által esnek el, igen, sebet kapva és vérezve?\n\n23 Azt gondoljátok, hogy Isten ártatlanokként fog rátok tekinteni, míg mozdulatlanul ültök és szemlélitek ezeket a dolgokat? Íme, azt mondom nektek, hogy nem. Most szeretném, ha emlékeznétek rá, hogy Isten azt mondta, hogy először a belső edényt kell megtisztítani, és azután kell a külső edényt is megtisztítani.\n\n24 És most, ha nem bánjátok meg azt, amit tettetek, és nem kezdtek felállni és cselekedni, és nem küldtök élelmet és embereket nekünk és Hélamánnak is, hogy elláthassuk országunk azon részeit, melyeket visszaszereztünk, és hogy birtokaink maradékát is visszaszerezhessük ezeken a részeken, akkor íme, ajánlatossá válik, hogy ne hadakozzunk többé a lámánitákkal, míg először meg nem tisztítottuk a belső edényt, igen, méghozzá kormányunk magas vezetőségét.\n\n25 És ha nem teljesítitek a levelemben foglalt kívánságaimat, és nem álltok elő és mutatjátok meg nekem a szabadság igaz lelkét, és nem törekedtek seregeink erősebbé tételére és megerősítésére, és nem adtok nekik élelmet a fenntartásukra, akkor íme, szabadságpárti embereim egy részét itt hagyom, hogy védjék meg országunk ezen részét, és Isten erejét és áldásait hagyom rajtuk, hogy semmi más hatalom ne munkálkodhasson ellenük –\n\n26 És ez azért van, mert rendkívüli a hitük és a türelmük a gyötrelmekben –\n\n27 És én magam megyek hozzátok, és ha még van valaki köztetek, akiben ott van a szabadság vágya, igen, ha még egyetlen szikrája is maradt a szabadságnak, akkor íme, lázadásokat serkentek közöttetek, egészen addig, amíg ki nem pusztulnak azok, akik hatalom és felhatalmazás bitorlására vágyakoznak.\n\n28 Igen, íme, nem félek sem a hatalmatoktól, sem a felhatalmazásotoktól, hanem Istenem az, akit félek; és az ő parancsolatai szerint való az, hogy kardot ragadok országom ügyének megvédésére, mert gonoszságotok miatt van az, hogy ily nagy veszteségeket szenvedtünk.\n\n29 Íme, itt az idő, igen, közel van most az idő, amikor ha nem gyürkőztök neki hazátok és kicsinyeitek védelmének, akkor felettetek függ az igazság kardja; igen, és lesújt rátok, és meglátogat benneteket, méghozzá a teljes pusztulásotokra.\n\n30 Íme, várom a segítséget tőletek; és ha nem láttok el minket felmentéssel, akkor íme, eljövök hozzátok, méghozzá Zarahemla földjére, és karddal leváglak benneteket, olyannyira, hogy nem lesz többé hatalmatok meggátolni ezen nép előrehaladását szabadságunk ügyében.\n\n31 Mert íme, az Úr nem fogja megengedni, hogy gonoszságaitokban éljetek és megerősödjetek, hogy elpusztítsátok az ő igazlelkű népét.\n\n32 Íme, képesek vagytok azt gondolni, hogy az Úr meg fog kímélni benneteket, és ítélkezve jön a lámániták ellen, amikor atyáik hagyománya okozta az ő gyűlöletüket, igen, és ezt kétszerezték meg azok, akik elszakadtak tőlünk, míg a ti gonoszságotok a dicsőség és a világ hiábavaló dolgainak a szeretete miatt van?\n\n33 Tudjátok, hogy áthágjátok Isten törvényeit, és tudjátok, hogy lábaitok alá tapossátok azokat. Íme, az Úr azt mondja nekem: Ha azok, akiket kormányzóitoknak neveztetek ki, nem bánják meg a bűneiket és a gonoszságaikat, akkor menjetek fel harcolni ellenük.\n\n34 És most íme, nekem, Moróninak, azon szövetség szerint kell cselekednem, melyet Istenem parancsolatainak betartására kötöttem; szeretném tehát, ha eleget tennétek Isten szavának, és gyorsan küldenétek nekem és Hélamánnak is az élelmetekből és az embereitekből.\n\n35 És íme, ha nem így tesztek, akkor hamarosan meglátogatlak titeket, mert íme, Isten nem tűri, hogy éhen vesszünk; és akkor majd ő fog adni nekünk élelmetekből, még ha kard által is kell ennek meglennie. Figyeljetek tehát rá, hogy eleget tesztek Isten szavának!\n\n36 Íme, Moróni vagyok, a ti főkapitányotok. Én nem hatalomra törekszem, hanem annak letörésére. Én nem a világ tiszteletére törekszem, hanem Istenem dicsőségére, valamint hazám szabadságára és jólétére. És ezzel zárom levelemet.\n\n", "alma 61": "[center][font_size=26]61. Fejezet[/font_size][/center]\n\n[i]Pahorán beszél Moróninak a kormány elleni felkelésről és lázadásról – A királypártiak beveszik Zarahemlát és szövetkeznek a lámánitákkal – Pahorán katonai segítséget kér a lázadók ellen. Mintegy Kr.e. 62.[/i]\n\n1 Íme, most lőn, hogy nem sokkal azután, hogy Moróni elküldte levelét a főkormányzóhoz, levelet kapott Pahorántól, a főkormányzótól. És ezek azok a szavak, melyeket kapott:\n\n2 Én, Pahorán, aki ennek az országnak a főkormányzója vagyok, ezeket a szavakat küldöm Moróninak, a főkapitánynak a hadsereg felett. Íme, azt mondom neked Moróni, hogy én nem örülök a ti nagy megpróbáltatásaitoknak, igen, ez elkeseríti a lelkemet.\n\n3 De íme, vannak olyanok, akik örülnek megpróbáltatásaitoknak, igen, olyannyira, hogy lázadásban felkeltek ellenem és népem közül azok ellen, akik szabadságpártiak. Igen, és rendkívül sokan vannak azok, akik felkeltek.\n\n4 És ők azok, akik arra törekedtek, hogy elvegyék tőlem a bírói széket, akik ennek a nagy gonoszságnak az okozói; mert nagy hízelgéssel sok ember szívét félrevezették, ami keserves megpróbáltatások okozója lesz közöttünk; visszatartották az élelmiszereinket, és megfélemlítették a szabadságpártiakat, hogy ne menjenek el hozzátok.\n\n5 És íme, kiűztek engem maguk előtt, és én annyi emberrel, amennyit csak össze tudtam szedni, Gedeon földjére menekültem.\n\n6 És íme, kiáltványt küldtem szét az országnak ebben a részében; és íme, naponta csapatostul jönnek hozzánk, hogy országuk és szabadságuk védelmében fegyvert fogjanak és megbosszulják az általunk elszenvedett igazságtalanságokat.\n\n7 És oly sokan jöttek hozzánk, hogy ellene szegültünk azoknak, akik lázadásban felkeltek ellenünk, igen, olyannyira, hogy ők félnek tőlünk, és nem mernek ütközetre kijönni ellenünk.\n\n8 Birtokukban van Zarahemla földje, vagyis városa; és kineveztek maguk fölé egy királyt, és az írt a lámániták királyának, melyben szövetségre lépett vele; amely szövetségben beleegyezett Zarahemla városának tartásába, melynek megtétele feltételezései szerint képessé teszi a lámánitákat az ország maradékának a meghódítására, őt pedig, megteszik királlyá ezen nép felett, miután legyőzték őket a lámániták.\n\n9 És most, leveledben megróttál engem, de ez mit sem jelent; én nem haragszom, hanem örvendezem szíved nagyszerűségében. Én, Pahorán, nem hatalomra törekszem, csak bírói székem megtartására, hogy megőrizhessem népem jogait és szabadságát. Lelkem megáll abban a szabadságban, mellyel Isten szabaddá tett minket.\n\n10 És most íme, még vérontás árán is ellen fogunk állni a gonoszságnak. Nem ontanánk a lámániták vérét, ha a saját országukban maradnának.\n\n11 Nem ontanánk testvéreink vérét, ha nem kelnének fel lázadásban és nem ragadnának kardot ellenünk.\n\n12 Alávetnénk magunkat a rabság igájának, ha Isten igazságossága szerint erre lenne szükség, vagy ha ő parancsolná meg nekünk ennek megtételét.\n\n13 De íme, ő nem azt parancsolja nekünk, hogy vessük alá magunkat az ellenségeinknek, hanem azt, hogy belé helyezzük a bizalmunkat, és ő meg fog szabadítani minket.\n\n14 Ezért, szeretett testvérem, Moróni, álljunk ellen a gonosznak, és amely gonosznak szavainkkal nem tudunk ellenállni, igen, például a lázadásoknak és az elpártolásoknak, azoknak kardjainkkal álljunk ellen, hogy megtarthassuk a szabadságunkat, hogy örvendezhessünk az egyházunk jelentette nagy kiváltságban, valamint Megváltónk és Istenünk ügyében.\n\n15 Gyere hát hozzám gyorsan néhány embereddel, és a maradékot hagyd ott Lehi és Teánkum parancsnoksága alatt; adj nekik hatalmat a háború vezetésére az országnak abban a részében, Isten Lelke szerint, mely a bennük lévő szabadság lelke is.\n\n16 Íme, küldtem már nekik némi élelmet, hogy ne pusztuljanak el, amíg hozzám nem tudsz jönni.\n\n17 Mialatt idejössz, gyűjts össze annyi haderőt, amennyit csak tudsz, és Isten erejével, a bennünk lévő hit szerint gyorsan rá fogunk támadni azokra az elszakadókra.\n\n18 És elfoglaljuk Zarahemla városát, hogy még több élelmet szerezhessünk, amit továbbküldhetünk Lehinek és Teánkumnak; igen, az Úr erejével támadunk majd rájuk, és véget vetünk ennek a nagy gonoszságnak.\n\n19 És most, Moróni, örülök annak, hogy megkaptam a leveledet, mert valamelyest aggasztott az, hogy igazságos-e rátámadni a testvéreinkre.\n\n20 De te azt mondtad, hogy ha nem tartanak bűnbánatot, akkor az Úr azt parancsolta neked, hogy támadd meg őket.\n\n21 Figyelj tehát arra, hogy Lehit és Teánkumot megerősítsd az Úrban. Mondd meg nekik, hogy ne féljenek, mert Isten meg fogja szabadítani őket, igen, és mindenki mást, aki megáll abban a szabadságban, mellyel Isten szabaddá tette őket. És most zárom levelemet szeretett testvéremhez, Morónihoz.\n\n", "alma 62": "[center][font_size=26]62. Fejezet[/font_size][/center]\n\n[i]Moróni Pahorán segítségére vonul Gedeon földjére – A királypártiakat, akik visszautasítják hazájuk megvédését, kivégzik – Pahorán és Moróni visszaveszik Nefihát – Sok lámánita csatlakozik Ammon népéhez – Teánkum megöli Ammoront, mire őt is megölik – A lámánitákat kiűzik az országból és békét teremtenek – Hélamán visszatér a szolgálathoz és felépíti az egyházat. Mintegy Kr.e. 62–57.[/i]\n\n1 És most lőn, hogy amikor Moróni ezt a levelet megkapta, szíve felbátorodott, és rendkívül nagy öröm töltötte el, Pahorán hűsége miatt, hogy nem lett ő is a szabadság és országa ügyének az árulója.\n\n2 De emellett rendkívül gyászolt azok gonoszsága miatt, akik elűzték Pahoránt a bírói székből, igen, egyszóval azok miatt, akik fellázadtak országuk és Istenük ellen.\n\n3 És lőn, hogy Moróni, Pahorán kívánsága szerint, magához vett néhány embert, és parancsnokságot adott Lehinek és Teánkumnak seregének maradéka felett, és Gedeon földje felé vonult.\n\n4 És minden olyan helyen felemelte a szabadság zászlaját, ahova csak belépett, és minden lehetséges haderőt összeszedett, amint Gedeon földje felé vonult.\n\n5 És lőn, hogy ezrek sereglettek a lobogója alá és fogtak fegyvert szabadságuk védelmében, hogy rabságba ne jussanak.\n\n6 És így, miután Moróni menetelése során minden olyan embert összegyűjtött, akit csak tudott, Gedeon földjére érkezett; és amikor egyesítette hadait Pahorán hadaival, rendkívül erősek lettek. Még Pachis embereinél is erősebbek, aki azon elszakadók királya volt, akik Zarahemla földjéről kiűzték a szabadságpártiakat és birtokba vették azt a földet.\n\n7 És lőn, hogy Moróni és Pahorán csapataikkal lementek Zarahemla földjére, és a város ellen vonultak, és megütköztek Pachis embereivel, olyannyira, hogy csata kezdődött közöttük.\n\n8 És íme, Pachist megölték, embereit pedig foglyul ejtették, és Pahoránt visszaállították a bírói székébe.\n\n9 És Pachis emberei felett a törvény szerint bíráskodtak, és azon királypártiak felett is, akiket korábban fogtak el és vetettek börtönbe; és a törvény szerint kivégezték őket. Igen, Pachisnak azon embereit és azokat a királypártiakat, akik nem voltak hajlandók fegyvert fogni országuk védelmében, hanem harcolni akartak ellene, kivégezték.\n\n10 És így szükségessé vált, hogy ezt a törvényt országuk biztonsága miatt szigorúan betartsák; igen, és akiről úgy találták, hogy megtagadja a szabadságot, a törvény szerint gyorsan kivégezték.\n\n11 És így végződött a bírák Nefi népe feletti uralmának harmincadik éve; Moróni és Pahorán helyreállították a békét Zarahemla földjén, saját népük között, és halállal sújtották mindazokat, akik nem bizonyultak igaznak a szabadság ügyéhez.\n\n12 És lőn, hogy a bírák Nefi népe feletti uralma harmincegyedik évének kezdetén Moróni azonnal meghagyta, hogy küldjenek élelmet és egy hatezer főnyi sereget Hélamánnak, hogy segítsenek neki az ország azon részének megőrzésében.\n\n13 És azt is meghagyta, hogy egy hatezer fős sereget megfelelő mennyiségű élelemmel küldjenek Lehi és Teánkum seregeihez. És lőn, hogy ezt azért tették, hogy megerősítsék az országot a lámániták ellen.\n\n14 És lőn, hogy miután egy nagy csapat embert Zarahemla földjén hagytak, Moróni és Pahorán egy nagy csapat emberrel Nefiha földje felé vonult, mert elhatározták, hogy elpusztítják a lámánitákat abban a városban.\n\n15 És lőn, hogy amint azon föld felé meneteltek, elfogtak egy nagy csoport lámánita férfit, és sokat megöltek közülük, és elvették az élelmüket és a harci fegyvereiket.\n\n16 És lőn, hogy miután elfogták őket, szövetségben megígértették velük, hogy soha többé nem veszik fel harci fegyvereiket a nefiták ellen.\n\n17 És miután erre a szövetségre léptek, elküldték őket, hogy lakjanak Ammon népével, és akiket nem öltek meg, azok szám szerint körülbelül négyezren voltak.\n\n18 És lőn, hogy miután ezeket elküldték, Nefiha földje felé folytatták a menetelést. És lőn, hogy amikor Nefiha városához érkeztek, felverték sátraikat Nefiha síkságán, mely Nefiha városának közelében van.\n\n19 Most Moróni szerette volna, ha a lámániták kijönnek harcolni ellenük a síkságra; de a lámániták, mivel ismerték azok rendkívüli bátorságát, és látták milyen sokan vannak, nem mertek tehát kijönni ellenük; azon a napon tehát nem jöttek harcolni.\n\n20 És amikor eljött az éj, Moróni az éjszaka sötétjében elindult és felment a fal tetejére, hogy kikémlelje, a város mely részén táboroztak le a lámániták a seregükkel.\n\n21 És lőn, hogy azok keleten voltak, a bejáratnál; és mind aludtak. És most Moróni visszatért a seregéhez, és meghagyta, hogy sürgősen készítsenek erős köteleket és lajtorjákat, hogy a fal tetejéről a fal belső oldalán leengedjék azokat.\n\n22 És lőn, hogy Moróni meghagyta, hogy emberei induljanak és menjenek fel a fal tetejére, és ereszkedjenek le a városnak abba a részébe, igen, méghozzá nyugaton, ahol a lámániták nem táboroztak a seregeikkel.\n\n23 És lőn, hogy éjjel erős köteleik és lajtorjáik segítségével mindannyian leereszkedtek a városba; így amikor eljött a reggel, mindannyian a város falain belül voltak.\n\n24 És most, amikor a lámániták felébredtek és látták, hogy Moróni seregei a falakon belül vannak; rendkívül megijedtek, olyannyira, hogy kimenekültek a kapun.\n\n25 És most, amikor Moróni látta, hogy menekülnek előle, meghagyta az embereinek, hogy vonuljanak fel ellenük, és sokat megöltek, és sokat bekerítettek, és foglyul ejtették őket; és a maradékuk Moróni földjére menekült, mely a tenger melletti határvidéken volt.\n\n26 Így vette birtokba Moróni és Pahorán Nefiha városát, egyetlen lélek elvesztése nélkül; és a lámániták közül sokan voltak, akiket megöltek.\n\n27 Most lőn, hogy a fogoly lámániták közül sokan szerettek volna Ammon népéhez csatlakozni és szabad nép lenni.\n\n28 És lőn, hogy aki ezt kívánta, annak mind megadták azt, amit kívánt.\n\n29 Minden lámánita fogoly Ammon népéhez csatlakozott tehát, és rendkívüli módon dolgozni kezdtek, a földet művelve, mindenféle gabonát termesztve, és nyájakat és csordákat neveltek, minden fajtából; és így nagy tehertől szabadultak meg a nefiták; igen, olyannyira, hogy megszabadultak az összes lámánita fogolytól.\n\n30 Most lőn, hogy Moróni, miután birtokba vette Nefiha városát, és sok foglyot ejtett, amely rendkívül lecsökkentette a lámániták seregeit, és sok olyan nefitát visszaszerzett, akiket azelőtt foglyul ejtettek, ami rendkívül megerősítette Moróni seregét; Moróni tehát elindult Nefiha földjéről Lehi földjére.\n\n31 És lőn, hogy amikor a lámániták meglátták, hogy Moróni közeledik ellenük, újra megijedtek és elmenekültek Moróni serege elől.\n\n32 És lőn, hogy Moróni és serege városról városra addig üldözte őket, amíg Lehivel és Teánkummal nem találkoztak; és a lámániták elmenekültek Lehi és Teánkum elől, egészen le a tengerparti határvidékre, amíg Moróni földjére nem értek.\n\n33 És összegyűlt a lámániták minden serege, olyannyira, hogy mind együtt voltak Moróni földjén. Most Ammoron, a lámániták királya is velük volt.\n\n34 És lőn, hogy Moróni és Lehi és Teánkum csapataikkal körös-körül letáboroztak Moróni földjének határában, olyannyira, hogy a lámánitákat a vadon kerítette be délen a határvidéken, és a vadon keleten a határvidéken.\n\n35 És így letáboroztak éjszakára. Mert íme, a nefiták és a lámániták is fáradtak voltak a nagy menetelés miatt; ezért senki nem határozott el semmilyen cselt éjnek idejére, Teánkum kivételével; mert ő rendkívül dühös volt Ammoronra, olyannyira, hogy úgy tartotta, hogy Ammoron és fivére, Amalikiás volt az oka ennek a nagy és tartós háborúnak a lámániták és őközöttük, ami oly sok háború és vérontás okozója volt, igen, és oly sok éhínségé.\n\n36 És lőn, hogy Teánkum haragjában elindult a lámániták táborába, és leereszkedett a város falain belül. És egyik helyről a másikra ment egy kötéllel, olyannyira, hogy rátalált a királyra; és feléje hajított egy dárdát, ami a szíve közelében szúrta át. De íme, a király, mielőtt meghalt, felébresztette a szolgáit, olyannyira, hogy azok üldözőbe vették Teánkumot és megölték őt.\n\n37 Most lőn, hogy amikor Lehi és Moróni megtudták, hogy Teánkum halott, rendkívül bánatosak voltak; mert íme, olyan ember volt ő, aki vitézül harcolt a hazájáért, igen, a szabadság igaz barátja; és rendkívül sok keserves megpróbáltatást szenvedett el. De íme, halott volt, és elment az egész földnek útján.\n\n38 Most lőn, hogy Moróni másnap elvonult és rátört a lámánitákra, olyannyira, hogy nagy öldökléssel ölték őket; és kiűzték őket az országból; és azok elmenekültek, olyannyira, hogy ekkor nem tértek vissza a nefiták ellen.\n\n39 És így végződött a bírák Nefi népe feletti uralmának harmincegyedik éve; és így sok éven keresztül voltak háborúik, és vérontások, és éhínségek, és megpróbáltatások.\n\n40 És Nefi népe között voltak gyilkosságok, és viszálykodások, és széthúzások, és mindenféle gonoszság; mindazonáltal az igazlelkűek miatt, igen, az igazlelkűek imái miatt megőriztettek.\n\n41 De íme, a nefiták és a lámániták közötti háború rendkívüli hosszúsága miatt sokan makacsak lettek, a háború rendkívüli hosszúsága miatt; és megpróbáltatásaik miatt sokan béketűrőek lettek, olyannyira, hogy egészen az alázatosság mélységéig megalázkodtak Isten előtt.\n\n42 És lőn, hogy miután Moróni annyira megerősítette az országnak azon részeit, amelyek leginkább ki voltak téve a lámánitáknak, hogy azok elég erősek lettek, visszatért Zarahemla városába; és Hélamán is visszatért örökségének helyére; és ismét helyreállt a béke Nefi népe között.\n\n43 És Moróni seregeinek parancsnokságát fiának kezébe adta át, akinek Moróniha volt a neve; és visszatért a saját házába, hogy békességben tölthesse el napjainak hátralevő részét.\n\n44 És Pahorán visszatért a bírói székébe; és Hélamán ismét magára vállalta, hogy Isten szavát prédikálja a népnek; mert az oly sok háború és viszálykodás miatt szükségessé vált, hogy az egyházban a rendet újra szabályozzák.\n\n45 Hélamán és testvérei elindultak tehát, és oly nagy hatalommal prédikálták Isten szavát, hogy sok embert meggyőztek gonoszságukról, és így rávették őket, hogy bűneiket megbánják, és az Úrhoz, Istenükhöz megkeresztelkedjenek.\n\n46 És lőn, hogy újra megalapították Isten egyházát, szerte az egész országban.\n\n47 Igen, és rendszabályokat hoztak a törvényt illetően. És bírákat és főbírákat választottak maguknak.\n\n48 És Nefi népe ismét boldogulni kezdett azon a földön, és ismét elkezdett sokasodni és rendkívül megerősödni azon a földön. És kezdtek rendkívül meggazdagodni.\n\n49 De vagyonuk, vagy erejük vagy boldogulásuk ellenére sem emelkedtek fel szemük kevélységében; és abban sem voltak lassúak, hogy az Úrra, Istenükre emlékezzenek; hanem rendkívül megalázkodtak őelőtte.\n\n50 Igen, emlékeztek rá, hogy mily nagy dolgokat tett értük az Úr, hogy megszabadította őket a haláltól, és a kötelektől, és a börtönöktől, és mindenféle megpróbáltatásoktól, és kiszabadította őket az ellenségeik kezéből.\n\n51 És állandóan imádkoztak az Úrhoz, Istenükhöz, olyannyira, hogy az Úr szava szerint megáldotta őket, így megerősödtek és boldogultak azon a földön.\n\n52 És lőn, hogy mindezen dolgok történtek. És Hélamán meghalt a bírák Nefi népe feletti uralmának harmincötödik évében.\n\n", "alma 63": "[center][font_size=26]63. Fejezet[/font_size][/center]\n\n[i]Siblon, később pedig Hélamán birtokába kerülnek a szent feljegyzések – Sok nefita az északi földre megy – Hagót hajókat épít, amelyekkel elhajóznak a nyugati tengeren – Moróniha csatában megveri a lámánitákat. Mintegy Kr.e. 56–52.[/i]\n\n1 És lőn, hogy a bírák Nefi népe feletti uralma harminchatodik évének kezdetén Siblon birtokába kerültek azok a szent dolgok, melyeket Alma adott át Hélamánnak.\n\n2 És ő igaz ember volt, és egyenes derékkal járt Isten előtt; és azon volt, hogy állandóan jót cselekedjen, hogy betartsa az Úrnak, Istenének a parancsolatait; és a fivére is így tett.\n\n3 És lőn, hogy Moróni is meghalt. És így végződött a bírák uralmának harminchatodik éve.\n\n4 És lőn, hogy a bírák uralmának harminchetedik évében volt egy nagy csoport ember, mely kitett ötezer és négyszáz férfit, akik a feleségeikkel és gyermekeikkel elmentek Zarahemla földjéről arra a földre, mely észak felé volt.\n\n5 És lőn, hogy Hagót, lévén egy rendkívül kíváncsi ember, elment tehát, és a Bőség földjének határában, a Pusztaság földjénél épített magának egy rendkívül nagy hajót, és vízre eresztette a nyugati tengeren, az északi földre vezető keskeny földsávnál.\n\n6 És íme, sokan voltak a nefiták között, akik beszálltak abba, és sok élelemmel, és sok asszonnyal és gyermekkel elvitorláztak, és észak felé vették útjukat. És így végződött a harminchetedik év.\n\n7 És a harmincnyolcadik évben ez az ember épített más hajókat. És az első hajó is visszatért, és még több ember beszállt abba; és ők is vittek sok élelmet, és ismét elindultak az északi föld felé.\n\n8 És lőn, hogy soha többé nem hallottak felőlük. És mi azt gondoljuk, hogy elnyelte őket a tenger mélye. És lőn, hogy a másik hajó is elvitorlázott; és hogy merre ment, azt nem tudjuk.\n\n9 És lőn, hogy ebben az évben sok olyan ember volt, aki elment az északi földre. És így végződött a harmincnyolcadik év.\n\n10 És lőn, hogy a bírák uralmának harminckilencedik évében Siblon is meghalt, Koriánton pedig már egy hajóban elment az északi földre, hogy élelmet vigyen azoknak az embereknek, akik azt megelőzően elmentek arra a földre.\n\n11 Szükségessé vált tehát Siblon számára, hogy halála előtt ezeket a szent dolgokat Hélamán fiára ruházza, akit Hélamánnak hívtak, mivel atyjának neve után nevezték el.\n\n12 Most íme, mindazokat a bevéséseket, melyek Hélamán birtokában voltak, leírták, és szerte az országban elküldték az emberek gyermekei közé, azon részek kivételével, melyeket illetően Alma megparancsolta, hogy ne kerüljenek elő.\n\n13 Mindazonáltal ezeket a dolgokat szentnek kellett tartaniuk, és tovább kellett adni egyik nemzedéktől a másikig; tehát ebben az évben, Siblon halála előtt, Hélamánra ruházták ezeket.\n\n14 És szintén ebben az évben lőn, hogy volt néhány elszakadó, aki elment a lámánitákhoz; és haragra serkentette őket a nefiták ellen.\n\n15 És szintén ugyanebben az évben lejöttek egy népes sereggel, hogy Moróniha népe ellen, vagyis Moróniha serege ellen harcoljanak, melynek során ismét megverték és visszaűzték őket a saját földjeikre, és nagy veszteségeket szenvedtek.\n\n16 És így végződött a bírák Nefi népe feletti uralmának harminckilencedik éve.\n\n17 És így végződött Almának a beszámolója, és Hélamán fiának, és Siblonnak is, aki az ő fia volt.\n\n", "hel 1": "[center][font_size=26]Hélamán könyve[/font_size][/center]\n\nA nefiták beszámolója. Háborúik, viszálykodásaik és széthúzásaik. Ezen kívül sok szent próféta próféciája Krisztus eljövetele előtt, Hélamán feljegyzései szerint, aki Hélamán fia volt, valamint az ő fiainak feljegyzései szerint, egészen Krisztus eljöveteléig. Sok lámánita megtér. Beszámoló a megtérésükről. Beszámoló a lámániták igazlelkűségéről, valamint a nefiták gonoszságáról és utálatosságairól, valamint más dolgokról, Hélamánnak és fiainak a feljegyzése szerint, egészen Krisztus eljöveteléig, melyet Hélamán könyvének neveznek.\n\n[center][font_size=26]1. Fejezet[/font_size][/center]\n\n[i]Második Pahorán lesz a főbíró, de Kiskumen megöli – Pakuméni tölti be a bírói széket – A lámánita seregeket Koriántumr vezeti, beveszi Zarahemlát és megöli Pakuménit – Moróniha megveri a lámánitákat, visszafoglalja Zarahemlát, Koriántumr pedig elesik. Mintegy Kr.e. 52–50.[/i]\n\n1 És most íme lőn, hogy a bírák Nefi népe feletti uralma negyvenedik évének kezdetén súlyos gond támadt a nefita nép között.\n\n2 Mert íme, Pahorán meghalt, és elment az egész földnek útján; súlyos viszálykodás támadt tehát azt illetően, hogy a testvérek közül, akik Pahorán fiai voltak, kié legyen a bírói szék.\n\n3 Most, ezek azoknak a nevei, akik a bírói székért versengtek, és akik a nép között is viszályt szítottak: Pahorán, Pánki és Pakuméni.\n\n4 Most, nem csak ezek voltak Pahorán fiai (mert sok fia volt), de ezek azok, akik a bírói székért versengtek; tehát három részre szakadt miattuk a nép.\n\n5 Mindazonáltal lőn, hogy Pahoránt jelölte ki a nép hangja, hogy főbíró és kormányzó legyen Nefi népe felett.\n\n6 És lőn, hogy Pakuméni, mikor látta, hogy nem tudja megszerezni a bírói széket, csatlakozott a nép szavához.\n\n7 De íme, Pánki és a népnek az a része, akik azt szerették volna, hogy ő legyen a kormányzójuk, rendkívül fel volt háborodva; azon volt tehát, hogy hízelgéssel rávegye ezeket az embereket, hogy lázadásban keljenek fel a testvéreik ellen.\n\n8 És lőn, hogy amint készen állt ennek megtételére, íme, elfogták, és a nép hangja szerint törvénykeztek felette, és halálra ítélték; mert lázadásban felkelt és a nép szabadságának megsemmisítésére törekedett.\n\n9 Most, amikor azok az emberek, akik őt szerették volna kormányzójuknak, látták, hogy halálra ítélték, dühösek voltak tehát, és íme, elküldtek egy bizonyos Kiskument, méghozzá Pahorán bírói székéhez, és ő megölte Pahoránt, amint az a bírói széken ült.\n\n10 És Pahorán szolgái üldözőbe vették őt; de íme, oly gyorsan menekült el Kiskumen, hogy senki nem tudta utolérni őt.\n\n11 És ő elment azokhoz, akik küldték, és valamennyien szövetségre léptek, igen, megesküdve örökkévaló Alkotójukra, hogy senkinek sem fogják megmondani, hogy Kiskumen ölte meg Pahoránt.\n\n12 Nefi népe nem ismerte meg Kiskument, mert álruhában volt, amikor Pahoránt megölte. És Kiskumen és a bandája, akik vele szövetséget kötöttek, úgy elvegyültek a nép között, hogy nem tudták őket megtalálni; de akit megtaláltak, azt halálra ítélték.\n\n13 És most íme, a nép hangja szerint Pakuménit jelölték ki, hogy főbíró és kormányzó legyen a nép felett, hogy fivére, Pahorán helyett uralkodjon; és ez jogában állt. És mindez a bírák uralmának negyvenedik évében történt; és véget ért ez az év.\n\n14 És lőn, hogy a bírák uralmának negyvenegyedik évében a lámániták egy megszámlálhatatlanul nagy sereget gyűjtöttek össze, és felfegyverezték kardokkal, handzsárokkal és íjakkal, és nyilakkal, és fejvértekkel, és mellvértekkel és mindenféle pajzsokkal, minden fajtából.\n\n15 És újra lejöttek, hogy harcot vívjanak a nefiták ellen. És egy olyan ember vezette őket, akinek Koriántumr volt a neve; és Zarahemla leszármazottja volt; és elszakadt a nefitáktól; és termetes és erős ember volt.\n\n16 A lámániták királya tehát, akinek Tubalót volt a neve és Ammoronnak volt a fia, azt feltételezte, hogy Koriántumr, mivel erős ember, erejével és nagy bölcsességével ellen tud majd állni a nefitáknak, olyannyira, hogy őt elküldvén hatalmat nyer majd a nefiták felett –\n\n17 Haragra serkentette tehát őket, és összegyűjtötte a seregeit, és Koriántumrot jelölte ki a vezérüknek, és meghagyta nekik, hogy vonuljanak le Zarahemla földjére és harcoljanak a nefiták ellen.\n\n18 És lőn, hogy az oly sok viszálykodás és az oly sok nehézség miatt a kormányban, nem tartottak elegendő őrt Zarahemla földjén; mert nem gondolták, hogy a lámániták be mernek jönni országuk szívébe, hogy megtámadják Zarahemla nagy városát.\n\n19 De lőn, hogy Koriántumr hatalmas serege élén elindult és rajtaütött a város lakosságán, és olyan rendkívül nagy gyorsasággal jött, hogy a nefitáknak nem volt idejük összegyűjteni seregeiket.\n\n20 Koriántumr tehát lekaszabolta az őrséget a város bejáratánál, és egész seregével bevonult a városba, és mindenkit megöltek, aki ellenállt nekik, olyannyira, hogy az egész várost birtokba vették.\n\n21 És lőn, hogy Pakuméni, aki a főbíró volt, Koriántumr elől egészen a város faláig menekült. És lőn, hogy Koriántumr úgy a falhoz vágta, hogy meghalt. És így értek véget Pakuméni napjai.\n\n22 És most, amikor Koriántumr látta, hogy birtokában van Zarahemla városa, és látta, hogy a nefiták elmenekültek előlük, hogy megölték őket, vagy elfogták és börtönbe vetették őket, és hogy elfoglalták az egész ország legerősebb hadiszállását, olyannyira felbátorodott a szíve, hogy már azon volt, hogy az egész ország ellen indul.\n\n23 És most nem időzött tovább Zarahemla földjén, hanem egy nagy sereggel elindult, méghozzá a Bőség városa felé; mert szándékában állt, hogy elmegy és karddal vág magának utat, hogy elfoglalhassa az ország északi részeit.\n\n24 És feltételezvén, hogy az ország közepén van a legnagyobb haderejük, elment tehát, és nem adott nekik időt arra, hogy összegyűljenek, legfeljebb kis csapatokba; és ily módon rájuk rontott és lekaszabolta őket.\n\n25 De íme, Koriántumr ezen átvonulása az ország közepén – a megölt nefiták számának nagysága ellenére – velük szemben nagy előnyt adott Morónihának.\n\n26 Mert íme, Moróniha azt gondolta, hogy a lámániták nem mernek az ország közepébe behatolni, hanem hogy körbe a határ menti városokat fogják megtámadni, ahogy azt eddig is tették; Moróniha tehát körbe a határ menti részeket tartatta erős seregeivel.\n\n27 De íme, a lámániták nem féltek, ahogyan ő azt szerette volna, hanem behatoltak az ország közepébe és elfoglalták a fővárost, mely Zarahemla városa, és átvonultak az ország legfontosabb részein, nagy öldökléssel ölve az embereket, férfiakat, nőket és gyermekeket is, sok várost és sok hadiszállást foglalva el.\n\n28 De amikor Moróniha ennek tudomására jutott, azonnal elküldte Lehit, körbe egy sereggel, hogy előzzék meg őket, még mielőtt Bőség földjére érnének.\n\n29 És ő ezt is tette. Még mielőtt Bőség földjére értek volna, megelőzte őket és megütközött velük, olyannyira, hogy azok elkezdtek visszavonulni Zarahemla földje felé.\n\n30 És lőn, hogy Moróniha visszavonulásukban megelőzte őket, és megütközött velük, olyannyira, hogy rendkívül véres csata lett ebből. Igen, sokan meghaltak, és Koriántumrot is a megöltek között találták.\n\n31 És most íme, a lámániták egyik úton sem tudtak visszavonulni, se északon, se délen, sem keleten vagy nyugaton, mert minden oldalról körülvették őket a nefiták.\n\n32 És így hajtotta be Koriántumr a lámánitákat a nefiták közé; úgyhogy a nefiták hatalmába kerültek, és őt magát megölték, és a lámániták a nefiták kezére adták magukat.\n\n33 És lőn, hogy Moróniha ismét elfoglalta Zarahemla városát, és meghagyta, hogy a foglyul ejtett lámániták békében távozzanak az országból.\n\n34 És így végződött a bírák uralmának negyvenegyedik éve.\n\n", "hel 2": "[center][font_size=26]2. Fejezet[/font_size][/center]\n\n[i]Hélamán, Hélamánnak a fia lesz a főbíró – Gadianton vezeti Kiskumen bandáját – Hélamán szolgája megöli Kiskument, és a Gadianton banda a vadonba menekül. Mintegy Kr.e. 50–49.[/i]\n\n1 És lőn, hogy a bírák uralmának negyvenkettedik évében, miután Moróniha ismét békét teremtett a nefiták és a lámániták között, íme, senki sem volt, aki a bírói széket betöltse; ezért ismét viszálykodás támadt a nép között amiatt, hogy ki töltse be a bírói széket.\n\n2 És lőn, hogy a nép hangja Hélamánt, Hélamán fiát jelölte ki a bírói szék betöltésére.\n\n3 De íme, Kiskumen, aki Pahoránt megölte, lesben állt, hogy Hélamánt is elpusztítsa; és támogatta őt a bandája, mely szövetségre lépett, hogy senki nem tudhat az ő gonoszságáról.\n\n4 Mert volt egy bizonyos Gadianton, aki rendkívül tapasztalt volt a sok beszéd tekintetében, valamint mesterkedésében, mely szerint a gyilkolás és a rablás titkos cselekedeteit folytatta; ő lett tehát Kiskumen bandájának a vezére.\n\n5 Ő pedig azzal hízelegte be magát náluk és Kiskumennél, hogy ha majd őt ültetik a bírói székbe, akkor olyan tisztségekbe helyezi a bandájához tartozókat, ahol hatalmuk és felhatalmazásuk lesz a nép felett; ezért törekedett Kiskumen Hélamán elpusztítására.\n\n6 És lőn, hogy amint a bírói szék felé tartott, hogy Hélamánt elpusztítsa, íme, Hélamánnak egy szolgája, aki előzőleg éjjel kint járt és álruhában tudomást szerzett azokról a tervekről, melyeket ez a banda Hélamán elpusztítására eszelt ki –\n\n7 És lőn, hogy találkozott Kiskumennel és egy jelt mutatott neki, mire Kiskumen tudatta vele, hogy mit szeretne, és arra kérte, hogy vezesse oda őt a bírói székhez, hogy Hélamánt megölje.\n\n8 És amikor Hélamán szolgája Kiskumen egész szívét kiismerte, hogy az volt a célja, hogy öljön, és hogy mindazoknak, akik a bandájához tartoztak, szintén az volt a céljuk, hogy öljenek, és hogy raboljanak, és hogy hatalomra tegyenek szert (és ez volt az ő titkos tervük és összesküvésük), Hélamán szolgája így szólt Kiskumenhez: Menjünk oda a bírói székhez.\n\n9 Most ez rendkívül tetszett Kiskumennek, mert azt gondolta, hogy most majd véghez tudja vinni a tervét; de íme, ahogy a bírói szék felé tartottak, Hélamán szolgája szíven szúrta Kiskument, és ez hang nélkül holtan esett össze. Ez meg rohant Hélamánhoz, és elmondta neki mindazokat a dolgokat, amiket látott, hallott és tett.\n\n10 És lőn, hogy Hélamán kiküldte embereit, hogy fogják el a rablóknak és titkos gyilkosoknak ezt a bandáját, hogy a törvény szerint kivégezhessék őket.\n\n11 De íme, amikor Gadianton észrevette, hogy Kiskumen nem jött vissza, megijedt, hogy őt is el fogják pusztítani; meghagyta tehát a bandájának, hogy kövessék őt. És egy titkos úton kimenekültek az országból a vadonba; és így amikor Hélamán elküldte embereit, hogy fogják el őket, sehol nem lehetett rájuk találni.\n\n12 És erről a Gadiantonról lesz még szó ezután. És így végződött a bírák Nefi népe feletti uralmának negyvenkettedik éve.\n\n13 És íme, ennek a könyvnek a végén meg fogjátok látni, hogy ez a Gadianton lett az oka Nefi népe bukásának, igen, majdnem teljes pusztulásának.\n\n14 Íme, én ezalatt nem Hélamán könyvének a végét értem, hanem Nefi könyvének a végét, amelyből mindazt a beszámolót vettem, amit leírtam.\n\n", "hel 3": "[center][font_size=26]3. Fejezet[/font_size][/center]\n\n[i]Sok nefita az északi földre vándorol – Cementházakat építenek és sok feljegyzést vezetnek – Tízezrek térnek meg és keresztelkednek meg – Isten szava szabaduláshoz vezeti az embert – Nefi, Hélamán fia tölti be a bírói széket. Mintegy Kr.e. 49–39.[/i]\n\n1 És most lőn, hogy a bírák uralmának negyvenharmadik évében nem volt viszálykodás Nefi népe között, eltekintve némi kevélységtől az egyházban, mely néhány kisebb széthúzáshoz vezetett a nép között, de ezeket az ügyeket még a negyvenharmadik év végén rendbe tették.\n\n2 És a negyvennegyedik évben nem volt viszálykodás a nép között; és a negyvenötödik évben sem volt sok viszálykodás.\n\n3 És a negyvenhatodikban lőn, igen, hogy sok viszálykodás és sok széthúzás volt; melyek eredményeképpen rendkívül sokan voltak, akik elhagyták Zarahemla földjét, és az északi földre mentek, hogy örököljék azt a földet.\n\n4 És rendkívül nagy távolságot tettek meg, olyannyira, hogy nagy vizekhez és sok folyóhoz értek.\n\n5 Igen, és annak a földnek minden részébe szétszóródtak, azokba a részekbe, melyeket nem tett pusztává és erdőtlenné az a sok lakos, aki azelőtt örökölte a földet.\n\n6 És most, ennek a földnek egyik része sem volt puszta, csak fa nem volt rajta; de a pusztulás nagysága miatt, azon népet illetően, mely azelőtt örökölte a földet, pusztaságnak hívták.\n\n7 És csak kevés fa volt ezen föld színén, mindazonáltal az odamenő emberek rendkívül jártasak lettek a cementtel való munkálkodásban, cementházakat építettek tehát, és ezekben laktak.\n\n8 És lőn, hogy sokasodtak és szétszóródtak, és a déli földről elmentek az északi földre, és annyira szétszóródtak, hogy az egész föld színét kezdték benépesíteni, a déli tengertől az északi tengerig, a nyugati tengertől a keleti tengerig.\n\n9 És az északi földön lévő emberek sátrakban laktak, és cementházakban, és hagyták, hogy amilyen fa csak kisarjad a föld színén, az felnőjön, hogy idővel legyen fájuk, hogy építhessék házaikat, igen, városaikat, és templomaikat, és zsinagógáikat, és szentélyeiket, és mindenféle épületüket.\n\n10 És lőn, hogy a fa rendkívül ritka volt az északi földön, sokat küldtek tehát hajóval.\n\n11 És így lehetővé tették az északi földön lévő emberek számára, hogy sok várost építhessenek fából is, meg cementből is.\n\n12 És lőn, hogy sokan voltak Ammon népe közül, akik születésük szerint lámániták voltak, akik szintén elmentek erre a földre.\n\n13 És most, sok olyan feljegyzés van, melyet ezen nép cselekedeteiről vezettek sokan ebből a népből, melyek részletesek és nagyon nagyok, és róluk szólnak.\n\n14 De íme, ebbe a munkába még a századrészét sem lehet belefoglalni ezen nép cselekedeteinek, igen, a lámániták és a nefiták, és háborúik, és viszálykodásaik, és széthúzásaik, és prédikálásuk, és próféciáik, és hajózásaik és hajóépítéseik, és templom, és zsinagóga és szentélyépítéseik, és igazlelkűségük és gonoszságuk, és gyilkosságaik, és rablásaik, és fosztogatásaik, és mindenféle utálatosságaik és paráznaságaik beszámolójának.\n\n15 De íme, sok könyv és mindenféle feljegyzés van erről, amit főleg a nefiták írtak.\n\n16 És ezek mindaddig nemzedékről nemzedékre szálltak a nefiták között, amíg bűnbe nem estek, amikor is gyilkolták és rabolták, űzték, hajtották, pusztították és a föld színén szétszórták őket, és összekeveredtek a lámánitákkal, úgyhogy már nem hívták őket nefitáknak, mert akárcsak a lámániták, gonosszá, vaddá, kegyetlenné váltak.\n\n17 És most, megint visszatérek a beszámolómhoz. Tehát amiről beszéltem, az azt követően történt, hogy nagy viszálykodások, és zavargások, és háborúk, és széthúzások voltak Nefi népe között.\n\n18 Véget ért a bírák uralmának negyvenhatodik éve;\n\n19 És lőn, hogy még mindig nagy viszálykodás volt az országban, igen, méghozzá a negyvenhetedik évben, és a negyvennyolcadik évben is.\n\n20 Mindazonáltal Hélamán igazságosan, részlehajlás nélkül töltötte be a bírói széket; igen, és azon volt, hogy betartsa Isten rendelkezéseit, és ítéleteit és parancsolatait; és szüntelenül azt tette, ami helyes volt Isten szemében; és atyja útjain járt, olyannyira, hogy boldogult ezen a földön.\n\n21 És lőn, hogy két fia volt. Az idősebbnek a Nefi nevet adta, a fiatalabbnak pedig a Lehi nevet. És kezdtek az Úrnak nevelkedni.\n\n22 És lőn, hogy a bírák Nefi népe feletti uralma negyvennyolcadik évének vége felé kis mértékben szűnni kezdtek a háborúk és a viszálykodások a nefiták népe között.\n\n23 És lőn, hogy a bírák uralmának negyvenkilencedik évében állandó békét teremtettek az országban, eltekintve azoktól a titkos összeesküvésektől, amelyeket a rabló Gadianton szervezett az ország sűrűbben lakott részeiben, és amelyekről azoknak, akik a kormány élén álltak, akkor még nem volt tudomásuk; ezért nem irtották ki őket az országból.\n\n24 És lőn, hogy ugyanebben az évben rendkívüli gyarapodásnak indult az egyház, olyannyira, hogy ezrek csatlakoztak az egyházhoz és keresztelkedtek meg a bűnbánatra.\n\n25 És oly nagy volt az egyház gyarapodása, és oly sok áldás szállt a népre, hogy még maguk a főpapok és a tanítók is szerfelett csodálkoztak.\n\n26 És lőn, hogy virágzott az Úr munkája, mert sok lélek, igen, tízezrek keresztelkedtek meg és csatlakoztak Isten egyházához.\n\n27 Így láthatjuk, hogy az Úr mindazokhoz irgalmas, akik szívük őszinteségében szólítják az ő szent nevét.\n\n28 Igen, így láthatjuk, hogy a menny kapuja mindenki előtt nyitva áll, azok előtt, akik hisznek Jézus Krisztus nevében, aki Isten Fia.\n\n29 Igen, látjuk, hogy aki akarja, az megragadhatja Isten szavát, mely élő és ható, mely az ördög minden ravaszságát, és csapdáját és csalárdságát kettéhasítja, és a krisztusi embert egy szűk és keskeny úton átvezeti a nyomorúságnak azon örökké tartó mélységén, mely azért van elkészítve, hogy elnyelje a gonoszokat –\n\n30 És lelkükkel, igen, halhatatlan lelkükkel kiköthetnek Isten jobb keze felől a mennyek királyságában, hogy Ábrahámmal, és Izsákkal, és Jákóbbal és mind a szent atyáinkkal együtt leüljenek, és többé onnan ki ne menjenek.\n\n31 És ebben az évben szüntelen örvendezés volt Zarahemla földjén, és mind a környező tájakon, méghozzá az egész földön, mely a nefiták birtokában volt.\n\n32 És lőn, hogy béke és rendkívüli nagy boldogság volt a negyvenkilencedik év hátralevő részében; igen, és a bírák uralmának ötvenedik évében is állandó volt a béke és nagy volt a boldogság.\n\n33 És a bírák uralmának ötvenegyedik évében is béke volt, eltekintve attól a kevélységtől, mely kezdett belopózni az egyházba – nem Isten egyházába, hanem azon emberek szívébe, akik Isten egyházához tartozónak vallották magukat.\n\n34 És olyannyira felemelkedtek a kevélyégben, hogy sok testvérüket üldözni kezdték. Most ez nagy gonoszság volt, ami miatt a nép alázatosabb része nagy üldöztetéseket szenvedett, és sok megpróbáltatáson vergődött át.\n\n35 Mindazonáltal ezek gyakran böjtöltek és imádkoztak, és alázatosságukban egyre erősebbekké és erősebbekké váltak, és egyre szilárdabbakká és szilárdabbakká Krisztus hitében, mígnem örömmel és vigasztalással telt meg a lelkük, igen, és megtisztult és megszentelődött a szívük, mely megszentelődés abból ered, hogy átengedték a szívüket Istennek.\n\n36 És lőn, hogy még az ötvenkettedik év is békében ért véget, eltekintve attól a rendkívül nagy kevélységtől, mely az emberek szívébe férkőzött. És ez rendkívül nagy vagyonuk és gyarapodásuk miatt volt azon a földön; és napról napra hatalmasodott el rajtuk.\n\n37 És lőn, hogy a bírák uralmának ötvenharmadik évében meghalt Hélamán, és a legidősebb fia, Nefi kezdett el uralkodni a helyében. És lőn, hogy igazságosan és részrehajlás nélkül töltötte be a bírói széket; igen, betartotta Isten parancsolatait és atyja útjain járt.\n\n", "hel 4": "[center][font_size=26]4. Fejezet[/font_size][/center]\n\n[i]A nefita szakadárok és a lámániták összevonják haderőiket, és elfoglalják Zarahemla földjét – A nefiták vereségét gonoszságuk okozza – Az egyház hanyatlik és a nép olyan gyengévé válik, mint a lámániták. Mintegy Kr.e. 38–30.[/i]\n\n1 És lőn, hogy az ötvennegyedik évben sok széthúzás volt az egyházban, és viszálykodás is volt a nép között, olyannyira, hogy sok vérontás is volt.\n\n2 És a lázadókat megölték, vagy kiűzték az országból, és ezek a lámániták királyához mentek.\n\n3 És lőn, hogy megpróbálták háborúra serkenteni a lámánitákat a nefiták ellen; de íme, a lámániták rendkívül féltek, olyannyira, hogy nem voltak hajlandók hallgatni ezeknek az elszakadóknak a szavaira.\n\n4 De lőn, hogy a bírák uralmának ötvenhatodik évében voltak olyan elszakadók, akik a nefitáktól felmentek a lámánitákhoz; és ezek a többiekkel együtt sikerrel jártak a lámániták haragra serkentésében a nefiták ellen; és egész évben háborúra készülődtek.\n\n5 És az ötvenhetedik évben le is jöttek a nefiták ellen harcolni, és hozzáfogtak a halál munkájához; igen, olyannyira, hogy a bírák uralmának ötvennyolcadik évében sikerült is elfoglalniuk Zarahemla földjét; igen, és mind a földeket, egészen addig a földig, mely közel volt a Bőség földjéhez.\n\n6 És a nefitákat és Moróniha seregeit a Bőség földjére szorították vissza.\n\n7 És a nyugati tengertől egészen a keleti tengerig megerősítették magukat a lámániták ellen; mely egy napi járás távolság volt egy nefitának, azon a vonalon, melyet megerősítettek, és ahol az északi országrész védelmére felállították seregeiket.\n\n8 És így, ezek a nefitáktól elszakadók, a lámániták nagyszámú seregének segítségével elfoglalták a nefiták minden olyan birtokát, mely a déli földön volt. És mindez a bírák uralmának ötvennyolcadik és ötvenkilencedik évében történt.\n\n9 És lőn, hogy a bírák uralmának hatvanadik évében Morónihának sikerült csapataival az ország sok részét elfoglalni; igen, sok olyan várost visszafoglaltak, ami azelőtt a lámániták kezére került.\n\n10 És lőn, hogy a bírák uralmának hatvanegyedik évében sikerült minden birtokuk felét visszafoglalniuk.\n\n11 Most, a nefitáknak nem lettek volna ilyen nagy veszteségeik, és nem lett volna közöttük ily nagy öldöklés, ha nem lett volna közöttük gonoszság és utálatosság; igen, és ez azok között volt, akik Isten egyházához tartozóknak vallották magukat.\n\n12 És ez szívük kevélysége és rendkívüli gazdagságuk miatt volt. Igen, azért volt, mert elnyomták a szegényeket; visszatartván ételüket az éhezőktől, visszatartván ruháikat a mezítelenektől, és mert arcul ütötték alázatos testvéreiket. Csúfot űztek abból, ami szent, megtagadták a prófétálás és a kinyilatkoztatás lelkét. Öltek, fosztogattak, hazudtak, loptak, házasságtörést követtek el, nagy viszálykodásokban keltek fel; és átszöktek Nefi földjére a lámániták közé –\n\n13 És nagy gonoszságuk miatt, és mert a saját erejükkel kérkedtek, a saját erejükre hagyattak. Nem boldogultak tehát, hanem addig sanyargatták és verték és űzték őket maguk előtt a lámániták, míg majdnem minden földjüket elvesztették.\n\n14 De íme, Moróniha sok dolgot prédikált a népnek gonoszságuk miatt, és Hélamán fiai, Nefi és Lehi is sok dolgot prédikáltak a népnek, igen, és sok dologról prófétáltak nekik a gonoszságaikat és azt illetően, hogy mi vár rájuk, ha nem bánják meg a bűneiket.\n\n15 És lőn, hogy bűnbánatot tartottak, és amennyiben bűnbánatot tartottak, boldogulni kezdtek.\n\n16 Mert amikor Moróniha látta, hogy bűnbánatot tartottak, vállalkozott arra, hogy egyik helyről a másikra, városról városra vezesse őket, egészen addig, amíg vissza nem szerezték birtokaik felét és földjeik felét.\n\n17 És így végződött a bírák uralmának hatvanegyedik éve.\n\n18 És lőn, hogy a bírák uralmának hatvankettedik évében Moróniha nem tudott több birtokot szerezni a lámánitáktól.\n\n19 Felhagytak tehát azzal a tervükkel, hogy a többi földjüket is visszaszerezzék, mert olyan sokan voltak a lámániták, hogy a nefiták számára lehetetlen volt több hatalmat szerezni felettük; Moróniha tehát minden seregét azon részek megtartására használta, melyeket már megszerzett.\n\n20 És lőn, hogy a lámániták számának nagysága miatt a nefiták nagyon féltek, hogy legyőzik, és eltapossák, és megölik és elpusztítják őket.\n\n21 Igen, emlékezni kezdtek Alma próféciáira, és Móziás szavaira is; és látták, hogy merevnyakú nép voltak, és hogy semmibe vették Isten parancsolatait.\n\n22 És hogy megváltoztatták és lábuk alá taposták Móziás törvényeit, vagyis azt, amiről az Úr megparancsolta neki, hogy adja át a népnek; és látták, hogy romlottá váltak törvényeik, és hogy gonosz néppé lettek, olyannyira, hogy éppen olyan gonoszok lettek, mint a lámániták.\n\n23 És gonoszságuk miatt kezdett hanyatlani az egyház; és kezdtek nem hinni a prófétálás lelkében és a kinyilatkoztatás lelkében; és arcukba meredtek Isten ítéletei.\n\n24 És látták, hogy olyan gyengék lettek, mint testvéreik, a lámániták, és hogy az Úr Lelke már nem őrzi meg őket; igen, visszahúzódott tőlük, mert az Úr Lelke nem lakik szentségtelen templomokban –\n\n25 Az Úr tehát már nem őrizte meg őket az ő csodálatos és páratlan hatalmával, mert a hitetlenség és a rettenetes gonoszság állapotába süllyedtek; és látták, hogy a lámániták rendkívül sokan vannak, többen náluk, és ha nem ragaszkodnak az Úrhoz, Istenükhöz, akkor elkerülhetetlenül el kell veszniük.\n\n26 Mert íme, látták, hogy a lámániták ereje éppen olyan nagy, mint az ő erejük, egyik emberé olyan mint a másiké. És így estek ebbe a nagy vétekbe. Igen, nem is olyan sok év eltelte alatt – vétkeik miatt – így váltak gyengévé.\n\n", "hel 5": "[center][font_size=26]5. Fejezet[/font_size][/center]\n\n[i]Nefi és Lehi a prédikálásnak szentelik magukat – Nevük arra ösztönzi őket, hogy életüket őseik életének mintájára éljék – Krisztus megváltja azokat, akik bűnbánatot tartanak – Nefi és Lehi sok embert megtérít, bebörtönzik őket, és tűz veszi őket körül – Egy sötét felhő háromszáz embert beárnyékol – A föld megrendül és egy hang megparancsolja az embereknek, hogy tartsanak bűnbánatot – Nefi és Lehi angyalokkal társalognak és a tömeget tűz veszi körül. Mintegy Kr.e. 30.[/i]\n\n1 És lőn, hogy még ugyanabban az évben, íme, Nefi átadta a bírói széket egy Cezorám nevű férfinak.\n\n2 Ugyanis, mivel törvényeiket és kormányaikat a nép hangja hozta létre, és többen voltak azok, akik a gonoszt választották, mint azok, akik a jót választották, kezdtek tehát megérni a pusztulásra, mert romlottakká váltak a törvényeik.\n\n3 Igen, és ez még nem minden; annyira merevnyakú nép voltak, hogy sem törvény sem igazság nem volt képes az irányításukra, csak az, ami a pusztulásukhoz vezetett.\n\n4 És lőn, hogy Nefi belefáradt gonoszságukba; és átadta a bírói széket, és magára vállalta, hogy minden hátralevő napja során Isten szavát fogja prédikálni, és a fivére, Lehi is magára vállalta ezt, minden hátralevő napjára;\n\n5 Mert emlékeztek azokra a szavakra, melyeket atyjuk, Hélamán mondott nekik. És ezek azok a szavak, amelyeket mondott:\n\n6 Íme, fiaim, szeretném, ha emlékeznétek Isten parancsolatainak a megtartására; és szeretném, ha hirdetnétek a népnek ezeket a szavakat. Íme, Jeruzsálem földjéről kijövő első szüleink nevét adtam nektek; és ezt azért tettem, hogy amikor eszetekbe jut a nevetek, rájuk emlékezhessetek; és amikor eszetekbe jutnak ők, akkor emlékezhessetek a cselekedeteikre; és amikor eszetekbe jutnak a cselekedeteik, akkor tudhassátok, hogy miért van megmondva és megírva is az, hogy jók voltak.\n\n7 Szeretném tehát, fiaim, ha azt tennétek, ami jó, hogy rólatok is azt mondhassák és azt írhassák, amit róluk mondtak és írtak.\n\n8 És most, fiaim, íme, van még valami, amit kérnék tőletek, mely kérés az, hogy ne azért tegyétek ezeket a dolgokat, hogy kérkedhessetek, hanem azért tegyétek ezeket a dolgokat, hogy a mennyekben gyűjtsetek magatoknak kincset, igen, mely örökkévaló, és ami nem halványul el; igen, hogy tiétek lehessen az örök életnek e becses ajándéka, melyről joggal gondolhatjuk, hogy atyáinknak megadatott.\n\n9 Ó, emlékezzetek, fiaim, emlékezzetek Benjámin királynak népéhez intézett szavaira; igen, emlékezzetek rá, hogy nincs más út, sem mód, mely által meg lehet szabadítani az embert, csakis Jézus Krisztusnak engesztelő vére által, aki el fog jönni; igen, emlékezzetek rá, azért jön el, hogy megváltsa a világot.\n\n10 És azokra a szavakra is emlékezzetek, amiket Amulek mondott Zézromnak Ammoniha városában; mert azt mondta neki, hogy az Úr biztosan el fog jönni, hogy megváltsa a népét, de nem azért jön el, hogy a bűneikben váltsa meg őket, hanem azért, hogy a bűneiktől váltsa meg őket.\n\n11 És az Atya hatalmat adott neki, hogy megváltsa őket a bűneiktől, a bűnbánat folytán; elküldte tehát az angyalait, hogy hirdessék a bűnbánat feltételeinek híreit, mely elvezet a Megváltó hatalmához, lelkük szabadulására.\n\n12 És most, fiaim, emlékezzetek, emlékezzetek rá, hogy Megváltónk sziklájára, aki Krisztus, Isten Fia, arra kell építenetek az alapotokat; hogy amikor az ördög elküldi erős szeleit, igen, nyilait a forgószélben, igen, amikor minden jégesője és hatalmas zivatara benneteket ver majd, akkor nem lesz hatalma felettetek, hogy lehurcoljon a nyomorúság és a végtelen jaj szakadékába, mert a szikla melyre építettetek – mely biztos alap – egy olyan alap, melyről nem bukhat le az ember, ha arra épít.\n\n13 És lőn, hogy ezek voltak azok a szavak, melyeket Hélamán a fiainak tanított. Igen, sok olyan dolgot tanított nekik, ami nincs leírva, és sok olyan dolgot is, ami le van írva.\n\n14 És emlékeztek a szavaira. És ezért elindultak, betartván Isten parancsolatait, hogy Nefi egész népe között tanítsák Isten szavát, kezdve a Bőség városánál;\n\n15 És onnan Gid városába mentek; és Gid városából Mulek városába;\n\n16 És egyik városból a másikba, amíg el nem jutottak Nefi egész népéhez, mely a déli földön volt; és onnan Zarahemla városába mentek, a lámániták közé.\n\n17 És lőn, hogy nagy hatalommal prédikáltak, olyannyira, hogy sok olyan elszakadót megszégyenítettek, aki a nefitáktól ment át, olyannyira, hogy ezek előjöttek és megvallották a bűneiket, és megkeresztelkedtek a bűnbánatra, és rögtön visszatértek a nefitákhoz, hogy megpróbálják jóvá tenni nekik az ellenük elkövetett helytelen cselekedeteket.\n\n18 És lőn, hogy Nefi és Lehi oly nagy hatalommal és felhatalmazással prédikáltak a lámánitáknak – mert hatalmat és felhatalmazást kaptak, hogy beszélhessenek – és az is megadatott nekik, hogy mit mondjanak –\n\n19 Tehát a lámániták nagy megrendülésére szóltak, meggyőzve őket, olyannyira, hogy Zarahemla földjén és körös-körül nyolcezer lámánita volt, aki megkeresztelkedett a bűnbánatra, és meggyőződött atyáik hagyományainak gonosz voltáról.\n\n20 És lőn, hogy Nefi és Lehi onnan elindult, hogy továbbmenjenek Nefi földjére.\n\n21 És lőn, hogy a lámánitáknak egy serege elfogta és börtönbe vetette őket; igen, méghozzá ugyanabba a börtönbe, melybe Limhi szolgái Ammont és testvéreit vetették.\n\n22 És miután börtönbe vetették őket és sok napig élelem nélkül voltak ott, íme, elmentek értük a börtönbe, hogy fogják és megölhessék őket.\n\n23 És lőn, hogy Nefi és Lehi mintha tűzzel lettek volna körülvéve, méghozzá olyannyira, hogy az emberek nem mertek kezet emelni rájuk, attól félve, hogy megégnek. Mindazonáltal Nefi és Lehi nem égett meg; és mintha tűz közepén álltak volna, de nem égtek meg.\n\n24 És amikor látták, hogy tűzoszlop veszi körül őket, és hogy az nem égeti meg őket, felbátorodott a szívük.\n\n25 Mert látták, hogy a lámániták nem mernek kezet emelni rájuk; és a közelükbe sem mernek jönni, hanem úgy állnak, mintha némává sújtotta volna őket a csodálkozás.\n\n26 És lőn, hogy Nefi és Lehi előreléptek és beszélni kezdtek hozzájuk, mondván: Ne féljetek, mert íme, Isten az, aki ezt a csodálatos dolgot megmutatta nektek, mely által megmutatta nektek, hogy nem tehetitek ránk a kezeiteket, hogy megöljetek minket.\n\n27 És íme, amikor elmondták ezeket a szavakat, iszonyatosan megrendült a föld, és úgy megrázkódtak a börtön falai, mintha a földre akarnának omlani. De íme, nem omlottak le! És íme, a börtönben lévők olyan lámániták és nefiták voltak, akik elszakadók voltak.\n\n28 És lőn, hogy beárnyékolta őket egy sötét felhő, és rettenetes, komor félelem szállta meg őket.\n\n29 És lőn, hogy megszólalt egy hang, amely mintha a sötét felhő felettről jött volna, mondván: Tartsatok bűnbánatot, tartsatok bűnbánatot, és ne törekedjetek többé szolgáim elpusztítására, akiket azért küldtem hozzátok, hogy jó híreket hirdessenek nektek.\n\n30 És lőn, hogy amikor meghallották ezt a hangot, és látták, hogy nem mennydörgés hangja volt, se nem nagy zajos lárma hangja, hanem íme, egy tökéletesen szelíd, halk hang volt, mintha suttogás lett volna, és ez egészen a lelkük legmélyéig hatolt.\n\n31 És a hang szelídsége ellenére íme, rendkívül megrendült a föld, és ismét megrázkódtak a börtön falai, mintha mindjárt a földre omlanának; és íme, nem oszlott el a sötét felhő, mely beárnyékolta őket –\n\n32 És íme, ismét megszólalt a hang, mondván: Tartsatok bűnbánatot, tartsatok bűnbánatot, mert közel van a mennyek királysága; és ne törekedjetek többé szolgáim elpusztítására. És lőn, hogy ismét megrendült a föld, és megrázkódtak a falak.\n\n33 És harmadszor is megszólalt a hang, és olyan csodálatos szavakat mondott nekik, amit ember ki nem mondhat; és ismét megrázkódtak a falak, és úgy megrendült a föld, mintha mindjárt kettéhasadna.\n\n34 És lőn, hogy a lámániták nem tudtak elmenekülni a sötét felhő miatt, mely beárnyékolta őket; igen, és azon félelem miatt sem tudtak megmozdulni, mely megszállta őket.\n\n35 Most, volt közöttük valaki, aki születését tekintve nefita volt, és valamikor Isten egyházához tartozott, de elpártolt tőlük.\n\n36 És lőn, hogy ő megfordult és íme, a sötét felhőn keresztül látta Nefi és Lehi arcát; és íme, azok rendkívül ragyogtak, mint az angyalok arca. És látta, hogy az égre emelik a szemüket; és mintha éppen egy olyan lényhez beszélnének vagy emelnék fel szavukat, akit látnak.\n\n37 És lőn, hogy ez a férfi kiáltott a sokaságnak, hogy forduljanak meg és nézzék. És íme, erő adatott nekik arra, hogy megforduljanak és odanézzenek; és látták Nefi és Lehi arcát.\n\n38 És azt kérdezték a férfitól: Íme, mit jelentenek mindezek a dolgok, és ki az, akivel ezek az emberek beszélgetnek?\n\n39 Most a férfinak Aminádáb volt a neve. És Aminádáb azt mondta nekik: Isten angyalaival beszélgetnek.\n\n40 És lőn, hogy a lámániták azt kérdezték tőle: Mit tegyünk, hogy eloszoljék ez a sötét felhő, mely beárnyékol minket?\n\n41 És Aminádáb azt mondta nekik: Bűnbánatot kell tartanotok és addig kell fohászkodnotok a hanghoz, amíg nem hisztek Krisztusban, akiről Alma, és Amulek és Zézrom tanított nektek; és amikor ezt megteszitek, akkor oszlik el a sötét felhő, hogy ne árnyékoljon be benneteket.\n\n42 És lőn, hogy mind elkezdtek fohászkodni annak hangjához, aki megrengette a földet; igen, és addig fohászkodtak, amíg a sötét felhő el nem oszlott.\n\n43 És lőn, hogy amint körbejáratták szemeiket, és látták, hogy eloszlott a sötét felhő, és már nem árnyékolja be őket, íme, azt látták, hogy tűzoszlop veszi körül őket, igen, minden lelket.\n\n44 És Nefi és Lehi is közöttük volt; igen, körbevették őket; igen, olyan volt, mintha lángoló tűz közepén lennének, ami azonban nem ártott nekik, és a börtön falaiba sem kapott bele; és eltöltötte őket az az öröm, ami kimondhatatlan és dicsőséggel teli.\n\n45 És íme, Isten Szent Lelke lejött a mennyből, és áthatotta a szívüket, és olyan volt, mintha tűz töltötte volna el őket, és bámulatos szavakat tudtak elmondani.\n\n46 És lőn, hogy egy hang szólt hozzájuk, igen, egy kellemes hang, mely mintha suttogás lett volna, mondván:\n\n47 Békesség, békesség néktek, amiért hisztek az én Igen Szeretett Fiamban, aki a világ megalapítása óta létezik.\n\n48 És most, amikor ezt meghallották, felemelték a tekintetüket, mintha azt néznék, honnan jött a hang; és íme, megnyílni látták a mennyeket; és angyalok jöttek le a mennyből és szolgáltak nekik.\n\n49 És körülbelül háromszáz lélek volt, aki látta és hallotta ezeket a dolgokat; és megmondták nekik, hogy menjenek és ne csodálkozzanak, se ne kételkedjenek.\n\n50 És lőn, hogy mentek és tanították a népet, mind a környező tájakon hirdetve mindazon dolgokat, melyeket hallottak és láttak, olyannyira, hogy a lámániták többsége meggyőzetett, azon bizonyítékok nagysága miatt, melyeket kaptak.\n\n51 És akiket meggyőztek, azok letették harci fegyvereiket, és felhagytak gyűlöletükkel és atyáik hagyományaival is.\n\n52 És lőn, hogy a birtokukban lévő földeket átadták a nefitáknak.\n\n", "hel 6": "[center][font_size=26]6. Fejezet[/font_size][/center]\n\n[i]Az igazlelkű lámániták a gonosz nefitáknak prédikálnak – Mindkét nép boldogul a béke és a bőség időszakában – Lucifer, a bűn szerzője, gyilkosságokra és gonoszságokra bujtogatja a gonoszok és a Gadianton rablók szívét – A rablók átveszik az irányítást a nefita kormányban. Mintegy Kr.e. 29–23.[/i]\n\n1 És lőn, hogy mire véget ért a bírák uralmának hatvankettedik éve, addigra már megtörténtek mindezek a dolgok, és a lámániták – a legnagyobb részük – igazlelkű néppé váltak, olyannyira, hogy igazlelkűségük meghaladta a nefitákét, mert szilárdak és állhatatosak voltak a hitben.\n\n2 Mert íme, sok olyan nefita volt, akik makaccsá és megátalkodottá, és nagyon gonosszá váltak, olyannyira, hogy elutasították Isten szavát, és mindazon prédikálást és prófétálást, mely eljutott hozzájuk.\n\n3 Mindazonáltal az egyház népének nagy örömben volt része a lámániták megtérése miatt, igen, Isten egyháza miatt, melyet megalapítottak közöttük. És barátkoztak egymással, és örültek egymásnak, és nagy volt az örömük.\n\n4 És lőn, hogy a lámániták közül sokan lementek Zarahemla földjére, és elmondták Nefi népének megtérésük módját, és hitre és bűnbánatra buzdították őket.\n\n5 Igen, és sokan rendkívül nagy hatalommal és felhatalmazással prédikáltak, sokakat hozván le az alázatosság mélységeibe, hogy Isten és a Bárány alázatos követői legyenek.\n\n6 És lőn, hogy a lámániták közül sokan elmentek az északi földre; és Nefi és Lehi is elment az északi földre, prédikálni a népnek. És így végződött a hatvanharmadik év.\n\n7 És íme, az egész országban békesség volt, úgyhogy a nefiták abba a részébe mentek az országnak, ahova csak akartak, akár a nefiták, akár a lámániták közé.\n\n8 És lőn, hogy a lámániták is oda mentek, ahova csak akartak, akár a lámániták, akár a nefiták közé; és így szabadon érintkeztek egymással, hogy kívánságuk szerint vásároljanak és adjanak, és hogy nyerészkedjenek.\n\n9 És lőn, hogy a lámániták és a nefiták is rendkívül gazdagok lettek; és rendkívül bőven volt aranyuk és ezüstjük, és mindenféle nemesfémük, a déli földön is és az északi földön is.\n\n10 Most, a déli földet Lehinek nevezték, az északi földet pedig Sédékiás fia után Muleknek nevezték, mert az Úr Muleket az északi földre, Lehit pedig a déli földre vitte.\n\n11 És íme, mindkét földön volt mindenféle arany, és ezüst, és nemes érc, minden fajtából; és mívesen dolgozó kézművesek is voltak, akik megmunkáltak és finomítottak mindenféle ércet; és így meggazdagodtak.\n\n12 Bőségesen termeltek gabonát, északon és délen is; és rendkívüli virágkorukat élték, északon és délen is. És sokasodtak és rendkívül megerősödtek azon a földön. És neveltek sok nyájat és csordát, igen, sok hízót.\n\n13 És íme, asszonyaik dolgoztak és fontak, és mindenféle szövetet készítettek, finom szövésű vásznakat és mindenfajta szövetet, hogy mezítelenségüket felruházzák. És így békében telt el a hatvannegyedik év.\n\n14 És a hatvanötödik évben is nagy örömben és békességben volt részük. Igen, sok prédikálásban és sok próféciában az eljövendőket illetően. És így telt el a hatvanötödik év.\n\n15 És lőn, hogy a bírák uralmának hatvanhatodik évében, íme, Cezorámot, míg a bírói széken ült, egy ismeretlen kéz meggyilkolta. És lőn, hogy ugyanabban az évben a fiát is meggyilkolták, akit helyére a nép jelölt ki. És így végződött a hatvanhatodik év.\n\n16 És a hatvanhetedik év kezdetén a nép ismét kezdett rendkívül gonosszá válni.\n\n17 Mert íme, az Úr oly sokáig megáldotta őket a világ kincseivel, hogy nem serkentették őket haragra, háborúra vagy vérontásra; kezdték tehát a kincseikre helyezni a szívüket; igen, elkezdtek haszonszerzésre törekedni, hogy egymás fölé emelkedhessenek; elkezdtek tehát titkos gyilkosságokat elkövetni, és rabolni és fosztogatni, hogy nyerészkedhessenek.\n\n18 És most íme, ezek a gyilkosok és fosztogatók egy bandát alkottak, melyet Kiskumen és Gadianton alapított. És most lőn, hogy még a nefiták között is sokan tartoztak Gadianton bandájához. De íme, még többen voltak a lámániták gonoszabb része között. És Gadianton rablóknak és gyilkosoknak hívták őket.\n\n19 És ők voltak azok, akik meggyilkolták a főbírót, Cezorámot, valamint fiát, amint azok a bírói széken ültek; és íme, senki nem találta meg őket.\n\n20 És most lőn, hogy amikor a lámániták rájöttek, hogy rablók vannak közöttük, rendkívül elszomorodtak; és minden hatalmukban álló eszközt felhasználtak arra, hogy kiirtsák őket a föld színéről.\n\n21 De íme, a Sátán olyannyira felbujtogatta a nefiták többségének a szívét, hogy egyesültek a rablóknak ezen bandájával, és magukra vették a szövetségeiket és az esküiket, hogy megvédik és megóvják egymást minden olyan nehéz helyzetben, melybe belekerülnek, hogy ne szenvedjenek a gyilkosságaikért, és fosztogatásaikért és lopásaikért.\n\n22 És lőn, hogy megvoltak a jeleik, igen, a titkos jeleik, és a titkos szavaik; és azért, hogy felismerhessék az olyan testvért, aki szövetségre lépett, hogy ha bármi gonoszságot tesz egy testvére, akkor azt se testvér ne bántsa, se azok, akik annak bandájához tartoznak, aki magára vette ezt a szövetséget.\n\n23 És így, hazájuk törvényei ellenére, valamint Istenük törvényei ellenére gyilkolhassanak, és fosztogathassanak, és lophassanak, és paráznaságokat és mindenféle gonoszságokat követhessenek el.\n\n24 És ha a bandájukhoz tartozók közül valaki nyilvánosságra hozza a világ előtt a gonoszságaikat és az utálatosságaikat, akkor törvénykezzenek felette, nem az ország törvényei szerint, hanem gonoszságaik törvényei szerint, melyeket Gadianton és Kiskumen hozott számukra.\n\n25 Most íme, ezek azok a titkos eskük és szövetségek, melyekről Alma megparancsolta a fiának, hogy ne jussanak el a világhoz, különben még eszközei lesznek a nép pusztulásba döntésének.\n\n26 Most íme, ezek a titkos eskük és szövetségek nem a Hélamánnak átadott feljegyzésekről jutottak el Gadiantonhoz; hanem íme, ugyanaz a lény ültette őket Gadianton szívébe, aki a mi első szüleinket is arra csábította, hogy egyenek a tiltott gyümölcsből –\n\n27 Igen, ugyanaz a lény, aki összeesküdött Káinnal, hogy ha fivérét, Ábelt megöli, akkor azt nem fogja megtudni a világ. És attól az időtől fogva összeesküdött Káinnal és az ő követőivel.\n\n28 És ugyanez a lény volt az, aki elültette a nép szívébe, hogy építsenek egy tornyot, elég magasat ahhoz, hogy a mennybe jussanak. És ugyanez a lény volt az, aki maga után csalta azt a népet, mely erre a földre jött a toronytól; és aki ennek a földnek a színén mindenhol elterjesztette a sötétség és az utálatosságok cselekedeteit, míg teljes pusztulásba és örök pokolba nem vonszolta az embereket.\n\n29 Igen, ugyanez a lény volt az, aki Gadianton szívébe ültette, hogy folytassa tovább a sötétség és a titkos gyilkosságok munkáját; és az ember létezésének kezdetétől fogva mostanáig mindig előhozza ezeket.\n\n30 És íme, ő az, aki minden bűnnek a szerzője. És íme, ő folytatja a sötétség és a titkos gyilkosságok cselekedeteit, és nemzedékről nemzedékre továbbadja az összeesküvéseiket, és az esküiket, és a szövetségeiket, és a rettenetes gonoszságok terveit, aszerint, hogy mennyire képes megkaparintani az emberek gyermekeinek szívét.\n\n31 És most íme, a nefiták szívét nagyon hatalmába kerítette; igen, olyannyira, hogy rendkívül gonoszakká váltak; igen, legnagyobb részük letért az igazlelkűség útjáról, és lába alá taposta Isten parancsolatait, és a saját útjaikra tértek, és aranyukból és ezüstjükből maguknak bálványokat emeltek.\n\n32 És lőn, hogy mindezek a gonoszságok nem is olyan sok év alatt érkeztek el hozzájuk; méghozzá ezek legnagyobb része a bírák Nefi népe feletti uralmának hatvanhetedik évében érkezett el hozzájuk.\n\n33 És a hatvannyolcadik évben is növekedtek a gonoszságaikban, az igazlelkűek nagy bánatára és siralmára.\n\n34 És így látjuk, hogy a nefiták kezdtek hitetlenségbe süllyedni, és növekedni a gonoszságban és az utálatosságokban, míg a lámániták kezdtek rendkívül növekedni Istenük ismeretében; igen, elkezdték betartani a rendelkezéseit és parancsolatait, és igazságban és egyenes derékkal járni őelőtte.\n\n35 És így látjuk, hogy az Úr Lelke, szívük gonoszsága és keménysége miatt kezdett visszahúzódni a nefitáktól.\n\n36 És így látjuk, hogy az Úr elkezdte kitölteni Lelkét a lámánitákra, az iránti készségük és hajlandóságuk miatt, hogy higgyenek a szavaiban.\n\n37 És lőn, hogy a lámániták üldözték Gadianton rablóbandáját; és a gonoszabb részük között pedig Isten szavát prédikálták, olyannyira, hogy ez a rablóbanda teljesen kipusztult a lámániták közül.\n\n38 És lőn, hogy a másik oldalon a nefiták pedig erősítették és támogatták őket, kezdve a leggonoszabbjaiknál, míg a nefiták egész országában elterjedtek, és addig csábították az igazlelkűek legnagyobb részét, amíg azok végül hittek a cselekedeteikben és részesültek a zsákmányukban, és csatlakoztak hozzájuk a titkos gyilkosságaikban és összeesküvéseikben.\n\n39 És így megkaparintották a kormány teljes irányítását, olyannyira, hogy lábaik alá taposták, és megütötték, és megtépték a szegényeket és a szelídeket, valamint Isten alázatos követőit, és hátat fordítottak nekik.\n\n40 És így látjuk, hogy rettenetes helyzetben voltak, és kezdtek megérni az örök pusztulásra.\n\n41 És lőn, hogy így végződött a bírák Nefi népe feletti uralmának hatvannyolcadik éve.\n\n", "hel 7": "Nefinek, Hélamán fiának a próféciája – Isten megfenyegeti Nefi népét, hogy ha nem bánják meg a gonoszságaikat, akkor haragjában meglátogatja és teljesen elpusztítja őket. Isten döghalállal sújtja Nefi népét; bűnbánatot tartanak és hozzá fordulnak. A lámánita Sámuel prófétál a nefitáknak.\n\nA 7. fejezettől a 16-ig bezárólag.\n\n[center][font_size=26]7. Fejezet[/font_size][/center]\n\n[i]Az északi földrészen elutasítják Nefit, és ő visszatér Zarahemlába – A kertjében levő torony tetején imádkozik, majd felszólítja a népet, hogy térjenek meg, vagy el fognak veszni. Mintegy Kr.e. 23–21.[/i]\n\n1 Íme, most lőn, hogy a bírák Nefi népe feletti uralmának hatvankilencedik évében Nefi, Hélamán fia, az északi földről visszatért Zarahemla földjére.\n\n2 Elment ugyanis az északi földön lévő népek közé, és Isten szavát prédikálta nekik, és sok dolgot megjövendölt nekik;\n\n3 És azok minden szavát elutasították, olyannyira, hogy nem maradhatott közöttük, hanem ismét visszatért a szülőföldjére.\n\n4 És amikor látta, hogy ilyen rettenetesen gonosz állapotban van a nép, és hogy azok a Gadianton rablók töltik be e bírói székeket – hatalmat és felhatalmazást bitorolván az ország felett; Isten parancsolatait félretéve, egy cseppet sem helyesen az ő szemében; nem cselekedvén igazságosan az emberek gyermekeivel;\n\n5 Elítélve az igazlelkűeket az igazlelkűségük miatt; engedvén, hogy a vétkesek és a gonoszok büntetlenül maradjanak a pénzük miatt, és még hivatalban is maradjanak a kormány élén, hogy úgy kormányozzanak és tegyenek, ahogy akarnak, hogy nyerészkedhessenek és övék legyen a világ dicsősége, és hogy ezen felül könnyebben követhessenek el házasságtörést, és lophassanak, és ölhessenek és azt tegyék, amit akarnak –\n\n6 Most ez a nagy gonoszság nem is olyan sok év ideje alatt ért el a nefitákhoz; és amikor Nefi látta ezt, bánat duzzasztotta a szívét mellkasában; és lelke gyötrelmében felkiáltott:\n\n7 Ó, bárcsak azokban a napokban lehettek volna az én napjaim, amikor Nefi atyám kijött Jeruzsálem földjéről, és vele örvendezhettem volna a megígért földön; akkor könnyen meg lehetett kérni népét, eltökéltek voltak Isten parancsolatainak betartása mellett, és lassúak abban, hogy gonosz cselekedetre vezessék őket; és gyorsak voltak abban, hogy hallgassanak az Úr szavaira –\n\n8 Igen, ha azokban a napokban lehettek volna napjaim, akkor lelkemnek öröme telne testvéreim igazlelkűségében.\n\n9 De íme, az rendeltetett nekem, hogy ezek legyenek az én napjaim, és hogy lelkemet bánat töltse el testvéreim gonoszsága miatt.\n\n10 És íme, most lőn, hogy ez annak a toronynak a tetején történt, ami Nefi kertjében volt, mely a Zarahemla városában lévő legfőbb piacra vezető út mellett terült el. Nefi tehát letérdelt a kertjében lévő torony tetején, mely torony ahhoz a kertkapuhoz is közel volt, ami mellett az út elvezetett.\n\n11 És lőn, hogy voltak bizonyos emberek, akik arra elhaladva látták Nefit, amint a torony tetején kiönti a lelkét Istennek; és ezek szaladtak és elmondták a népnek, amit láttak, és a nép csoportokban összegyűlt, hogy megtudhassák e nagy gyász okát a nép gonoszsága miatt.\n\n12 És most, amikor Nefi felemelkedett, látta az emberek sokaságait, akik összegyűltek.\n\n13 És lőn, hogy szólásra nyitotta száját, és azt kérdezte tőlük: Íme, miért gyűltetek össze? Azért, hogy a gonoszságaitokról beszéljek nektek?\n\n14 Igen, mert azért jöttem fel tornyomba, hogy kitölthessem lelkemet Istenemnek, szívem rendkívüli bánata miatt, mely a ti gonoszságaitok miatt van!\n\n15 És ti összegyűltetek és csodálkoztok az én gyászom és siránkozásom miatt; igen, és nagyon is szükségetek van arra, hogy csodálkozzatok; igen, csodálkoznotok kell azon, hogy eladtak benneteket, hogy az ördög olyannyira markában tartja a szíveteket.\n\n16 Igen, hogyan engedhettetek azon személy csábításainak, aki arra törekszik, hogy örök nyomorúságnak és végtelen jajnak lökje oda a lelketeket?\n\n17 Ó, tartsatok bűnbánatot, tartsatok bűnbánatot! Miért akartok meghalni? Forduljatok, forduljatok az Úrhoz, a ti Istenetekhez! Miért hagyott el benneteket?\n\n18 Azért, mert megkeményítettétek a szíveteket; igen, nem akartatok a jó pásztor szavára hallgatni; igen, haragra ingereltétek őt magatok ellen.\n\n19 És íme, ahelyett, hogy összegyűjtene, hacsak nem tartotok bűnbánatot, íme, úgy szétszór benneteket, hogy ebek és vadállatok eledele lesz belőletek.\n\n20 Ó, hogyan tudtatok megfeledkezni Istenetekről éppen azon a napon, amikor megszabadított benneteket?\n\n21 De íme, ez azért van, hogy nyerészkedjetek, hogy dicsérjenek benneteket az emberek, igen, és hogy aranyat és ezüstöt szerezhessetek. És e világ kincseire és hiábavaló dolgaira helyezitek a szíveteket, amiért öltök, és fosztogattok, és loptok, és hamis tanúbizonyságot tesztek a felebarátotok ellen, és mindenféle gonoszságot követtek el.\n\n22 És ezen okból ér majd utol benneteket a jaj, ha nem tartotok bűnbánatot. Mert ha nem tartotok bűnbánatot, akkor íme, elvétetik ez a nagy város, és mindazok a nagyvárosok, melyek körös-körül, a birtokotokban lévő földön vannak, és nem lesz helyetek ezekben; mert íme, az Úr nem ad majd nektek erőt, ahogyan azt eddig tette, hogy ellenálljatok az ellenségeiteknek.\n\n23 Mert íme, így szól az Úr: A gonoszoknak nem mutatok erőmből, egynek sem többet a másiknál, csakis azoknak, akik megbánják a bűneiket, és hallgatnak a szavaimra. Most tehát szeretném, ha látnátok, testvéreim, hogy a lámánitáknak jobb lesz majd, mint nektek, ha nem tartotok bűnbánatot.\n\n24 Mert íme, igazlelkűbbek nálatok, mert nem azon nagy tudás ellenére vétkeztek, amit ti megkaptatok. Az Úr tehát irgalmas lesz irántuk; igen, meghosszabbítja a napjaikat, és megsokasítja a magjukat, még akkor is, amikor titeket már teljesen elpusztítanak, ha nem tartotok bűnbánatot.\n\n25 Igen, jaj nektek, a közétek férkőzött nagy utálatosság miatt; és ti csatlakoztatok ehhez, igen, ehhez a titkos bandához, melyet Gadianton alapított!\n\n26 Igen, jaj lesz nektek, a gőg miatt, melynek megengedtétek, hogy a szívetekbe férkőzzön, mely rendkívül nagy kincseitek miatt felemelt benneteket, túllépve azon, ami jó.\n\n27 Igen, jaj nektek a gonoszságotok és az utálatosságaitok miatt!\n\n28 És ha nem tartotok bűnbánatot, akkor el fogtok veszni; igen, még a földjeiteket is elveszik tőletek, titeket pedig ki fognak pusztítani a föld színéről.\n\n29 Íme, most nem magamtól mondom, hogy ezek a dolgok meg fognak történni, mert nem magamtól tudom ezeket a dolgokat. Ám íme, tudom, hogy igazak ezek a dolgok, mert az Úristen tudatta velem őket, tanúságot teszek tehát arról, hogy meg fognak történni.\n\n", "hel 8": "[center][font_size=26]8. Fejezet[/font_size][/center]\n\n[i]Korrupt bírák arra törekednek, hogy Nefi ellen uszítsák a népet – Ábrahám, Mózes, Zénos, Zénok, Éziás, Ésaiás, Jeremiás, Lehi és Nefi mind bizonyságot tettek Krisztusról – Nefi sugallat által közhírré teszi a főbíró meggyilkolását. Mintegy Kr.e. 23–21.[/i]\n\n1 És most lőn, hogy amikor Nefi elmondta ezeket a szavakat, íme, voltak ott olyan emberek, akik bírák voltak, és emellett Gadianton titkos bandájához tartoztak. És ezek fel voltak háborodva, és felszólaltak ellene, ezt mondván a népnek: Miért nem ragadjuk meg ezt az embert, és állítjuk elő, hogy az általa elkövetett bűntett szerint kárhoztassuk őt?\n\n2 Miért nézitek ezt az embert, és miért hallgatjátok, amint ezt a népet és a törvényünket szidalmazza?\n\n3 Mert íme, Nefi törvényük romlottságáról is beszélt nekik; igen, sok olyan dolgot mondott Nefi, amit nem lehet leírni; de semmi olyat nem mondott, ami ellentétben lett volna Isten parancsolataival.\n\n4 És ezek a bírák azért haragudtak rá, mert nyíltan beszélt nekik a titkos, sötét cselekedeteikről; mindazonáltal ők nem mertek kezet emelni rá, mert féltek a néptől, hogy azok majd felszólalnak ellenük.\n\n5 Ezért a néphez kiáltottak, mondván: Miért tűritek, hogy ez az ember szidalmazzon minket? Mert íme, kárhoztatja ezt az egész népet, méghozzá pusztulásra; igen, és azt is mondja, hogy el fogják venni tőlünk ezeket a nagy városainkat, és hogy nem lesz hely bennük számunkra.\n\n6 És most, mi tudjuk, hogy ez lehetetlen, mert íme, erősek vagyunk, és nagyok a városaink; ellenségeinknek tehát nem lehet hatalma felettünk.\n\n7 És lőn, hogy így serkentették haragra a népet Nefi ellen, és támasztottak köztük viszálykodásokat; mert voltak néhányan, akik így kiáltottak fel: Hagyjuk ezt az embert, mert jó ember ő, és ha nem tartunk bűnbánatot, akkor biztosan be fognak következni az általa mondott dolgok.\n\n8 Igen, íme, minden olyan ítélet utol fog érni minket, melyekről bizonyságot tett nekünk; mert tudjuk, hogy helyesen tett bizonyságot nekünk a gonoszságainkat illetően. És íme, ezekből sok van, és ő éppen olyan jól ismer minden olyan dolgot, ami meg fog történni velünk, mint ahogyan a gonoszságainkat ismeri;\n\n9 Igen, és íme, ha nem lenne próféta, akkor nem tehetne bizonyságot ezekről a dolgokról.\n\n10 És lőn, hogy azokat az embereket, akik Nefi elpusztítására törekedtek, visszatartotta a félelem, és nem mertek rá kezet emelni; ő tehát, amikor látta, hogy kegyet talált némelyek szeme előtt, olyannyira, hogy a maradékuk pedig félt, ismét beszélni kezdett hozzájuk.\n\n11 Arra kényszerült tehát, hogy tovább beszéljen hozzájuk, mondván: Íme, testvéreim, hát nem olvastátok, hogy Isten hatalmat adott egy embernek, méghozzá Mózesnek, hogy rávágjon a Vörös-tenger vizeire, és azok kétfelé váltak, olyannyira, hogy az izraeliták, akik a mi atyáink voltak, száraz talajon jöttek át, és a vizek az egyiptomiak seregeire csapódtak, és elnyelték őket?\n\n12 És most, íme, ha Isten ilyen hatalmat adott ennek az embernek, akkor miért vitatkoztok magatok közt és mondjátok, hogy nem adott nekem olyan hatalmat, mely által tudhatnék azokról az ítéletekről, melyek utol fognak érni benneteket, ha nem tartotok bűnbánatot?\n\n13 De íme, ti nemcsak az én szavaimat tagadjátok, hanem mindazon szavakat tagadjátok, melyeket atyáink szóltak, és azokat a szavakat is, melyeket ez az ember, Mózes mondott, akinek olyan nagy hatalom adatott, igen, azokat a szavakat, melyeket a Messiás eljövetelét illetően mondott.\n\n14 Igen, nem tett-e ő bizonyságot arról, hogy Isten Fia el fog jönni? És amint felemelte a rézkígyót a vadonban, éppen úgy emeltetik fel majd az, aki el fog jönni.\n\n15 És mint ahogy azok, akik erre a kígyóra tekintenek, élni fognak, éppen úgy, aki Isten Fiára hittel, töredelmes lélekkel tekint, élhet, méghozzá addig az életig, mely örökkévaló.\n\n16 És most íme, nemcsak Mózes tett bizonyságot ezekről a dolgokról, hanem mind a szent próféták is, napjaitól egészen Ábrahám napjaiig.\n\n17 Igen, és íme, Ábrahám látta eljövetelét, és öröm töltötte el, és örvendezett.\n\n18 Igen, és íme, azt mondom nektek, hogy nemcsak Ábrahám tudott ezekről a dolgokról, hanem már Ábrahám napjai előtt is sokan voltak, akiket Isten rendje szerint hívtak el; igen, méghozzá az ő Fiának rendje szerint; és ez azért történt, hogy a nép sok ezer évvel az ő eljövetele előtt meglássa azt, hogy még a megváltás is eljön majd hozzájuk.\n\n19 És most szeretném, ha tudnátok, hogy Ábrahám napjai óta is sok olyan próféta volt már, aki bizonyságot tett ezekről a dolgokról; igen, íme, Zénos próféta bátran bizonyságot tett; amiért meg is ölték.\n\n20 És íme, Zénok is, és Éziás is, és Ésaiás is, és Jeremiás (Jeremiás lévén ugyanaz a próféta, aki bizonyságot tett Jeruzsálem pusztulásáról), és most tudjuk, hogy Jeruzsálem el is pusztult, Jeremiás szavai szerint. Ó, akkor hát miért ne jönne el Isten Fia, az ő próféciája szerint?\n\n21 És most, vitatjátok-e, hogy Jeruzsálem elpusztult? Mondjátok-e, hogy nem gyilkolták meg Sédékiás összes fiát, Mulek kivételével? Igen, és vajon nem látjátok, hogy velünk van Sédékiás magja, és ők Jeruzsálem földjéről űzettek ki? De íme, ez még nem minden –\n\n22 Atyánkat, Lehit, azért űzték ki Jeruzsálemből, mert bizonyságot tett ezekről a dolgokról. Nefi is bizonyságot tett ezekről a dolgokról, és atyáink közül majdnem mindenki, egészen mostanáig; igen, bizonyságot tettek Krisztus eljöveteléről, és várakozással tekintettek előre, és örvendeztek az ő napjában, mely el fog jönni.\n\n23 És íme, ő Isten, és ő velük van, és kinyilatkoztatta magát nekik, hogy megváltotta őket; és ők dicsőítették őt azért, ami el fog jönni.\n\n24 És most, látván, hogy tudjátok, és csak úgy tagadhatjátok meg ezeket a dolgokat, ha hazudtok; bűnösök vagytok ebben, mert mindezen dolgokat elutasítottátok, a sok bizonyíték ellenére, melyet megkaptatok; igen, méghozzá minden dolgot megkaptatok, a mennyekben lévő dolgokat is, és minden dolgot, amely a földön van, tanúbizonyságként arra, hogy ezek igazak.\n\n25 De íme, ti elutasítottátok az igazságot, és fellázadtatok szent Istenetek ellen; és még most is, ahelyett, hogy a mennyekben gyűjtenétek magatoknak kincseket, ahol semmi nem romlik el, és ahova semmi tisztátalan nem léphet be, haragot halmoztok magatoknak az ítélet napjára.\n\n26 Igen, és most is, gyilkosságaitok, paráználkodásotok és gonoszságotok miatt éppen kezdtek megérni az örökkévaló pusztulásra; igen, és ha nem tartotok bűnbánatot, akkor ez hamar utolér benneteket.\n\n27 Igen, íme, most is éppen az ajtótok előtt áll; igen, menjetek be a bírói székhez, és nézzetek szét; és íme, meggyilkolták a bírótokat, és vérében fekszik; és a fivére gyilkolta meg, aki arra törekszik, hogy a bírói székben üljön.\n\n28 És íme, ők mindketten a ti titkos bandátokhoz tartoznak, amelynek Gadianton és a gonosz a szerzője, aki az emberek lelkének elpusztítására törekszik.\n\n", "hel 9": "[center][font_size=26]9. Fejezet[/font_size][/center]\n\n[i]A hírnökök a főbírót holtan találják a bírói székben – Bebörtönzik, de később kiengedik őket – Sugallat által Nefi megmondja, hogy Szeántum a gyilkos – Nefit néhányan elismerik prófétának. Mintegy Kr.e. 23–21.[/i]\n\n1 Íme, most lőn, hogy miután Nefi elmondta ezeket a szavakat, egyes emberek, akik közöttük voltak, a bírói székhez rohantak; igen, méghozzá öten voltak, akik elmentek, és ezt beszélték egymás közt, amint odamentek:\n\n2 Íme, most bizonyossággal fogjuk tudni, hogy próféta-e ez az ember!? És hogy Isten parancsolta-e neki, hogy ilyen bámulatos dolgokat prófétáljon nekünk! Íme, mi nem hisszük, hogy így történt; igen, mi nem hisszük, hogy ő próféta. Mindazonáltal, ha igaz ez a dolog, amit a főbírót illetően mondott – hogy halott – akkor el fogjuk hinni, hogy a többi olyan szó is igaz, amelyet mondott.\n\n3 És lőn, hogy teljes erőből szaladtak, és odaértek a bírói székhez; és íme, a főbíró a földre volt bukva és a vérében feküdt.\n\n4 És most íme, amikor ezt meglátták, rendkívül megrendültek, olyannyira, hogy a földre rogytak; mert mindaddig nem hittek azon szavaknak, melyeket Nefi a főbírót illetően mondott.\n\n5 De most, amikor látták, akkor hittek, és megszállta őket a félelem, hogy a Nefi által elmondott összes ítélet utoléri a népet; reszkettek tehát és a földre rogytak.\n\n6 Most, rögtön azután, hogy a bírót megölték – álruhába öltözött fivére szúrta le, és elmenekült, és a szolgák szaladtak és elmondták a népnek, kiabálták közöttük, hogy gyilkosság történt.\n\n7 És íme, a nép odagyűlt a bírói székhez – és íme, megrendülésükre meglátták azt az öt embert, aki a földön feküdt.\n\n8 És most íme, a nép semmit nem tudott a Nefi kertjénél összegyűlt sokaságról; ezt beszélték tehát egymás között: Ezek az emberek gyilkolták meg a bírót, és Isten lesújtott rájuk, hogy ne tudjanak elmenekülni előlünk.\n\n9 És lőn, hogy megragadták, és megkötözték és börtönbe vetették őket. És szétküldtek egy kiáltványt, hogy a főbírót megölték, és hogy a gyilkosait elfogták és börtönbe vetették.\n\n10 És lőn, hogy másnap összegyűlt a nép, hogy gyászoljanak és böjtöljenek a meggyilkolt nagy főbíró temetésén.\n\n11 És azok a bírák is összegyűltek a temetésen, akik ott voltak Nefi kertjében, és hallották a szavait.\n\n12 És lőn, hogy kérdezősködtek a nép között, mondván: Hol vannak azok öten, akiket azért küldtünk, hogy megérdeklődjék, hogy halott-e a főbíró? És ők válaszoltak, és azt mondták: Arról az ötről, akiről azt mondjátok, hogy ti küldtétek, nem tudunk; de van öt gyilkos, akit börtönbe vetettünk.\n\n13 És lőn, hogy a bírák azt kérték, hogy hozzák elő őket; és előhozták őket, és íme, ez volt az az öt, akiket elküldtek; és íme, a bírák kikérdezték őket, hogy megtudják a történteket, és ők mindent elmondtak nekik, amit tettek, mondván:\n\n14 Rohantunk és odaértünk a bírói székhez, és amikor láttuk, hogy minden úgy van, ahogy arról Nefi bizonyságot tett, annyira megrendültünk, hogy a földre rogytunk; és amikor megrendülésünkből magunkhoz tértünk, íme, már börtönbe is vetettek minket.\n\n15 Most, ezen ember meggyilkolását illetően nem tudjuk, hogy ki tette ezt; és mi csak annyit tudunk, hogy rohantunk és idejöttünk, amint kértétek, és íme, halott volt, ahogy azt Nefi szavai megmondták.\n\n16 És most lőn, hogy a bírák elkezdték kifejteni a dolgot a népnek, és felszólaltak Nefi ellen, mondván: Íme, tudjuk, hogy Nefi bizonyára megegyezett valakivel, hogy ölje meg a bírót, hogy aztán ő ezt majd megmondhassa nekünk, hogy a hitére téríthessen minket, hogy nagy emberré tehesse magát, Isten választottjává és prófétává.\n\n17 És most íme, le fogjuk leplezni ezt az embert, és ő be fogja vallani, hogy vétkezett, és el fogja árulni nekünk, hogy ki ennek a bírónak az igazi gyilkosa.\n\n18 És lőn, hogy az ötöt a temetés napján szabadon bocsátották. Mindazonáltal, ezek megdorgálták a bírókat a Nefi ellen szólt szavaik miatt, és egyenként vitába szálltak velük, olyannyira, hogy elhallgattatták őket.\n\n19 Mindazonáltal ezek elfogatták, és megkötöztették, és a sokaság elé hozatták Nefit, és mindenféle úton-módon kérdezni kezdték őt, hogy összezavarhassák, hogy bevádolhassák és halálra ítélhessék őt –\n\n20 Ezt mondván neki: Te szövetkeztél valakivel. Ki az a férfi, aki ezt a gyilkosságot elkövette? Most mondd meg nekünk, és ismerd el vétkedet! És ezt mondták neki: Íme, kapsz pénzt, és az életedet is meghagyjuk neked, ha elmondod és beismered, hogy miben egyeztél meg vele.\n\n21 De Nefi így szólt hozzájuk: Ó ti bolondok, ti körülmetéletlen szívűek, ti elvakult és merevnyakú emberek, tudjátok-e meddig engedi még az Úr, a ti Istenetek, hogy továbbra is bűnös úton járjatok?\n\n22 Jajgatnotok és gyászolnotok kellene azon nagy pusztulás miatt, mely most reátok vár, ha nem tartotok bűnbánatot.\n\n23 Íme, azt mondjátok, hogy megegyeztem egy férfival, hogy ölje meg Cezorámot, vagyis a főbírónkat. De íme, azt mondom nektek, hogy ezt azért mondjátok, mert bizonyságot tettem nektek, hogy tudhassatok erről a dologról; igen, tanúbizonyságként nektek arról, hogy tudok a köztetek lévő gonoszságról és utálatosságokról.\n\n24 És mivel így tettem, azt mondjátok, hogy megegyeztem egy férfival, hogy tegye meg ezt a dolgot; igen, dühösek vagytok rám, mivel megmutattam nektek ezt a jelet, és életem kioltására törekedtek.\n\n25 És most íme, egy másik jelt is mutatok nektek, és majd meglátom, hogy ezen dolog miatt is el akartok-e pusztítani.\n\n26 Íme, azt mondom nektek: Menjetek el Szeántum házához, aki Cezorám fivére, és kérdezzétek meg tőle:\n\n27 Megegyezett-e veled Nefi, a tettetett próféta, aki oly sok bajt prófétál ezen népet illetően, hogy öld meg Cezorámot, aki a te fivéred?\n\n28 És íme, azt fogja mondani nektek, hogy nem.\n\n29 Ti pedig azt kérdezzétek tőle: Te ölted meg a fivéredet?\n\n30 És ő félve áll majd ott, és nem fogja tudni, hogy mit mondjon. És íme, tagadni fog nektek; és úgy tesz majd, mintha csodálkozna; mindazonáltal ki fogja jelenteni nektek, hogy ártatlan.\n\n31 De íme, vizsgáljátok meg őt, és a köpenye alján vért fogtok találni.\n\n32 És miután láttátok ezt, kérdezzétek meg tőle: Honnan származik ez a vér? Azt hiszed, hogy nem tudjuk, hogy ez a fivéred vére?\n\n33 És akkor reszketni fog, és olyan sápadtnak tűnik majd, mintha utolérte volna őt a halál.\n\n34 És akkor ezt mondjátok: Ezen félelem és ezen sápadtság miatt, mely eláradt az arcodon, íme, tudjuk, hogy bűnös vagy.\n\n35 És akkor még nagyobb félelem száll majd reá; és akkor fogja beismerni nektek, és nem tagadja többé, hogy ő követte el ezt a gyilkosságot.\n\n36 És akkor meg fogja nektek mondani, hogy én, Nefi, semmit sem tudtam a dologról, csakis azt, ami Isten hatalma által adatott nekem. És akkor tudni fogjátok, hogy őszinte ember vagyok, és hogy Istentől küldettem hozzátok.\n\n37 És lőn, hogy elmentek és úgy cselekedtek, ahogy Nefi mondta nekik. És íme, minden szó, amit mondott, igaz volt; mert szavai szerint, tagadott; és szintén a szavai szerint, vallomást tett.\n\n38 És bebizonyíttatták vele, hogy ő maga volt az igazi gyilkos, olyannyira, hogy az ötöt Nefivel együtt szabadon bocsátották.\n\n39 És voltak néhányan a nefiták között, akik hittek Nefi szavainak; és olyanok is voltak néhányan, akik az öt bizonysága miatt hittek, mert ezek megtértek, míg a börtönben voltak.\n\n40 És voltak néhányan a nép között, akik azt mondták, hogy Nefi próféta.\n\n41 És voltak mások, akik azt mondták: Íme, isten ő, mert ha nem lenne isten, akkor nem tudhatott volna minden dolgot. Mert íme, elmondta nekünk szívünk gondolatait, és bizonyos dolgokat is megmondott nekünk; és még azt is tudatta velünk, hogy ki a főbírónk igazi gyilkosa.\n\n", "hel 10": "[center][font_size=26]10. Fejezet[/font_size][/center]\n\n[i]Az Úr Nefinek adja a pecsételés hatalmát – Hatalmat kap arra, hogy összekössön vagy feloldjon a földön és a mennyben – Megparancsolja a népnek, hogy tartsanak bűnbánatot, vagy el fognak veszni – A Lélek sokaságtól sokaságig viszi őt. Mintegy Kr.e. 21–20.[/i]\n\n1 És lőn, hogy megosztottság támadt a nép között, olyannyira, hogy szétoszlottak és útjukra mentek, egyedül hagyva Nefit, amint ott ált közöttük.\n\n2 És lőn, hogy Nefi útra kelt a saját háza felé, eltöprengve azokon a dolgokon, amelyeket az Úr megmutatott neki.\n\n3 És lőn, hogy amint így elgondolkozott – és igencsak le volt sújtva a nefiták népének gonoszsága, sötét, titkos cselekedeteik, valamint gyilkosságaik, és fosztogatásaik, és mindenféle gonoszságaik miatt – és lőn, hogy amint szívében így elgondolkodott, íme, egy hang szólt hozzá, mondván:\n\n4 Áldott vagy te, Nefi, azon dolgok miatt, melyeket tettél; mert láttam, miként hirdetted fáradhatatlanul ennek a népnek az igét, melyet tőlem kaptál. És nem féltél tőlük, és nem a saját életed megóvására törekedtél, hanem az én akaratom megismerésére és megtételére, valamint parancsolataim megtartására.\n\n5 És most, amiért olyan fáradhatatlanul tetted ezt, íme, örökre megáldalak téged; és hatalmassá teszlek téged szóban és tettben, hitben és cselekedetekben; igen, olyannyira, hogy minden dolog szavad szerint lesz majd néked, mert nem fogsz olyat kérni, mely ellentétben van az akaratommal.\n\n6 Íme, te Nefi vagy, én pedig Isten vagyok. Íme, angyalaim jelenlétében kijelentem neked, hogy hatalmad lesz ezen nép felett, és ezen nép gonoszsága szerint éhínséggel, és döghalállal és pusztulással sújtod majd a földet.\n\n7 Íme, hatalmat adok neked, hogy amit megpecsételsz a földön, az pecsételve lészen a mennyben; és amit feloldasz a földön, az oldva lészen a mennyben; és így lészen hatalmad ezen nép között.\n\n8 És így, ha azt mondod ennek a templomnak, hogy hasadjon ketté, akkor az úgy lészen.\n\n9 És ha azt mondod ennek a hegynek, hogy omolj le és legyél simává, akkor az úgy lészen.\n\n10 És íme, ha azt mondod, hogy Isten sújtson le erre a népre, akkor az megtörténik.\n\n11 És most íme, megparancsolom neked, hogy menj, és hirdesd ennek a népnek, hogy így szól az Úristen, aki Mindenható: Ha nem tartotok bűnbánatot, lesújtok rátok, méghozzá olyannyira, hogy elpusztultok.\n\n12 És íme, most lőn, hogy miután az Úr elmondta Nefinek ezeket a szavakat, megállt, és nem ment a saját házához, hanem visszatért a sokaságokhoz, akik szétszóródtak annak a földnek a színén, és hirdetni kezdte nekik az Úr szavát, melyet hallott, a pusztulásukat illetően, ha nem tartanak bűnbánatot.\n\n13 Most íme, azon nagy csoda ellenére, melyet Nefi tett, amikor a főbíró haláláról beszélt nekik, ők megkeményítették a szívüket, és nem hallgattak az Úr szavaira.\n\n14 Nefi tehát az Úr szavát hirdette nekik, mondván: Ha nem tartotok bűnbánatot, így szól az Úr, akkor le fogok sújtani rátok, méghozzá olyannyira, hogy elpusztultok.\n\n15 És lőn, hogy miután Nefi az igét hirdette nekik, íme, még mindig megkeményítették a szívüket, és nem akartak hallgatni a szavaira; szidalmazták tehát, és arra törekedtek, hogy kezeikkel megragadhassák és börtönbe vethessék.\n\n16 De íme, vele volt Isten hatalma, és nem tudták elfogni és börtönbe vetni, mert a Lélek fogta és kivitte közülük.\n\n17 És lőn, hogy így ment tovább, sokaságtól sokaságig, a Lélek hatására, Isten szavát hirdetvén, mígnem mindannyiuknak hirdette, vagyis minden nép közé elküldte azt.\n\n18 És lőn, hogy nem akartak hallgatni a szavaira; és viszálykodások támadtak, olyannyira, hogy egymás ellen fordultak és karddal ölni kezdték egymást.\n\n19 És így végződött a bírák Nefi népe feletti uralmának hetvenegyedik éve.\n\n", "hel 11": "[center][font_size=26]11. Fejezet[/font_size][/center]\n\n[i]Nefi megkéri az Urat, hogy éhínséggel váltsa fel háborúikat – Sok ember elvész – Bűnbánatot tartanak és Nefi esőért könyörög az Úrhoz – Nefi és Lehi sok kinyilatkoztatást kapnak – A Gadianton rablók gyökeret vernek az országban. Mintegy Kr.e. 20–6.[/i]\n\n1 És most lőn, hogy a bírák uralmának hetvenkettedik évében olyannyira elhatalmasodtak a viszálykodások, hogy szerte az országban háborúk voltak Nefi egész népe között.\n\n2 És a rablók ezen titkos bandája volt az, aki folytatta ezt a pusztító és gonosz munkát. És egész évben tartott ez a háború; és még a hetvenharmadik évben is tartott.\n\n3 És lőn, hogy ebben az évben Nefi fohászkodott az Úrhoz, mondván:\n\n4 Ó Uram, ne engedd, hogy ez a nép kard által pusztuljon el; hanem engedd inkább, Ó Uram, hogy éhínség legyen az országban, hogy az felserkentse őket az Úrra, Istenükre való emlékezésben, és akkor talán bűnbánatot tartanak és hozzád fordulnak.\n\n5 És így is lett, Nefi szavai szerint. És nagy éhínség volt az országban, Nefi egész népe között. És így a hetvennegyedik évben is folytatódott az éhínség, és megszűnt a kard általi pusztítás, de keserves lett az éhínség által.\n\n6 És a hetvenötödik évben is folytatódott a pusztítás ezen munkája. Mert az Úr lesújtott a földre, hogy az száraz lett, és nem adott gabonát a gabona idején; és az Úr az egész földre lesújtott, a lámániták közé éppen úgy, mint a nefiták közé, olyannyira lesújtott rájuk az éhség, hogy ezrével vesztek el az ország gonoszabb részein.\n\n7 És lőn, hogy a nép látta, hogy nemsokára el fognak veszni az éhínség miatt, és emlékezni kezdtek az Úrra, Istenükre; és emlékezni kezdtek Nefi szavaira.\n\n8 És a nép könyörögni kezdett a főbíráinak és a vezetőinek, hogy mondják meg Nefinek: Íme, tudjuk, hogy Isten embere vagy, fohászkodj tehát az Úrhoz, Istenünkhöz, hogy vegye el rólunk ezt az éhínséget, hogy ne teljesedjen be minden olyan szó, melyet a pusztulásunkat illetően mondtál.\n\n9 És lőn, hogy a bírák azon szavak szerint szóltak Nefihez, melyeket kértek. És lőn, hogy amikor Nefi látta, hogy a nép bűnbánatot tartott és zsákruhában megalázkodott, ismét fohászkodott az Úrhoz, mondván:\n\n10 Ó Uram, nézd, bűnbánatot tartott ez a nép; és kivetették maguk közül Gadianton bandáját, olyannyira, hogy eltűntek, és a földbe rejtették a titkos terveiket.\n\n11 Most, Ó Uram, alázatosságuk miatt, fordítsd el a te haragodat, és hagyd, hogy haragod lecsendesüljön azon gonosz emberek elpusztításával, akiket már elpusztítottál.\n\n12 Ó Uram, fordítsd el haragodat; igen, ádáz haragodat, és szüntesd meg az éhínséget ezen a földön.\n\n13 Ó Uram, hallgass reám, és add, hogy szavaim szerint legyen, és küldj esőt a föld színére, hogy megteremhesse gyümölcsét, és gabonáját a gabona idején.\n\n14 Ó Uram, hallgattál a szavaimra, amikor azt mondtam: Legyen éhínség, hogy szűnhessen a kard pusztítása; és tudom, hogy most is hallgatni fogsz a szavaimra, mert megmondtad: Ha bűnbánatot tart ez a nép, akkor én megkímélem őket.\n\n15 Igen, Ó Uram, és látod, hogy bűnbánatot tartottak, az őket ért éhínség, és döghalál és pusztítás miatt.\n\n16 És most, Ó Uram, fordítsd el haragodat, és próbáld meg ismét, hogy fognak-e szolgálni téged? És ha igen, Ó Uram, akkor megáldhatod őket, szavaid szerint, melyeket szóltál.\n\n17 És lőn, hogy a hetvenhatodik évben az Úr elfordította haragját a népről, és esőt küldött a földre, olyannyira, hogy az meghozta gyümölcsét, gyümölcse idején. És lőn, hogy meghozta gabonáját, gabonája idején.\n\n18 És íme, a nép örvendezett és dicsőítette Istent, és örvendezés töltötte el szerte az egész vidéket; és többé már nem törekedtek Nefi elpusztítására, hanem nagy prófétának tartották őt, és Isten emberének, akinek Isten nagy hatalmat és felhatalmazást adott.\n\n19 És íme, Lehi, a fivére, nem maradt el mögötte semmivel sem, ami az igazlelkűséghez tartozó dolgokat illeti.\n\n20 És így lőn, hogy Nefi népe ismét boldogulni kezdett azon a földön, és hozzákezdtek a romos helyek felépítéséhez, és sokasodni és terjeszkedni kezdtek, egészen addig, amíg ott az egész föld színét benépesítették, északon is és délen is, a nyugati tengertől a keleti tengerig.\n\n21 És lőn, hogy a hetvenhatodik év békességben végződött. És a hetvenhetedik év is békében kezdődött, és az egyház ott az egész föld színén terjeszkedett; és a nép nagyobb része, a nefiták és a lámániták is, az egyházhoz tartoztak; és rendkívül nagy béke volt azon a földön; és így végződött a hetvenhetedik év.\n\n22 És a hetvennyolcadik évben is béke volt, eltekintve néhány vitától, a próféták által kijelentett tanok egyes pontjait illetően.\n\n23 És a hetvenkilencedik évben sok vita támadt. De lőn, hogy Nefi és Lehi, valamint testvéreik közül sokan, akik ismerték a tan igaz pontjait, mivel naponta sok kinyilatkoztatásban volt részük, prédikáltak tehát a népnek, és így még ebben az évben véget vetettek ezek vitatkozásának.\n\n24 És lőn, hogy a bírák Nefi népe feletti uralmának nyolcvanadik évében volt bizonyos számú nefita elszakadó, akik néhány évvel azelőtt mentek át a lámánitákhoz, és magukra vették a lámánita nevet. És volt bizonyos számú igazi lámánita leszármazott is, akiket ezek, vagyis ezek az elszakadók haragra serkentettek, és háborút indítottak a testvéreik ellen.\n\n25 És gyilkosságot követtek el és fosztogattak; és aztán visszavonultak a hegyekbe, és a vadonba és a titkos helyeikre, elrejtőzvén, hogy ne találjanak rájuk, és naponta növekedett a számuk, mivel voltak olyan elszakadók, akik elmentek hozzájuk.\n\n26 És így idővel, igen, méghozzá nem is sok év múlva, egy rendkívül nagy rablóbanda lett belőlük; és felkutatták Gadianton összes titkos tervét; és így Gadianton rablók lettek.\n\n27 Most íme, ezek a rablók hatalmas rombolást vittek véghez, igen, méghozzá nagy pusztítást Nefi népe között, és a lámániták népe között is.\n\n28 És lőn, hogy szükséges volt megállítani a pusztításnak ezt a munkáját; elküldtek tehát egy erős emberekből álló sereget a vadonba és a hegyekbe, hogy kutassák fel ezt a rablóbandát, és pusztítsák el őket.\n\n29 De íme, lőn, hogy ugyanabban az évben visszaűzték őket, méghozzá a saját földjeikre. Így végződött a bírák Nefi népe feletti uralmának nyolcvanadik éve.\n\n30 És lőn, hogy a nyolcvanegyedik év kezdetén ismét rátámadtak erre a rablóbandára, és sokakat elpusztítottak; és őket is nagy pusztítás látogatta meg.\n\n31 És ismét arra kényszerültek, hogy a vadonból és a hegyekből visszatérjenek a saját földjeikre, mert olyan nagy számban voltak a hegyeket és a vadont ellepő rablók.\n\n32 És lőn, hogy így végződött ez az év. És a rablók egyre csak szaporodtak és erősödtek, olyannyira, hogy ellene szegültek a nefiták és a lámániták minden seregének; és emiatt szerte az egész vidéken nagy félelem szállta meg a népet.\n\n33 Mert az ország sok részét meglátogatták, és ott nagy pusztítást végeztek; igen, sokakat megöltek, másokat pedig fogságba hurcoltak a vadonba, igen, különösképpen az asszonyokat és a gyermekeket.\n\n34 Most, ez a hatalmas baj, mely gonoszsága miatt érte a népet, ismét felserkentette őket az Úrra, Istenükre való emlékezésben.\n\n35 És így végződött a bírák uralmának nyolcvanegyedik éve.\n\n36 És a nyolcvankettedik évben ismét kezdtek megfeledkezni az Úrról, Istenükről. És a nyolcvanharmadik évben kezdtek méginkább megátalkodni a gonoszságban. És a nyolcvannegyedik évben sem tértek jó útra.\n\n37 És lőn, hogy a nyolcvanötödik évben még, még megátalkodottabbak lettek a gőgösségükben és a gonoszságukban; és így ismét kezdtek megérni a pusztulásra.\n\n38 És így végződött a nyolcvanötödik év.\n\n", "hel 12": "[center][font_size=26]12. Fejezet[/font_size][/center]\n\n[i]Az ember álhatatlan, balga és gyorsan tesz gonoszságot – Az Úr megfenyíti népét – Az ember semmisége, Isten hatalmához hasonlítva – Az ítélet napján az ember vagy örökké tartó életet, vagy örökké tartó elítéltséget nyer. Mintegy Kr.e. 6.[/i]\n\n1 És így láthatjuk, hogy milyen hamis, és milyen álhatatlan az emberek gyermekeinek szíve; igen, láthatjuk, hogy az Úr nagyszerű, végtelen jóságában megáldja és felvirágoztatja azokat, akik belé helyezik a bizalmukat.\n\n2 Igen, és láthatjuk, hogy amint felvirágoztatja népét, igen, mezeik, nyájaik és csordáik megszaporításával, és arany, és ezüst, és mindenféle értékes dolog tekintetében, minden fajtából és alkotásból; és megóvja az életüket, és kiszabadítja őket ellenségeik keze közül; meglágyítva ellenségeik szívét, hogy ne üzenjenek ellenük háborút. Igen, egyszóval, amint mindezen dolgokat megteszi népe jólétéért és boldogságáért; igen, akkor jön el az ideje annak, hogy megkeményítik a szívüket és elfeledkeznek az Úrról, Istenükről, és lábuk alá tapossák a Szentet – igen, és ez gondtalanságuk és rendkívül nagy jólétük miatt van.\n\n3 És így látjuk, hogy ha az Úr nem fenyíti meg népét sok megpróbáltatással, igen, ha nem látogatja meg őket halállal és borzalommal, és éhséggel és mindenféle döghalállal, akkor nem emlékeznek rá.\n\n4 Ó, mily balgák, és mily hiúk, és mily gonoszok és ördögiek az emberek gyermekei; mily gyorsan tesznek gonoszságot, és mily lassan tesznek jót; igen, mily gyorsan hallgatnak a gonosz szavaira, és helyezik szívüket a világ hiábavaló dolgaira!\n\n5 Igen, mily gyorsan emelkednek fel a kevélységben; igen, mily gyorsan kérkednek és tesznek mindenféle gonoszságot; és mily lassan emlékeznek az Úrra, Istenükre, és hallgatnak tanácsaira, igen, mily lassan járnak a bölcsesség ösvényein!\n\n6 Íme, nem vágynak rá, hogy az Úr, az ő Istenük, aki teremtette őket, ő irányítsa őket és uralkodjon felettük; az ő irántuk való nagy jósága és irgalma ellenére semmibe veszik a tanácsait, és nem akarják, hogy ő a vezetőjük legyen.\n\n7 Ó, mily nagy az emberek gyermekeinek semmisége; igen, még a föld poránál is kevesebbek.\n\n8 Mert íme, a föld pora kétfelé mozdul, kettéválik a mi nagy és örökkévaló Istenünk parancsára.\n\n9 Igen, íme, az ő szavára megremegnek és megrendülnek a dombok és a hegyek.\n\n10 És szavának hatalma által összeomlanak és simává lesznek, igen, méghozzá olyanná, mint a völgy.\n\n11 Igen, szavának hatalma által az egész föld megremeg;\n\n12 Igen, szavának hatalma által rázkódnak meg alapjai, méghozzá egészen annak közepéig.\n\n13 Igen, és ha ezt mondja a földnek: Mozdulj meg – akkor az megmozdul.\n\n14 Igen, és ha azt mondja a földnek: Indulj el visszafelé, hogy sok órával hosszabb legyen a nap – akkor az megtörténik.\n\n15 És így, szava szerint visszafelé indul el a föld, és úgy tűnik az embernek, hogy egy helyben áll a nap; igen, és íme, ez így történik; mert biztosan a föld az, ami mozog, és nem a nap.\n\n16 És íme, ha még a nagy mélység vizeinek is azt mondja: Száradj ki – akkor az megtörténik.\n\n17 Íme, ha azt mondja ennek a hegynek: Emelkedj fel, jöjj és omolj rá arra a városra, és temesd el – akkor íme, az megtörténik.\n\n18 És íme, ha valaki kincset rejt a földbe, és az Úr azt mondja: Legyen átkozott, annak gonoszsága miatt, aki elrejtette – akkor íme, az átkozott lesz.\n\n19 És ha az Úr azt mondja: Légy átkozott, hogy senki ne találjon meg téged, mostantól fogva mindörökre – akkor íme, senki nem kapja meg azt, attól fogva mindörökre.\n\n20 És íme, ha az Úr azt mondja valakinek: Bűneid miatt mindörökre átkozott leszel – akkor az úgy lesz.\n\n21 És ha az Úr azt mondja: Bűneid miatt ki leszel vágva a színem elől – akkor az Úr meghagyja, hogy ez így legyen.\n\n22 És jaj annak, akinek ezt mondja, mert annak fogja ezt mondani, aki gonoszságot tesz, és nem lehet megszabadítani. Ezen okból hirdettetett tehát a bűnbánat, hogy meg lehessen szabadítani az embereket!\n\n23 Áldottak tehát azok, akik bűnbánatot tartanak és hallgatnak az Úr, Istenük szavára; mert ők azok, akik megszabadulnak.\n\n24 És adja Isten, az ő teljességében, hogy bűnbánatra és jó cselekedetekre lehessen vezetni az embereket, hogy cselekedeteik szerint kegyelemért kegyelmet kapjanak.\n\n25 És én szeretném, ha minden embert meg lehetne szabadítani. De azt olvassuk, hogy lesznek néhányan az utolsó napon, akik ki lesznek űzve; igen, akik ki lesznek zárva az Úr színe elől.\n\n26 Igen, akik a végtelen nyomorúság állapotának lesznek kiszolgáltatva, betöltvén a szavakat, melyek azt mondják: Akik jót tettek, azoknak örökké tartó élete lesz; és akik gonoszt tettek, azoknak örökké tartó kárhozatban lesz részük. És ez így van. Ámen.\n\n", "hel 13": "A lámánita Sámuel próféciája a nefitáknak.\n\nA 13. fejezettől a 15-ig bezárólag.\n\n[center][font_size=26]13. Fejezet[/font_size][/center]\n\n[i]A lámánita Sámuel megjövendöli a nefiták pusztulását, ha nem tartanak bűnbánatot – Átkozottak ők és a kincseik – Elutasítják és megkövezik a prófétákat, démonok kerítik be őket, és gonosz cselekedetekben keresik a boldogságot. Mintegy Kr.e. 6.[/i]\n\n1 És most lőn, hogy a nyolcvanhatodik évben a nefiták még mindig gonoszságban, igen, nagy gonoszságban éltek, míg a lámániták azon voltak, hogy szigorúan betartsák Isten parancsolatait, Mózes törvénye szerint.\n\n2 És lőn, hogy ebben az évben volt egy bizonyos Sámuel, egy lámánita, aki eljött Zarahemla földjére, és prédikálni kezdett a népnek. És lőn, hogy sok napon át prédikált bűnbánatot a népnek, és azok kiűzték őt, és már azon volt, hogy visszatér a saját földjére.\n\n3 De íme, szólt hozzá az Úr hangja, hogy térjen ismét vissza, és prédikálja a népnek mindazt, amit a szívébe ültet.\n\n4 És lőn, hogy azok nem akarták megengedni neki, hogy bemenjen a városba; elment tehát és felmászott annak falára, kinyújtotta a karját és hangos szóval kiáltott, és megjövendölte a népnek mindazt, amit az Úr a szívébe ültetett.\n\n5 És ezt mondta nekik: Íme, én, Sámuel, egy lámánita, mondom el nektek az Úr szavait, melyeket a szívembe ültetett; és íme, szívembe ültette, hogy mondjam meg ennek a népnek, hogy az igazság kardja ott függ ezen nép felett; és négyszáz év sem múlik el úgy, hogy az igazság kardja le ne sújtson erre a népre.\n\n6 Igen, nagy pusztulás vár erre a népre, és biztos, hogy utoléri ezt a népet, és semmi más nem képes megmenteni ezt a népet, csakis a bűnbánat és az Úr, Jézus Krisztusba vetett hit, aki biztosan el fog jönni a világra, és sok dolgot elszenved majd, és meg fogják ölni a népéért.\n\n7 És íme, az Úrnak egy angyala jelentette ki ezt nekem, és örvendetes híreket hozott a lelkemnek. És íme, azért küldettem hozzátok, hogy nektek is kijelentsem ezt, hogy hozzátok is elérhessenek az örvendetes hírek; de íme, ti nem akartatok befogadni engem.\n\n8 Azt mondja tehát az Úr: A nefita nép keményszívűsége miatt, ha nem tartanak bűnbánatot, el fogom venni tőlük az igémet, és visszavonom tőlük a Lelkemet, és nem fogom többé eltűrni őket, és ellenük fordítom testvéreik szívét.\n\n9 És még négyszáz év sem telik el, mielőtt meghagyom, hogy sújtsanak le rájuk; igen, karddal és éhséggel, és döghalállal fogom meglátogatni őket.\n\n10 Igen, ádáz haragomban fogom meglátogatni őket, és lesznek olyanok, – ellenségeitek negyedik nemzedékéből – akik tanúi lesznek a ti teljes pusztításotoknak; és ez biztosan be fog következni, ha nem tartotok bűnbánatot, mondja az Úr; és a negyedik nemzedékből valók okozzák majd a pusztulásotokat!\n\n11 De ha bűnbánatot tartotok és visszatértek az Úrhoz, Istenetekhez, akkor elfordítom haragomat, mondja az Úr; igen, azt mondja az Úr, hogy áldottak azok, akik bűnbánatot tartanak és felém fordulnak, de jaj azoknak, akik nem tartanak bűnbánatot!\n\n12 Igen, jaj Zarahemla ezen nagy városának; mert íme, az igazlelkűek miatt van az, hogy megmenekül; igen, jaj ennek a nagy városnak, mert úgy látom, mondja az Úr, hogy sokan vannak azok, igen, méghozzá ezen nagy város többsége, akik meg fogják keményíteni ellenem a szívüket, mondja az Úr.\n\n13 De áldottak azok, akik bűnbánatot tartanak, mert őket megkímélem. De íme, ha nem lennének igazak ebben a nagy városban, akkor íme, tüzet küldenék le a mennyből és elpusztítanám.\n\n14 De íme, az igazak kedvéért van az, hogy megkímélem. De íme, eljön az idő, mondja az Úr, hogy amikor kiűzitek magatok közül az igazakat, akkor értek meg a pusztulásra; igen, jaj ennek a nagy városnak, a benne lévő gonoszság és utálatosságok miatt.\n\n15 Igen, és jaj Gedeon városának, a benne lévő gonoszság és utálatosságok miatt.\n\n16 Igen, és jaj mindazon városoknak, melyek a környező vidékeken vannak, melyeket a nefiták birtokolnak; a bennük lévő gonoszság és utálatosságok miatt.\n\n17 És íme, átok sújtja majd ezt a földet, mondja a Seregek Ura, az országban lévő nép miatt, igen, gonoszságuk és utálatosságaik miatt.\n\n18 És lészen, mondja a Seregek Ura, igen, a mi nagy és igaz Istenünk, hogy ha valaki a földbe rejti kincseit, akkor az országon lévő nagy átok miatt többé nem találja meg őket, az igazlelkű ember kivételével, aki az Úrnak rejti el kincsét.\n\n19 Mert én azt akarom, mondja az Úr, hogy kincseiket nekem rejtsék el; és átkozott az, aki nem nekem rejti el kincseit; mert senki nem rejti el nekem kincseit, csak az igazlelkű; és aki nem nekem rejti el kincseit, átkozott az, és a kincs is, és az országot sújtó átok miatt senki sem tudja majd visszaszerezni azokat.\n\n20 És el fog jönni az a nap, amikor elrejtik a kincseiket, mert a kincseikre helyezték a szívüket; és mivel a kincseikre helyezték a szívüket, és elrejtik a kincseiket, amikor menekülniük kell az ellenségeik elől; átkozottak ők, és a kincseik is, mivel nem nekem rejtették el azokat, és azon a napon le fognak sújtani rájuk, mondja az Úr.\n\n21 Lássátok, lakói ennek a nagy városnak, és hallgassatok a szavaimra; igen, hallgassatok az Úr által elmondott szavakra; mert íme, azt mondja, hogy átkozottak vagytok, a kincseitek miatt, és a kincseitek is átkozottak, mert rájuk helyeztétek a szíveteket, és nem hallgattatok annak szavaira, akitől kaptátok őket.\n\n22 Nem emlékeztek az Úrra, Istenetekre, azon dolgok tekintetében, melyekkel megáldott benneteket, hanem inkább mindig a kincseitekre emlékeztek, mintsem arra, hogy köszönetet mondjatok értük az Úrnak, Isteneteknek. Igen, nem az Úr felé fordul a szívetek, hanem nagy kevélység dagasztja azt, méghozzá dicsekvést, és a nagy felfuvalkodottságot, irigységet, viszálykodásokat és rosszindulatot, üldöztetéseket és gyilkosságokat, és mindenféle gonoszságokat eredményezve.\n\n23 Mert ezért küldött az Úristen átkot erre a földre, és a kincseitekre is, és ez gonoszságaitok miatt van.\n\n24 Igen, jaj ennek a népnek, ezen idő miatt, mely elérkezett, hogy kitaszítjátok a prófétákat és kigúnyoljátok őket, és köveket vettek rájuk, és megölitek őket, és mindenféle gonoszságot műveltek velük, éppen úgy, ahogy azt a régiek tették.\n\n25 És most, amikor beszéltek, azt mondjátok: Ha régi atyáink napjaiban lettek volna a mi napjaink, akkor nem öltük volna meg a prófétákat; akkor nem köveztük volna meg és űztük volna ki őket.\n\n26 Íme, ti rosszabbak vagytok, mint ők; mert ahogy él az Úr, úgy ha egy próféta jön közétek, és az Úr szavát hirdeti nektek, mellyel bizonyságot tesz a bűneitekről és gonoszságaitokról, ti dühösek vagytok rá, és kiűzitek őt, és mindenféle úton-módon az elpusztítására törekedtek. Igen, azt mondjátok, hogy hamis próféta, és hogy bűnös, és hogy az ördögtől való, mivel bizonyságot tesz arról, hogy gonoszak cselekedeteitek.\n\n27 De íme, ha eljön közétek egy ember és azt mondja: Tegyétek azt, és nincs abban gonoszság; tegyétek azt, és nem fogtok szenvedni; igen, azt mondja: Járjatok saját szívetek kevélysége után; igen, járjatok szemetek kevélysége után, és tegyétek meg azt, amire a szívetek vágyik – és ha közétek jön egy ember, és ezt mondja, akkor befogadjátok őt és azt mondjátok rá, hogy próféta.\n\n28 Igen, azt felmagasztaljátok, és adtok neki javaitokból; adtok neki aranyotokból és ezüstötökből, és drága ruhákba öltöztetitek; és mivel hízelgő szavakkal szól hozzátok, és azt mondja, hogy minden rendben van, semmi hibát nem találtok benne.\n\n29 Ó, ti gonosz és elfajult nemzedék; te makacs és merevnyakú nép, mit gondoltok, meddig fog az Úr tűrni benneteket? Igen, meddig hagyjátok, hogy ostoba és vak vezetők vezessenek benneteket? Igen, meddig válasszátok a gonoszságot a világosság helyett?\n\n30 Igen, íme, felgerjedt ellenetek az Úr haragja; íme, gonoszságotok miatt megátkozta ezt a földet.\n\n31 És íme, eljön az idő, amikor megátkozza a kincseiteket, úgyhogy azok csúszósakká lesznek, és nem tudjátok kézben tartani őket; és szegénységetek napjaiban nem tudjátok megtartani őket.\n\n32 És szegénységetek napjaiban fohászkodni fogtok az Úrhoz; és hiába fohászkodtok majd, mert addigra utolér benneteket a pusztulásotok, és biztossá válik a pusztulásotok; és akkor sírni és siránkozni fogtok azon a napon, mondja a Seregek Ura. És akkor gyászolni fogtok, és azt mondjátok:\n\n33 Ó, bárcsak bűnbánatot tartottam volna, és nem öltem volna meg, és nem köveztem volna meg és nem űztem volna ki a prófétákat. Igen, ezt fogjátok mondani azon a napon: Ó, bárcsak emlékeztünk volna az Úrra, a mi Istenünkre azon a napon, amikor megadta nekünk a kincseinket, és akkor nem váltak volna csúszósakká, hogy elveszítsük azokat; mert íme, kincseink itthagytak minket.\n\n34 Íme, leteszünk ide egy szerszámot, és másnapra eltűnik; és íme, a kardjaink azon a napon vétetnek el tőlünk, amikor harcra készülve keressük őket.\n\n35 Igen, elrejtettük kincseinket, de az országon levő átok miatt kicsúsztak kezeink közül.\n\n36 Ó, bárcsak bűnbánatot tartottunk volna azon a napon, amikor eljutott hozzánk az Úr szava; mert íme, átkozott az ország, és minden csúszóssá válik, és nem tudjuk kézben tartani őket.\n\n37 Íme, démonokkal vagyunk körülvéve, igen, annak az angyalai kerítettek be minket, aki lelkünk elpusztítására törekszik. Íme, nagyok a mi gonoszságaink. Ó, Urunk, nem tudnád elfordítani tőlünk a haragodat? És ilyen lesz beszédetek azokban a napokban.\n\n38 De íme, próbatételetek napjai elmúltak; addig halogattátok szabadulásotok napját, míg örökre késő lett, és biztossá vált a pusztulásotok; igen, életetek minden napján arra törekedtetek, amit nem tudtatok megszerezni; és gonosz cselekedetekben kerestétek a boldogságot, mely ellentétben áll azon igazlelkűség természetével, mellyel a mi nagyszerű és Örökkévaló Főnk rendelkezik.\n\n39 Ó, ti lakói ennek az országnak, bár meghallanátok szavaimat! És imádkozom, hogy elforduljon tőletek az Úr haragja, és hogy bűnbánatot tartsatok és megszabaduljatok.\n\n", "hel 14": "[center][font_size=26]14. Fejezet[/font_size][/center]\n\n[i]Sámuel megjövendöli, hogy Krisztus születésekor világos lesz éjszaka, és egy új csillag lesz az égen – Krisztus megváltja az embereket az időleges és a lelki haláltól – Halálának jelei közé tartozik a három napi sötétség, a sziklák meghasadása és a nagy természeti katasztrófák. Mintegy Kr.e. 6.[/i]\n\n1 És most lőn, hogy a lámánita Sámuel még nagyon sok dolgot prófétált nekik, melyet nem lehet leírni.\n\n2 És íme, azt mondta nekik: Íme, adok nektek egy jelet; mert még öt év jön el, és íme, akkor eljön Isten Fia, hogy megváltsa mindazokat, akik hisznek az ő nevében.\n\n3 És íme, ezt adom nektek jelként az eljövetelekor; mert íme, hatalmas fények lesznek az égen, olyannyira, hogy az eljövetele előtti éjszakán nem lesz sötétség; olyannyira, hogy úgy tűnik majd az embereknek, mintha nappal lenne.\n\n4 Olyan lesz tehát egy nap és egy éjszaka, és még egy nap, mintha egy nap lenne, és nem lett volna éjszaka; és ez jel lesz számotokra; mert tudomásotok lesz a nap felkeléséről és lenyugvásáról is; biztosan tudni fogjátok tehát, hogy két nap és egy éjszaka lesz az. Mindazonáltal az éjszaka nem fog besötétedni; és ez lesz a születése előtti éjszaka.\n\n5 És íme, új csillag születik, olyan, amelyet még soha nem láttatok; és ez is jel lesz számotokra.\n\n6 És íme, ez nem minden, sok jel és csoda lészen az égen.\n\n7 És lészen, hogy mindannyian meglepődtök és csodálkozni fogtok, olyannyira, hogy a földre rogytok.\n\n8 És lészen, hogy aki hisz Isten Fiában, annak örökké tartó élete lesz.\n\n9 És íme, ezt parancsolta meg nekem az Úr az ő angyala által, hogy jöjjek és mondjam el nektek ezt a dolgot; igen, megparancsolta nekem, hogy jövendöljem meg nektek ezeket a dolgokat; igen, azt mondta nekem – Kiálts ehhez a néphez: Tartsatok bűnbánatot és készítsétek az Úr útját!\n\n10 És most, mivel lámánita vagyok, és elmondtam nektek azokat a szavakat, melyeket az Úr megparancsolt nekem, és mivel ez keményen szólt ellenetek, dühösek vagytok rám és az elpusztításomra törekedtek, és kitaszítottatok engem magatok közül.\n\n11 És hallani fogjátok a szavaimat, mert evégre jöttem fel a város falaira, hogy meghallhassátok és megismerjétek Isten ítéleteit, melyek a gonoszságaitok miatt várnak rátok, és azért is, hogy megismerhessétek a bűnbánat feltételeit.\n\n12 És azért is, hogy tudjatok Jézus Krisztusnak, Isten Fiának az eljöveteléről, aki az ég és a föld Atyja, minden dolog Teremtője a kezdettől fogva; és azért is, hogy megismerhessétek eljövetelének jeleit, és így hihessetek az ő nevében.\n\n13 És ha hisztek az ő nevében, akkor minden bűnötöket meg fogjátok bánni, hogy ily módon bocsánatot nyerhessetek rájuk az ő érdemei által.\n\n14 És íme, ismét adok nektek egy jelet, igen, halálának jelét.\n\n15 Mert íme, neki biztosan meg kell halnia, hogy megvalósulhasson a szabadítás; igen, ez megköveteltetik tőle, és szükségessé válik, hogy meghaljon, hogy létrehozza a halottak feltámadását, és ezáltal az Úr színe elé lehessen vinni az embereket.\n\n16 Igen, íme, ez a halál valósítja meg a feltámadást, és váltja meg az egész emberiséget az első haláltól – ettől a lelki haláltól; mert Ádám bukása által az egész emberiség ki lett vágva az Úr színe elől, és az időleges és a lelki dolgok tekintetében is halottnak tekinthető.\n\n17 De íme, Krisztus feltámadása megváltja az emberiséget, igen, méghozzá az egész emberiséget, és visszaviszi őket az Úr színe elé.\n\n18 Igen, megvalósítja a bűnbánat feltételét, hogy aki bűnbánatot tart, az nem lesz kivágva és tűzre vetve; de aki nem tart bűnbánatot, az kivágatik és tűzre vettetik; és akkor éri őket utol újra egy lelki halál, igen, egy második halál, mert ismét kivágatnak, ami az igazlelkűséghez tartozó dolgokat illeti.\n\n19 Tartsatok hát bűnbánatot, tartsatok bűnbánatot, különben ezen dolgokat tudva és nem cselekedve, kiteszitek magatokat annak, hogy kárhoztatás alá kerüljetek, és belebuktok ebbe a második halálba.\n\n20 De íme, egy másik jelet említettem nektek, a halálának jelét. Íme, azon a napon, amikor elszenvedi a halált, elsötétül a nap, valamint a hold és a csillagok, és nem lesz hajlandó nektek adni a világosságát; és ennek a földnek a színén nem lesz világosság, attól az időtől fogva, hogy elszenvedi a halált – három napig – addig, amíg ismét fel nem támad a halálból.\n\n21 Igen, amikor kiadja lelkét, akkor sok órán keresztül mennydörgések és villámlások lesznek, és rázkódni és remegni fog a föld; és a sziklák, melyek ezen föld színén vannak, a föld felett és alatt is, melyek, mint tudjátok, most szilárdak, vagyis a legnagyobb részük egy szilárd tömeg, meghasadnak;\n\n22 Igen, kettéhasadnak, és ezt követően meghasadozva és szétrepedezve, és darabokra törve találhatók majd az egész föld színén, igen, a föld felett és alatt is.\n\n23 És íme, nagy viharok lesznek, és sok olyan hegy lesz, amely alant fekvő hellyé tétetik, mint egy völgy, és lesz sok olyan hely, melyet most völgynek neveznek, és ezek hegyek lesznek, melyek nagyon magasak.\n\n24 És sok országút felhasad, és sok város kihalt lesz.\n\n25 És sok sír megnyílik, és sok halottját kiadja; és sok szent sokaknak megjelenik.\n\n26 És íme, ily módon szólt hozzám az angyal; mert azt mondta nekem, hogy sok órán keresztül mennydörgés és villámlás lesz.\n\n27 És azt mondta nekem, hogy míg tart a mennydörgés és a villámlás, és a vihar, hogy három napig lesznek így ezek a dolgok, és sötétség takarja az egész föld színét.\n\n28 És az angyal azt mondta nekem, hogy sokan még ennél nagyobb dolgokat is fognak látni, éspedig azért, hogy elhihessék, hogy ezek a jelek és ezek a csodák avégre történnek ennek a földnek a színén, hogy ne legyen ok a hitetlenségre az emberek gyermekei között –\n\n29 És ez azért lesz, hogy aki hisz, az megszabadulhasson, és hogy aki nem hisz, azt igazlelkű ítélet érhesse utol; valamint azért, hogy ha kárhoztatják őket, akkor ők vonják magukra saját kárhoztatásukat.\n\n30 És most, emlékezzetek rá, emlékezzetek rá, testvéreim, hogy aki elvész, az maga miatt vész el; és aki gonoszságot tesz, az magának cselekszi azt; mert íme, szabadok vagytok; meg van engedve nektek, hogy magatok cselekedjetek; mert íme, Isten tudást adott nektek, és szabaddá tett benneteket.\n\n31 Megadta nektek, hogy különbséget tehessetek jó és gonosz között, és megadta nektek, hogy választhassátok az életet vagy a halált; és tehettek jót, és visszaállíthatnak benneteket ahhoz, ami jó, vagyis visszaadhatják nektek azt, ami jó; vagy tehettek gonoszságot, és visszaadhatják nektek azt, ami rossz.\n\n", "hel 15": "[center][font_size=26]15. Fejezet[/font_size][/center]\n\n[i]Az Úr megfenyítette a nefitákat, mert szerette őket – A megtért lámániták szilárdak és állhatatosak a hitben – Az Úr az utolsó napokban irgalmas lesz a lámánitákhoz. Mintegy Kr.e. 6.[/i]\n\n1 És most, szeretett testvéreim, íme, kijelentem nektek, hogy ha nem tartotok bűnbánatot, akkor házaitok pusztán hagyatnak néktek.\n\n2 Igen, ha nem tartotok bűnbánatot, akkor nagy oka lesz gyászolni asszonyaitoknak azon a napon, amikor szoptatnak; mert menekülni próbáltok majd, és nem lesz menedéket adó hely; igen, és jaj azoknak, akik gyermeket várnak, mert nehéz lesz terhük és nem tudnak elmenekülni; letapossák hát őket, és otthagyják, hogy elpusztuljanak.\n\n3 Igen, jaj ennek a népnek, amelyet Nefi népének hívnak, ha nem tartanak bűnbánatot, amikor mindezeket a jeleket és csodákat meglátják, melyeket megmutatnak nekik; mert íme, az Úr választott népe voltak; igen, ő szerette Nefi népét, és meg is fenyítette őket; igen, gonoszságuk napjaiban megfenyítette őket, mert szereti őket.\n\n4 De íme, testvéreim, a lámánitákat gyűlölte, mivel szüntelenül gonoszak voltak a cselekedeteik, és ez atyáik hagyományainak gonoszsága miatt volt. De íme, a nefiták prédikálása folytán jutott el hozzájuk a szabadulás; és evégre hosszabbította meg napjaikat az Úr.\n\n5 És szeretném, ha észrevennétek, hogy a nagyobb részük a kötelessége útján jár, és körültekintően jár Isten előtt, és azon vannak, hogy Mózes törvénye szerint betartsák a parancsolatait, és rendelkezéseit és ítéleteit.\n\n6 Igen, azt mondom nektek, hogy legnagyobb részük ezt teszi, és fáradhatatlan szorgalommal törekednek arra, hogy testvéreik maradékát elvezessék az igazság ismeretéhez; sokan vannak tehát, akik naponta növelik a számukat.\n\n7 És íme, ti magatok is tudjátok, hiszen tanúi voltatok, hogy akit elvezettek közülük az igazság ismeretéhez, és ahhoz, hogy tudjanak atyáik gonosz és utálatos hagyományairól, azok eljutottak oda, hogy higgyenek a szent írásokban, igen, a szent próféták próféciáiban, melyek le vannak írva, és amelyek elvezetik őket az Úrba vetett hithez, valamint a bűnbánathoz, mely hit és bűnbánat szívbéli változást eredményez bennük –\n\n8 Aki tehát eljutott ide, arról magatok is tudjátok, hogy szilárd és állhatatos a hitben, és abban a dologban, mely által szabaddá lett.\n\n9 És azt is tudjátok, hogy eltemették harci fegyvereiket, és félnek elővenni azokat, nehogy esetleg bűnt kövessenek el; igen, láthatjátok, hogy félnek bűnt elkövetni – mert íme, inkább hagynák, hogy letapossák és megöljék őket az ellenségeik, és nem emelik fel ellenük a kardjukat, és ez Krisztusba vetett hitük miatt van.\n\n10 És most, állhatatosságuk miatt akkor, amikor hisznek abban a dologban, amiben igenis hisznek, szilárd mivoltuk miatt akkor, amikor már felvilágosították őket, íme, az Úr gonoszságuk ellenére meg fogja áldani őket, és meghosszabbítja a napjaikat –\n\n11 Igen, még ha hitetlenségbe süllyednek is, az Úr meghosszabbítja napjaikat, míg el nem jön az ideje annak, melyről atyáink szóltak, és Zénós próféta is, valamint sok más próféta, hogy ismét visszaállítják testvéreinket, a lámánitákat, az igazság ismeretéhez –\n\n12 Igen, azt mondom nektek, hogy az utolsó időkben az Úr ígéretei ki lesznek nyújtva testvéreink, a lámániták felé; és az őket érő sok megpróbáltatás ellenére, és annak ellenére, hogy ide s tova űzik őket a föld színén, és vadásznak rájuk, és lesújtanak rájuk és szétszórják őket más földekre, és nem lesz számukra menedéket adó hely, az Úr irgalmas lesz hozzájuk.\n\n13 És ez azon prófécia szerint való, hogy ismét el fognak jutni az igaz ismerethez, mely Megváltójuk, valamint nagyszerű és igaz pásztoruk ismerete, és az ő nyájához számláltatnak.\n\n14 Azt mondom tehát nektek, hogy jobb lesz nekik, mint nektek akkor, ha nem tartotok bűnbánatot.\n\n15 Mert íme, ha megmutatták volna nekik azokat a hatalmas műveket, melyeket nektek megmutattak, igen, azoknak, akik atyáik hagyományai miatt süllyedtek hitetlenségbe, akkor magatok is láthatjátok, hogy nem süllyedtek volna többé hitetlenségbe.\n\n16 Azt mondja tehát az Úr: Nem fogom őket teljesen elpusztítani, hanem ismét visszahozatom őket hozzám, amikor bölcsességem jónak látja, mondja az Úr.\n\n17 És most íme, azt mondja az Úr a nefita néppel kapcsolatban: Ha nem tartanak bűnbánatot, és nincsenek azon, hogy az akaratomat cselekedjék, akkor teljesen elpusztítom őket, mondja az Úr, hitetlenségük miatt, azon sok, hatalmas mű ellenére, melyeket közöttük vittem véghez; és ahogy él az Úr, olyan biztosan így lesznek ezek a dolgok, mondja az Úr.\n\n", "hel 16": "[center][font_size=26]16. Fejezet[/font_size][/center]\n\n[i]Nefi megkereszteli azokat a nefitákat, akik hisznek Sámuelnek – Sámuelt nem lehet megölni a bűnbánatot nem tartó nefiták nyilaival és köveivel – Egyesek megkeményítik szívüket, mások meg angyalokat látnak – A hitetlenek azt mondják, hogy értelmetlen hinni Krisztusban és Jeruzsálembeli eljövetelében. Mintegy Kr.e. 6–1.[/i]\n\n1 És most lőn, hogy sokan voltak, akik hallották a lámánita Sámuel szavait, melyeket a város falainak tetejéről mondott. És akik hittek szavaiban, azok elindultak, hogy megkeressék Nefit, és miután elmentek és megtalálták, bevallották neki bűneiket, nem tagadták azokat, és kérték, hogy keresztelje meg őket az Úrnak.\n\n2 Azok azonban, akik nem hittek Sámuel szavaiban, dühösek voltak rá; és köveket dobtak rá fenn a falon, és sok nyilat is kilőttek rá, míg a fal tetején állt; de olyannyira vele volt az Úr Lelke, hogy sem köveikkel, sem nyilaikkal nem tudták eltalálni őt.\n\n3 Most, amikor látták, hogy nem tudják eltalálni őt, sokan voltak, akik olyannyira hittek a szavaiban, hogy elmentek Nefihez, hogy megkeresztelkedjenek.\n\n4 Mert íme, Nefi keresztelt, és prófétált, és prédikált, bűnbánatot hirdetve a népnek, jeleket és csodákat mutatva, csodákat művelve a nép között, hogy tudhassák, hogy Krisztusnak hamarosan el kell jönnie –\n\n5 A hamarosan eljövendő dolgokról beszélve nekik, hogy tudhassák és emlékezhessenek eljövetele idején arra, hogy ezeket előre tudatták velük azért, hogy hihessenek; aki tehát hitt Sámuel szavaiban, az elment hozzá, hogy megkeresztelkedjen, mert úgy jöttek, hogy bűnbánatot tartottak és bevallották a bűneiket.\n\n6 A többség azonban nem hitt Sámuel szavaiban; ezért amikor látták, hogy nem tudják eltalálni őt a köveikkel és a nyilaikkal, odakiáltottak a kapitányaikhoz, mondván: Fogjátok el ezt az embert és kötözzétek meg őt, mert íme, ördög lakik benne; és az ördög hatalma miatt, mely benne van, nem tudjuk őt eltalálni a köveinkkel és a nyilainkkal; fogjátok hát el őt, és kötözzétek meg, és el vele!\n\n7 És amint elindultak, hogy kezet emeljenek rá, íme, levetette magát a falról, és elmenekült a kezeik közül, igen, méghozzá a saját hazájába, és a saját népe között kezdett el prédikálni és prófétálni.\n\n8 És íme, soha többé nem hallottak róla a nefiták között. És így álltak a nép dolgai.\n\n9 És így végződött a bírák Nefi népe feletti uralmának nyolcvanhatodik éve.\n\n10 És így végződött a bírák uralmának nyolcvanhetedik éve is, és a nép többsége megmaradt a kevélysége és gonoszsága mellett, és a kisebbik rész még körültekintőbben járt Isten előtt.\n\n11 És ilyen állapotok voltak a bírák uralmának nyolcvannyolcadik évében is.\n\n12 És a bírák uralmának nyolcvankilencedik évében kis változás volt csak a nép dolgaiban, attól eltekintve, hogy a nép kezdett még megátalkodottabb lenni a gonoszságban, és több és több olyan dolgot elkövetni, mely ellentétben volt Isten parancsolataival.\n\n13 És lőn, hogy a bírák uralmának kilencvenedik évében nagy jelek és csodák adattak a népnek; és kezdtek beteljesedni a próféták szavai.\n\n14 És angyalok jelentek meg az embereknek, bölcs embereknek, és nagy öröm örvendetes híreit hirdették nekik; és így ebben az évben elkezdtek beteljesedni a szentírások.\n\n15 Mindazonáltal a nép elkezdte megkeményíteni a szívét, mindenki, a leghívőbb részük kivételével, a nefiták és a lámániták között is, és elkezdtek a saját erejükre és a saját bölcsességükre támaszkodni, mondván:\n\n16 Néhány dolgot talán jól sejtettek a sok közül; de íme, mi tudjuk, hogy nem következhetnek be mindazok a nagyszerű és csodálatos művek, melyekről szó volt.\n\n17 És elkezdtek érvelni és vitatkozni egymás között, mondván:\n\n18 Nincs értelme, hogy eljöjjön egy olyan lény, mint valami Krisztus. De ha így is lenne, és ő Isten Fia lenne, az ég és a föld Atyja, ahogyan az meg lett mondva, akkor miért nem mutatja meg magát nekünk éppen úgy, mint azoknak, akik Jeruzsálemben lesznek?\n\n19 Igen, miért nem mutatja meg magát ezen a földön is éppen úgy, mint Jeruzsálem földjén?\n\n20 De íme, mi tudjuk, hogy ez csak valami gonosz hagyomány, amit atyáink adtak tovább nekünk, hogy rávegyenek minket, hogy higgyünk valami nagyszerű és csodálatos dologban, ami meg fog történni, de nem közöttünk, hanem egy olyan földön, mely igen messze van, egy olyan földön, melyet nem ismerünk; hogy így tudatlanságban tarthassanak bennünket, mivel a saját szemünkkel nem lehetünk tanúi annak, hogy igazak.\n\n21 És a gonosz ravasz és rejtelmes mesterkedései által kimunkálnak valami nagy rejtelmet, melyet nem tudunk megérteni, mely elnyom minket, hogy szolgálói legyünk a szavaiknak, és nekik is szolgáik legyünk, mivel rájuk hagyatkozunk, hogy tanítsák nekünk az igét; és így életünk minden napján tudatlanságban tartanak minket, ha engedünk nekik.\n\n22 És még sok más dolgot képzelt el szívében a nép, mely balga és hiábavaló volt; és nagyon össze voltak zavarodva, mert a Sátán szüntelen arra bujtogatta őket, hogy gonoszságot tegyenek; igen, mendemondákat és viszályokat terjesztve járt-kelt a föld színén, hogy megkeményítse az emberek szívét azzal szemben, ami jó, és azzal szemben, ami el fog jönni.\n\n23 És az Úr népe között történt jelek és bámulatos dolgok, valamint az általuk tett sok csoda ellenére a Sátán az egész föld színén nagyon markában tartotta a nép szívét.\n\n24 És így végződött a bírák Nefi népe feletti uralmának kilencvenedik éve.\n\n25 És így végződött Hélamán könyve, Hélamánnak és fiainak a feljegyzése szerint.\n\n", "3-ne 1": "[center][font_size=26]Harmadik Nefi[/font_size][/center]\n\n[center][font_size=26]Nefi könyve Nefi, Hélamán fia, fiának a könyve[/font_size][/center]\n\nÉs Hélamán Hélamánnak volt a fia, Alma fiának, aki Alma fia volt, azé, aki Nefitől, annak a Lehinek a fiától származott, aki Sédékiás, Júda királya kormányzásának első évében jött el Jeruzsálemből.\n\n[center][font_size=26]1. Fejezet[/font_size][/center]\n\n[i]Hélamán fia, Nefi elhagyja az országot, és fia, Nefi vezeti a feljegyzéseket – Annak ellenére, hogy bőven van jel és csoda, a gonoszok azt tervezik, hogy megölik az igazlelkűeket – Elérkezik Krisztus születésének éjszakája – Megadatik a jel, és egy új csillag születik – A hazudozások és a megtévesztések növekednek, és a Gadianton rablók sok embert megölnek. Mintegy Kr.u. 1–4.[/i]\n\n1 Most lőn, hogy elmúlt a kilencvenegyedik év, és már hatszáz év telt el azóta, hogy Lehi elhagyta Jeruzsálemet; és ez abban az évben volt, amikor Lakoneusz volt a főbíró és a kormányzó az ország felett.\n\n2 És Nefi, Hélamán fia, elment Zarahemla földjéről, miután Nefi fiára, aki a legidősebb fia volt, bízta a rézlemezeket, és az addig vezetett feljegyzéseket, valamint mindazon dolgokat, melyeket szentnek tartottak azóta, mióta Lehi elhagyta Jeruzsálemet.\n\n3 Aztán elment az országból, és senki nem tudja, hogy hová ment; és helyette fia, Nefi vezette a feljegyzéseket, igen, ezen nép feljegyzését.\n\n4 És lőn, hogy a kilencvenkettedik év kezdetén, íme, kezdtek még teljesebb mértékben beteljesedni a próféták próféciái; mert kezdtek még nagyobb jelek lenni és még nagyobb csodák történni a nép között.\n\n5 De voltak, akik azt kezdték mondogatni, már elmúlt a lámánita Sámuel által elmondott szavak beteljesedésének az ideje.\n\n6 És kárörvendezni kezdtek a testvéreiken, mondván: Íme, elmúlt az idő, és nem teljesedtek be Sámuel szavai; hiábavaló volt tehát az örömötök és a hitetek ezen dolgot illetően.\n\n7 És lőn, hogy nagy nyugtalanságot okoztak szerte az országban; és azok az emberek, akik hittek, kezdtek nagyon elkeseredni, hogy talán nem is fognak bekövetkezni azok a dolgok, melyekről beszéltek nekik.\n\n8 De íme, állhatatosan várták azt a napot és azt az éjszakát, és a rákövetkező napot, mely olyan lesz, mintha egyetlen nap lenne és nem lenne éjszaka, hogy tudhassák, hitük nem volt hiábavaló.\n\n9 Most lőn, hogy a hitetlenek kijelöltek egy bizonyos napot, amelyen meg fogják ölni mindazokat, akik hittek ezekben a hagyományokban, hacsak nem jön el az a jel, melyet Sámuel, a próféta adott.\n\n10 Most lőn, hogy amikor Nefi, Nefi fia, látta népének ezt a gonoszságát, szíve rendkívül elkeseredett.\n\n11 És lőn, hogy kiment, és leborult a földre, és buzgón Istenéhez fohászkodott a népéért, igen, azokért, akiket már majdnem elpusztítottak az atyáik hagyományába vetett hitük miatt.\n\n12 És lőn, hogy egész álló nap buzgón fohászkodott az Úrhoz; és íme, szólt hozzá az Úr szava, mondván:\n\n13 Emeld fel a fejedet és bízzál, mert íme, elérkezett az idő, és ezen az éjszakán adatik meg a jel, és holnap eljövök a világra, hogy megmutassam a világnak, hogy beteljesítem mindazt, amit szent prófétáim szájával elmondattam.\n\n14 Íme, eljövök az enyéimhez, hogy betöltsem mindazokat a dolgokat, melyeket a világ megalapítása óta tudattam az emberek gyermekeivel, és hogy az Atya és a Fiú akaratát cselekedjem – az Atyáét miattam, és a Fiúét a testem miatt. És íme, eljött az idő, és ezen az éjszakán adatik meg a jel.\n\n15 És lőn, hogy beteljesedtek a Nefinek mondott szavak, úgy, ahogyan azok elhangzottak; mert íme, naplementekor nem volt sötétség; és a nép csodálkozni kezdett, mert nem volt sötétség, amikor eljött az éjszaka.\n\n16 És sokan voltak, akik azelőtt nem hitték a próféták szavait. És ezek a földre rogytak, és olyanokká lettek, mintha meghaltak volna, mert tudták, hogy meghiúsult a pusztításnak az a nagy terve, melyet a próféták szavaiban hívők számára készítettek; mert megvalósult a megadott jel.\n\n17 És ekkor kezdték belátni, hogy Isten Fiának hamarosan meg kell jelennie; igen, egyszóval az egész föld színén, nyugattól keletig, az északi földön és a déli földön is minden ember annyira megdöbbent, hogy a földre rogyott.\n\n18 Mert tudták, hogy a próféták sok éven át bizonyságot tettek ezekről a dolgokról, és megvalósult a megadott jel; és gonoszságuk és hitetlenségük miatt félni kezdtek.\n\n19 És lőn, hogy azon az éjszakán végig nem volt sötét, hanem olyan világos volt, mint délben. És lőn, hogy reggel ismét felkelt a nap, annak megfelelő rendje szerint; és a megadott jel miatt tudták, hogy ez az a nap, amikor az Úr megszületik.\n\n20 És minden dolog a próféták szavai szerint lett, igen, betű szerint.\n\n21 És még lőn, hogy megjelent egy új csillag, ahogy azt megmondták.\n\n22 És lőn, hogy a Sátán ettől kezdve hazugságokat kezdett terjeszteni a nép között, hogy megkeményítse szívüket, azért, hogy ne higgyenek a látott jeleknek és csodáknak; de ezen hazugságok és megtévesztések ellenére a nép nagyobb része hitt és megtért az Úrhoz.\n\n23 És lőn, hogy Nefi és sokan mások is elmentek a nép közé, bűnbánatra keresztelve, melynek nagy bűnbocsánat volt az eredménye. És így kezdett ismét békében élni a nép az országban.\n\n24 És nem voltak viták, eltekintve attól a néhány embertől, akik a szentírások által azt próbálták bebizonyítani, hogy többé már nem szükséges betartani Mózes törvényét. Most ebben a dologban tévedtek, mivel nem értették meg a szentírásokat.\n\n25 De lőn, hogy hamar bűnbánatot tartottak és belátták tévedésüket, mert tudatták velük, hogy még nem teljesedett be a törvény, és hogy minden betűjének be kell teljesednie; igen, eljutott hozzájuk az a szó, hogy be kell teljesednie; igen, hogy egyetlen jóta vagy pontocska sem múlik el mindaddig, amíg az be nem teljesedik; tehát még ugyanebben az évben tudatták velük a tévedésüket, és ők bevallották hibáikat.\n\n26 És így telt el a kilencvenkettedik év, örvendetes híreket hozván a népnek a bekövetkezett jelek miatt, mind a szent próféták szavai és próféciái szerint.\n\n27 És lőn, hogy a kilencvenharmadik év is békességben telt volna el, ha nem lettek volna a hegyekben lakó Gadianton rablók, akik ellepték az országot; mert olyan erősek voltak az állásaik és a titkos helyeik, hogy a nép nem tudta legyőzni őket; sok gyilkosságot követtek tehát el, és nagy öldöklést vittek véghez a nép között.\n\n28 És lőn, hogy a kilencvennegyedik évben kezdtek még nagyobb mértékben növekedni, a sok nefita elszakadó miatt, akik átszöktek hozzájuk, ami sok bánatot okozott az országban maradó nefitáknak.\n\n29 És a lámániták között is akadt ok sok bánatra; mert íme, sok olyan gyermekük volt, akik felnőttek, és akiknek kezdett megnövekedni éveik száma, és így önállóak lettek, és néhány zorámita hazugsággal és hízelgő szavakkal rávette őket, hogy csatlakozzanak ezekhez a Gadianton rablókhoz.\n\n30 És így a lámániták is próbára voltak téve, és a felnövekvő nemzedék gonoszsága miatt zsugorodni kezdtek hitük és igazlelkűségük tekintetében.\n\n", "3-ne 2": "[center][font_size=26]2. Fejezet[/font_size][/center]\n\n[i]A nép között növekszik a gonoszság és az utálatosságok – A nefiták és a lámániták egyesülnek, hogy megvédjék magukat a Gadianton rablók ellen – A megtért lámániták fehérré lesznek, és nefitáknak hívják őket. Mintegy Kr.u. 5–16.[/i]\n\n1 És lőn, hogy így múlt el a kilencvenötödik év is, és a nép kezdte elfelejteni azokat a jeleket és csodákat, amikről hallottak, és már egyre kevésbé és kevésbé csodálkoztak egy-egy égi jelen vagy csodán, olyannyira, hogy kezdett megkeményedni a szívük, és elvakulni az elméjük, és kételkedni kezdtek mindabban, amit hallottak és láttak –\n\n2 Valami hiábavaló dolgot képzelvén el szívükben, hogy emberek és az ördög hatalma tette ezt, hogy félrevezesse és megtévessze a nép szívét; és így vette a Sátán ismét birtokba a nép szívét, olyannyira, hogy elvakította a szemüket, és félrevezette őket, hogy balga és hiábavaló dolognak higgyék Krisztus tanát.\n\n3 És lőn, hogy a nép kezdett megátalkodni a gonoszságban és az utálatosságokban; és nem hitték el, hogy adatik még jel és csoda. És a Sátán járt-kelt, félrevezetve a nép szívét, kísértve és nagy gonoszságok elkövetésére véve rá őket azon a földön.\n\n4 És így múlt el a kilencvenhatodik év; és a kilencvenhetedik év is; és a kilencvennyolcadik év is; és a kilencvenkilencedik év is;\n\n5 És száz év is eltelt Móziás napjai óta, aki király volt a nefita nép felett.\n\n6 És hatszázkilenc év telt el azóta, hogy Lehi elhagyta Jeruzsálemet.\n\n7 És kilenc év telt el azóta, hogy megkapták annak jelét, melyről a próféták beszéltek, hogy Krisztus eljön a világra.\n\n8 Most a nefiták elkezdték attól fogva számítani az időt, amikor megkapták a jelet, vagyis Krisztus eljövetelétől; tehát kilenc év telt el.\n\n9 És Nefi, annak a Nefinek az atyja, akire rá lettek bízva a feljegyzések, nem tért vissza Zarahemla földjére, és sehol sem találták az egész országban.\n\n10 És lőn, hogy a közéjük elküldött prédikálás és prófétálás ellenére a nép még mindig gonoszságban élt; és így múlt el a tizedik év is; és a tizenegyedik év is gonoszságban telt el.\n\n11 És lőn, hogy a tizenharmadik évben szerte az egész országban háborúk és viszálykodások kezdődtek, mert a Gadianton rablók annyira elszaporodtak, és olyan sok embert megöltek, és olyan sok várost elpusztítottak, és oly sok halált osztottak és öldöklést vittek véghez szerte az országban, hogy szükségessé vált, hogy minden ember, a nefiták és a lámániták is fegyvert fogjanak ellenük.\n\n12 Tehát mindazok a lámániták, akik megtértek az Úrhoz, egyesültek testvéreikkel, a nefitákkal, és életük, valamint asszonyaik és gyermekeik biztonsága arra kényszerítette őket, hogy fegyvert fogjanak ezen Gadianton rablók ellen, igen, és azért is, hogy fenntartsák a jogaikat, és egyházuk és hódolatuk kiváltságait, valamint szabadságukat és függetlenségüket.\n\n13 És lőn, hogy mielőtt még ez a tizenharmadik év eltelt volna, a nefitákat teljes pusztulás fenyegette e miatt a háború miatt, mely rendkívül keservessé vált.\n\n14 És lőn, hogy azokat a lámánitákat, akik a nefitákkal egyesültek, a nefiták közé számlálták.\n\n15 És levétetett róluk az átok, és bőrük olyan fehér lett, mint a nefitáké.\n\n16 És ifjaik és leányaik rendkívül tetszetősekké lettek, és a nefiták közé számlálták, és nefitáknak hívták őket. És így végződött a tizenharmadik év.\n\n17 És lőn, hogy a tizennegyedik év kezdetén folytatódott és rendkívül keservessé vált a háború a rablók és Nefi népe között; mindazonáltal Nefi népe némi előnyre tett szert a rablókkal szemben, olyannyira, hogy a földjeikről visszaűzték őket a hegyekbe és a titkos helyeikre.\n\n18 És így végződött a tizennegyedik év. És a tizenötödik évben megtámadták Nefi népét; és akkor Nefi népének gonoszsága, és a sok viszálykodás és széthúzások miatt, a Gadianton rablók sok előnyt szereztek velük szemben.\n\n19 És így végződött a tizenötödik év, és így volt a nép olyan helyzetben, amikor sok megpróbáltatás érte; és felettük függött a pusztítás kardja, olyannyira, hogy már majdnem lesújtott rájuk, és ez gonoszságuk miatt volt.\n\n", "3-ne 3": "[center][font_size=26]3. Fejezet[/font_size][/center]\n\n[i]Giddiánhi, a Gadianton vezér követeli, hogy Lakoneusz és a nefiták adják meg magukat, és adják át a földjeiket – Lakoneusz Gidgiddónit nevezi ki a seregek főkapitányának – A nefiták Zarahemla és Bőség földjére gyülekeznek, hogy megvédjék magukat. Mintegy Kr.u. 16–18.[/i]\n\n1 És most lőn, hogy a Krisztus eljövetelétől számított tizenhatodik évben Lakoneusz, az ország kormányzója, levelet kapott ennek a rablóbandának a vezetőjétől és kormányzójától; és ezek a szavak voltak leírva, mondván:\n\n2 Lakoneusz, legnemesebb és legfőbb kormányzója az országnak, íme, neked írom ezt a levelet, és rendkívül megdicsérlek szilárdságodért, és néped szilárdságáért is, annak fenntartásában, amit ti jogotoknak és szabadságotoknak gondoltok; igen, olyan jól megálltok, mintha egy isten keze támogatna benneteket szabadságotok, és vagyonotok, és országotok, valamint annak védelmezésében, amit magatokénak neveztek.\n\n3 És sajnálattal látom, legnemesebb Lakoneusz, hogy olyan balgák és hiúk vagytok, hogy azt gondoljátok, ellen tudtok állni a parancsnokságom alatt álló oly sok bátor férfinak, akik most fegyverben állnak, és igen türelmetlenül várják parancsomat: Rohanjátok le a nefitákat, és pusztítsátok el őket!\n\n4 És én, mivel ismerem legyőzhetetlen lelküket, mert a csatatéren már kipróbáltam őket, és mivel ismerem örök gyűlöletüket irántatok, amiért annyi igazságtalanságot követtetek el ellenük, tudom tehát, hogy ha rátok törnének, akkor teljes pusztítással látogatnának meg benneteket.\n\n5 Azért írom tehát neked ezt a levelet, amit saját kezemmel pecsételek le, mert aggódom jólétetekért, mivel szilárdak vagytok abban, amit helyesnek hisztek, és mert lelketek nemes a csatatéren.\n\n6 Írok tehát neked, mivel azt szeretném, hogy inkább adjátok át ennek a népnek, népemnek városaitokat, földjeiteket és javaitokat, mintsem hogy meglátogassanak titeket a karddal, és utolérjen benneteket a pusztulás.\n\n7 Vagyis, más szavakkal, adjátok meg magatokat nekünk, és egyesüljetek velünk, és ismerjétek meg titkos munkáinkat, és legyetek a testvéreink, hogy olyanokká lehessetek, mint mi – ne szolgáinkká, hanem testvéreinkké, és osztozzatok mind a javainkban.\n\n8 És íme, esküvel fogadom nektek, hogy ha ezt megteszitek, akkor nem fogtok elpusztulni; ám ha nem teszitek meg, akkor esküvel fogadom nektek, hogy a beköszöntő hónapban megparancsolom seregeimnek, hogy rohanjanak le benneteket, és hogy ne fogják vissza a kezüket és ne kíméljenek, hanem öljenek meg benneteket, és addig engedjék meg a kardnak, hogy lesújtson rátok, amíg ki nem pusztultok.\n\n9 És íme, én Giddiánhi vagyok; és én vagyok ennek a titkos Gadianton társaságnak a kormányzója; mely egyletről és annak cselekedeteiről tudom, hogy jók; és ezek ősi eredetűek, és úgy adták őket tovább nekünk.\n\n10 És neked írom ezt a levelet, Lakoneusz, és remélem, hogy vérontás nélkül át fogjátok adni a földjeiteket és a javaitokat, hogy ez a nép, népem, mely gonoszságotok miatt szakadt el tőletek, mivel megvontátok tőlük a kormányzás jogát, visszakaphassa jogait és a kormányzást, és ha nem teszitek meg ezt, akkor megbosszulom a sérelmeiket. Én Giddiánhi vagyok.\n\n11 És most lőn, hogy amikor Lakoneusz megkapta ezt a levelet, rendkívül meglepődött Giddiánhi merészségén, hogy a nefiták földjének birtoklását követeli, és hogy a népet fenyegeti és hogy azok sérelmeiért áll bosszút, akiket nem ért sérelem, hacsak az nem, hogy maguknak okoztak sérelmet azzal, hogy átpártoltak ezekhez a gonosz és utálatos rablókhoz.\n\n12 Most íme, ez a Lakoneusz, a kormányzó, igaz ember volt, akit nem tudtak megijeszteni egy rablónak a követelései és fenyegetései; nem hallgatott tehát Giddiánhinak, a rablók kormányzójának a levelére, hanem meghagyta az embereinek, hogy fohászkodjanak az Úrhoz, erőért akkorra, amikor a rablók lerohanják őket.\n\n13 Igen, kiáltványt küldött ki, szerte az egész nép közé, hogy asszonyaikat, és gyermekeiket, nyájaikat és csordáikat, és földjük kivételével a javaikat mind gyűjtsék össze egy helyre.\n\n14 És meghagyta, hogy építsenek maguk köré erődítményeket, és hogy azok legyenek rendkívül erősek. És meghagyta, hogy a nefiták és a lámániták seregeit is, vagyis mindazokat, akiket a nefiták közé számláltak, helyezzék el őrként körös-körül, hogy éjjel-nappal figyeljék és védelmezzék őket a rablóktól.\n\n15 Igen, azt mondta nekik: Ahogy él az Úr, úgy ha nem bánjátok meg minden bűnötöket és nem fohászkodtok az Úrhoz, akkor semmiképpen nem fogtok kiszabadulni ezeknek a Gadianton rablóknak a kezei közül.\n\n16 És olyan nagyszerűek és csodálatosak voltak Lakoneusz szavai és próféciái, hogy félelem szállta meg az egész népet, és szívvel-lélekkel azon igyekeztek, hogy Lakoneusz szavai szerint cselekedjenek.\n\n17 És lőn, hogy Lakoneusz főkapitányokat nevezett ki mind a nefita seregek fölé, hogy parancsoljanak azoknak, amikor a rablók lejönnek ellenük a vadonból.\n\n18 Most kinevezték a legfőbbet az összes főkapitány közül, az összes nefita sereg főparancsnokát, és az ő neve Gidgiddóni volt.\n\n19 Most, a nefitáknál mindenhol az volt a szokás (azon időszakok kivételével, amikor gonoszak voltak), hogy olyan valakit neveztek ki főkapitánynak, akiben megvolt a kinyilatkoztatás és a prófétálás lelke is; ez a Gidgiddóni tehát nagy próféta volt, és ő volt a főbíró is.\n\n20 Most a nép ezt mondta Gidgiddóninak: Imádkozz az Úrhoz, és engedd meg nekünk, hogy felmenjünk a hegyekbe és a vadonba, hogy rátörhessünk a rablókra, és a saját földjeiken pusztíthassuk el őket.\n\n21 De Gidgiddóni azt mondta nekik: Az Úr ezt megtiltotta, mert ha mi megyünk fel ellenük, akkor az Úr a kezeikbe fog adni minket; földjeink közepén fogunk tehát előkészületeket tenni, és összegyűjtjük a seregeinket, és nem megyünk ellenük, hanem megvárjuk, hogy ők jöjjenek ellenünk; tehát ahogy él az Úr, úgy ha ezt tesszük, akkor ő a kezeinkbe fogja adni őket.\n\n22 És lőn, hogy a tizenhetedik évben, az év vége felé, Lakoneusz kiáltványa mindenhova eljutott, szerte azon föld színén, és ők fogták lovaikat, és kocsijaikat, és marháikat, és mind a nyájaikat és a csordáikat, és gabonájukat, és mind a javaikat, és ezrével és tízezrével elvonultak, míg oda nem értek arra a helyre, melyet arra jelöltek ki, hogy ott gyűljenek össze, és ellenségeik ellen ott védjék meg magukat.\n\n23 És az erre kijelölt föld Zarahemla földje volt, valamint az a föld, mely Zarahemla földje és a Bőség földje között volt, igen, addig a vonalig, mely a Bőség földje és a Pusztaság földje között volt.\n\n24 És nagyon sok ezer, nefitának nevezett ember gyűlt össze erre a földre. Most, Lakoneusz az északi földön lévő nagy átok miatt hagyta meg a népnek azt, hogy a déli földön gyűljenek össze.\n\n25 És megerősítették magukat ellenségeikkel szemben; és egy földön laktak, és egy csoportban, és olyannyira félték a Lakoneusz által elmondott szavakat, hogy minden bűnük megbánták; és az Úrhoz, Istenükhöz intézték imáikat, hogy szabadítsa ki őket akkor, amikor ellenségeik csatában rájuk rontanak.\n\n26 És rendkívül el voltak keseredve ellenségeik miatt. És Gidgiddóni meghagyta, hogy készítsenek mindenféle harci fegyvereket, és utasításai szerint erősítsék meg magukat fegyverzettel, és páncélzattal és kerek pajzsokkal.\n\n", "3-ne 4": "[center][font_size=26]4. Fejezet[/font_size][/center]\n\n[i]A nefita csapatok legyőzik a Gadianton rablókat – Giddiánhi elesik, és utódját, Zemnarihát felakasztják – A nefiták az Urat dicsérik a győzelmeikért. Mintegy Kr.u. 19–22.[/i]\n\n1 És lőn, hogy a tizennyolcadik év vége felé a rablóknak ezen seregei készen álltak a harcra, és elkezdtek lejönni és portyázni a dombokról, és a hegyekből, és a vadonból, és a hadiszállásaikból, és a titkos helyeikről, és kezdték birtokba venni azokat a földeket, melyek a déli földön, és amelyek az északi földön voltak, és kezdték birtokba venni mindazokat a földeket, melyeket otthagytak a nefiták, és a városokat, amelyeket lakatlanul hagytak.\n\n2 De íme, azokon a területeken, amelyeket otthagytak a nefiták, nem voltak sem vad állatok, sem vadak, és csak a vadonban volt vad a rablóknak.\n\n3 És a rablók élelemhiány miatt csak a vadonban tudtak élni; mert a nefiták kietlen hagyták földjeiket, és összegyűjtötték a csordáikat és a nyájaikat, és mind a javaikat, és egy csoportban voltak.\n\n4 A rablóknak tehát csak akkor volt lehetőségük a fosztogatásra és az élelemszerzésre, ha nyílt csatában jöttek a nefiták ellen; és mivel a nefiták egy csoportban és oly sokan voltak, és mert félretettek maguknak élelmet, és lovakat, és jószágot és mindenféle nyájakat, hogy hét éven keresztül fenn tudják tartani magukat, mely idő alatt, azt remélték, hogy ki fogják irtani a rablókat azon föld színéről; és így telt el a tizennyolcadik év.\n\n5 És lőn, hogy a tizenkilencedik évben Giddiánhi szükségesnek látta, hogy felmenjen harcolni a nefiták ellen, mert semmilyen más módon nem tudták fenntartani magukat, csak fosztogatás, és rablás és emberölés útján.\n\n6 És nem mertek annyira szétszéledni azon föld színén, hogy gabonát termesszenek, nehogy a nefiták rájuk törjenek és legyilkolják őket; Giddiánhi tehát parancsot adott a seregeinek, hogy ebben az évben menjenek fel harcolni a nefiták ellen.\n\n7 És lőn, hogy fel is jöttek harcolni; és ez a hatodik hónapban volt; és íme, nagy és rettenetes volt az a nap, amikor feljöttek harcolni; és rablók módján voltak felöltözve; és báránybőr volt az ágyékuk körül, és vérrel voltak bekenve, és le volt borotválva a fejük, és sisakot viseltek azon; és fegyverzetük és vérrel bekent testük miatt nagy és rettenetes volt Giddiánhi seregeinek a megjelenése.\n\n8 És lőn, hogy a nefita csapatok, midőn észlelték Giddiánhi seregének feltűnését, mind a földre borultak és az Úrhoz, Istenükhöz emelték a fohászaikat, hogy kímélje meg és szabadítsa ki őket ellenségeik kezéből.\n\n9 És lőn, hogy Giddiánhi seregei, amikor ezt látták, örömükben nagy hangon kiabálni kezdtek, mert azt gondolták, hogy a nefiták az ő seregeik rettenetes volta miatt borultak le félve.\n\n10 Ám csalódtak ezen dolog tekintetében, mert a nefiták nem féltek tőlük; hanem Istenüket félték, és hozzá könyörögtek védelemért. Amikor tehát Giddiánhi seregei rájuk törtek, ők fel voltak készülve, hogy megütközzenek velük; igen, az Úr erejével fogadták őket.\n\n11 És a csata ebben a hatodik hónapban kezdődött; és nagy és rettenetes volt ez a csata, igen, nagy és rettenetes volt annak öldöklése, olyannyira, hogy soha nem láttak még ilyen nagy öldöklést Lehi népe között, amióta ő elhagyta Jeruzsálemet.\n\n12 És Giddiánhi minden fenyegetőzése és esküdözése ellenére, íme, a nefiták megverték őket, olyannyira, hogy meghátráltak előlük.\n\n13 És lőn, hogy Gidgiddóni megparancsolta, hogy seregei egészen a vadon széléig üldözzék őket, és hogy senkit se kíméljenek, aki útközben a kezükbe kerül. És így üldözték és ölték őket, a vadon széléig, egészen addig, míg eleget nem tettek Gidgiddóni parancsának.\n\n14 És lőn, hogy Giddiánhit, aki merészen ellenállt és harcolt, üldözőbe vették, amikor menekült; és mivel fáradt volt a sok harctól, utolérték és megölték. És ez volt a vége Giddiánhinak, a rablónak.\n\n15 És lőn, hogy a nefiták seregei ismét visszatértek biztonságot nyújtó helyükre. És lőn, hogy elmúlt ez a tizenkilencedik év, és a rablók nem jöttek ismét harcolni; és a huszadik évben sem jöttek el ismét.\n\n16 És a huszonegyedik évben sem jöttek fel harcolni, ám minden oldalról felvonultak, hogy Nefi népét ostromzár alá vegyék; mert azt gondolták, hogy ha Nefi népét elvágják a földjeiktől, és minden oldalról beszorítják őket, és ha minden külső javuktól elvágják őket, akkor rábírhatják őket arra, hogy adják meg magukat, ahogyan azt ők megkívánják tőlük.\n\n17 És kineveztek maguknak egy másik vezért, akinek Zemnariha volt a neve; Zemnariha volt tehát az, aki ezt az ostromzárat elrendelte.\n\n18 De íme, ez javára vált a nefitáknak; mert a rablók képtelenek voltak olyan hosszú ideig ostromzár alatt tartani őket, hogy az bármi hatással is lett volna a nefitákra, mivel olyan sok élelmük volt elraktározva,\n\n19 És mert a rablók között szűken volt az élelem; mert íme, semmijük nem volt, csak hús a fenntartásukra, mely húst a vadonban szereztek.\n\n20 És lőn, hogy a vad is olyannyira megfogyatkozott a vadonban, hogy a rablók már majdnem éhen vesztek.\n\n21 És a nefiták szüntelenül ki-kirohantak, és éjjel-nappal támadták seregeiket, és ezrével meg tízezrével vágták őket.\n\n22 És így Zemnariha népe, az éjjel és nappal elszenvedett nagy pusztulás miatt már azt kívánta, hogy hagyjanak fel tervükkel.\n\n23 És lőn, hogy Zemnariha parancsot is adott népének, hogy szüntessék meg az ostromzárat, és vonuljanak el az északi föld legtávolabbi részeire.\n\n24 És most, mivel Gidgiddóni tudott a tervükről, és tudta, hogy gyengék az élelemhiány és a közöttük véghezvitt nagy öldöklés miatt, éjjel kiküldte tehát a seregeit, és elvágta visszavonulásuk útját, és visszavonulásuk útjába helyezte el a seregeit.\n\n25 És ezt éjjel tették, és úgy a rablók mögé vonultak, hogy másnap, amikor a rablók megkezdték a vonulásukat, elöl is és hátul is a nefiták seregeivel találkoztak.\n\n26 És a délen levő rablókat is elvágták a visszavonulási helyektől. És mindezeket a dolgokat Gidgiddóni parancsára tették.\n\n27 És sok ezren voltak, akik megadták magukat, foglyokként a nefitáknak, és a többit közülük megölték.\n\n28 És vezérüket, Zemnarihát elfogták és felakasztották egy fára, igen, méghozzá annak tetejére, amíg meg nem halt. És miután felakasztották és meghalt, a földre döntötték a fát, és hangos szóval felkiáltottak, mondván:\n\n29 Az Úr őrizze meg népét igazlelkűségben és megszentelt szívvel, hogy éppen úgy, ahogyan ezt a férfit a földre döntötték, földre döntsék mindazokat, akik a hatalom és a titkos összesküvések miatt arra törekednek, hogy megöljék őket.\n\n30 És örvendeztek és ismét egyszerre felkiáltottak, mondván: Ábrahám Istene, és Izsák Istene, és Jákób Istene védelmezze meg ezt a népet igazlelkűségben mindaddig, amíg Istenük nevét szólítják védelemért.\n\n31 És lőn, hogy mindnyájan egy emberként énekelni kezdtek és dicsérni az Istenüket azon nagy dologért, melyet értük tett, amikor megóvta őket attól, hogy ellenségeik kezébe kerüljenek.\n\n32 Igen, ezt kiáltották: Hozsánna a Magasságos Istennek! És ezt kiáltották: Áldott legyen az Úrnak, a Mindenható Istennek, a Magasságos Istennek a neve!\n\n33 És örömtől duzzadt a szívük, és sok könnyet ontottak Isten hatalmas jósága miatt, hogy kiszabadította őket ellenségeik kezéből; és tudták, hogy bűnbánatuk és alázatosságuk folytán volt az, hogy megszabadultak az örök pusztulástól.\n\n", "3-ne 5": "[center][font_size=26]5. Fejezet[/font_size][/center]\n\n[i]A nefiták bűnbánatot tartanak és felhagynak a bűneikkel – Mormon népének történetét írja és az örökkévaló igét hirdeti nekik – Izráelt össze fogják gyűjteni hosszú szétszórtságából. Mintegy Kr.u. 22–26.[/i]\n\n1 És most íme, egyetlen élő lélek sem volt mind a nefiták népe között, aki a legkisebb mértékben is kételkedett volna mind a szent próféták szavaiban, akik szóltak vala; mert tudták, hogy annak szükségképpen úgy kell lennie, hogy azoknak be kell teljesedniük.\n\n2 És a sok jel miatt, mely a próféták szavai szerint megadatott, tudták, hogy szükségképpen úgy kell lennie, hogy Krisztus már eljött; és a bekövetkezett dolgok miatt tudták, hogy minden dolognak szükségképpen be kell következnie, a megmondottak szerint.\n\n3 Felhagytak tehát minden bűnükkel, és az utálatosságaikkal, és a paráznaságaikkal, és éjjel-nappal teljes szorgalommal szolgálták Istent.\n\n4 És most lőn, hogy miután minden rablót fogságba ejtettek, olyannyira, hogy akit nem öltek meg, azok közül senki nem szökött meg, börtönbe vetették a foglyaikat, és meghagyták, hogy prédikálják nekik Isten szavát; és aki megbánta bűneit és szövetségre lépett, hogy többé nem fog embert ölni, azt szabadon bocsátották.\n\n5 Ám aki nem lépett közülük szövetségre, és akinek még mindig ezek a titkos gyilkosságok voltak a szívében, igen, akiről úgy látták, hogy fenyegetéseket liheg a testvérei ellen, azt kárhoztatták és megbüntették a törvény szerint.\n\n6 És így véget vetettek mindezeknek a gonosz, és titkos, és utálatos összeesküvéseknek, melyek során oly sok gonoszságot és gyilkosságot követtek el.\n\n7 És így telt el a huszonkettedik év, és a huszonharmadik év is, és a huszonnegyedik, és a huszonötödik év; és így huszonöt év múlt el.\n\n8 És sok minden történt, ami egyesek szemében nagynak és csodálatosnak tűnne; mindazonáltal ezeket nem lehet mind leírni ebben a könyvben; igen, ez a könyv még a századrészét sem tartalmazhatja annak, ami ily sok ember között huszonöt év alatt történt.\n\n9 De íme, vannak olyan feljegyzések, amelyek ennek a népnek minden cselekedetét tartalmazzák; és Nefi adott egy rövidebb, de hű beszámolót.\n\n10 Nefi feljegyzése szerint, mely a Nefi lemezeinek nevezett lemezekre volt bevésve, készítettem tehát el feljegyzésemet ezekről a dolgokról.\n\n11 És íme, azokon a lemezeken készítem el a feljegyzést, melyeket a saját kezeimmel készítettem.\n\n12 És íme, engem Mormonnak hívnak, mert Mormon földje után neveztek el, azon föld után, amelyen Alma megalapította az egyházat a nép között, igen, az első gyülekezetet, amit törvényszegésük után megalapítottak közöttük.\n\n13 Íme, én Jézus Krisztusnak, Isten Fiának a tanítványa vagyok. Ő hívott el engem, hogy hirdessem igéjét a népe között, hogy örökké tartó életük lehessen.\n\n14 És azért vált tanácsossá, hogy én Isten akarata szerint feljegyzést készítsek mindarról, ami történt, hogy a már eltávozottak imái, akik a szentek voltak, hitük szerint beteljesedjenek –\n\n15 Igen, rövid feljegyzést arról, ami attól az időtől fogva történt, hogy Lehi elhagyta Jeruzsálemet, egészen mostanáig.\n\n16 Feljegyzésemet tehát azokból a beszámolókból készítem, melyeket azok adtak, akik előttem voltak, az én napom kezdetéig.\n\n17 És aztán azokról a dolgokról készítek feljegyzést, amelyeket saját szemeimmel láttam.\n\n18 És tudom, hogy a feljegyzés, melyet készítek, hű és igaz feljegyzés; mindazonáltal sok olyan dolog van, melyet a nyelvünk miatt nem tudunk leírni.\n\n19 És most befejezem mondandómat, magamat illetően, és folytatom beszámolómat azokról a dolgokról, amelyek énelőttem voltak.\n\n20 Én Mormon vagyok, Lehi egyenes leszármazottja. Jó okom van rá, hogy áldjam Istenemet, az én Szabadítómat, Jézus Krisztust, amiért kihozta atyáinkat Jeruzsálem földjéről (és erről senki nem tudott őrajta és azokon kívül, akiket arról a földről kihozott) és amiért nekem és népemnek lelkünk szabadulására annyi ismeretet adott.\n\n21 Bizony megáldotta Jákób házát, és irgalmas volt József magjához.\n\n22 És amennyiben Lehi gyermekei betartották parancsolatait, ő megáldotta őket és felvirágoztatta őket, szava szerint.\n\n23 Igen, és biztos el fogja vezetni ismét József magjának egy maradékát az Úr, Istenük ismeretéhez.\n\n24 És amilyen biztosan él az Úr, össze fogja gyűjteni a föld négy szegletéből Jákób magja maradékának egészét, akik az egész föld színén szét vannak szórva.\n\n25 És mert szövetséget kötött Jákób egész házával, ezért a szerinte megfelelő időben be fog teljesedni a szövetség, melyben Jákób házával szövetkezett, hogy Jákób házának egészét vissza fogja állítani azon szövetség ismeretéhez, melyben szövetkezett velük.\n\n26 És akkor majd megismerik Megváltójukat, aki Jézus Krisztus, az Isten Fia; és akkor a föld négy szegletéből összegyűjtik őket a saját földjeikre, ahonnan szétszórattak; igen, ahogy él az Úr, ez így lesz. Ámen.\n\n", "3-ne 6": "[center][font_size=26]6. Fejezet[/font_size][/center]\n\n[i]A nefiták boldogulnak – Kevélység, gazdagság és osztálykülönbségek támadnak – Az egyházat széthúzások osztják meg – Sátán nyílt lázadásba vezeti a népet – Sok próféta bűnbánatot hirdet a népnek, és megölik őket – Gyilkosaik a kormány megdöntésére szövetkeznek. Mintegy Kr.u. 26–30.[/i]\n\n1 És most lőn, hogy a huszonhatodik évben a nefiták összes népe visszatért a földjeire, minden férfi a családjával, nyájaival és csordáival, lovaival és marháival, és minden birtokukban lévő dologgal együtt.\n\n2 És lőn, hogy nem ették meg az összes élelmüket, magukkal vitték tehát mindazt, ami nem fogyott el, minden gabonájukat, minden fajtából, és aranyukat, és ezüstjüket, és mind az értékes dolgaikat, és visszatértek a saját földjeikre és a saját birtokaikra, északon is és délen is, az északi földön is és a déli földön is.\n\n3 És azoknak a rablóknak, akik szövetségre léptek, hogy fenntartják az ország békéjét, és akik lámániták akartak maradni, a számuk szerint földeket adtak, hogy munkájuk által legyen mivel fenntartani magukat; és így az egész országban békét teremtettek.\n\n4 És ismét kezdtek boldogulni és naggyá válni; és elmúlt a huszonhatodik és a huszonhetedik év, és nagy rend volt az országban; és az egyenlőség és az igazságosság szerint hozták törvényeiket.\n\n5 És most semmi nem volt az országban, ami meggátolhatta volna a nép szüntelen boldogulását, csakis az, ha vétekbe esnek.\n\n6 És most, ezt a nagy békét Gidgiddóni, és Lakoneusz, a bíró és a többi kinevezett vezető teremtette meg az országban.\n\n7 És lőn, hogy sok új várost építettek, és sok régi várost rendbe hoztak.\n\n8 És sok országutat építettek, és sok utat készítettek, amelyek várostól városig, és egyik földtől a másik földig, és egyik helytől a másik helyig vezettek.\n\n9 És így múlt el a huszonnyolcadik év, és a nép állandó békében élt.\n\n10 De lőn, hogy a huszonkilencedik évben szóváltások keletkeztek a nép között; és egyesek rendkívül nagy gazdagságuk miatt felemelkedtek, kevélyek és dicsekvők lettek, igen, és igencsak üldözték a többieket.\n\n11 Mert volt az országban sok kereskedő, és sok törvénytudó és sok hivatalnok is.\n\n12 És az emberek kezdték osztályok szerint megkülönböztetni magukat, vagyis a vagyonuk és a tanulási lehetőségeik szerint; igen, egyesek tudatlanok voltak a szegénységük miatt, míg mások igencsak iskolázottak voltak a vagyonuk miatt.\n\n13 Egyesek felemelkedtek a kevélységben, míg mások rendkívül alázatosak voltak; egyesek szidalmazással válaszoltak a szidalmazásra, míg mások úgy viselték el a szidalmazást, és az üldöztetést, és a mindenféle megpróbáltatásokat, hogy nem fordultak oda és szidalmaztak ők is, hanem alázatosak és töredelmesek voltak Isten előtt.\n\n14 És így rendkívül nagy egyenlőtlenség támadt az egész országban. Olyannyira, hogy az egyház kezdett feloszlani, igen, úgyhogy a harmincadik évben az egyház már az ország egész területén feloszlott, kivéve néhány olyan lámánita csoportot, akik megtértek az igaz hithez; és akik nem voltak hajlandók eltávolodni attól, mert szilárdak, és állhatatosak és rendíthetetlenek voltak, s hajlandók voltak teljes igyekezettel betartani az Úr parancsolatait.\n\n15 Most az volt az oka a nép gonoszságának, hogy a Sátánnak nagy hatalma volt, mindenféle gonosz cselekedetekre bujtogatva a népet, és kevélységgel felfuvalkodottakká téve őket, arra kísértvén, hogy hatalomra, és felhatalmazásra, és vagyonra, és a világ hiábavaló dolgaira törekedjenek.\n\n16 És így vezette félre Sátán az emberek szívét, hogy mindenféle gonoszságokat cselekedjenek; tehát csak egy pár évig élvezték a békét.\n\n17 És így a harmincadik év elejére – miután a nép régóta kiszolgáltatta magát annak, hogy az ördög kísértései oda vigyék őket, ahová ő el akarja hurcolni őket, és hogy megtegyék mindazokat a gonoszságokat, amiket szeretne – és így ennek a harmincadik évnek az elejére rendkívül gonosz állapotban voltak.\n\n18 Most, ők nem tudatlanul követtek el bűnt, mert ismerték Isten rájuk vonatkozó akaratát, mivel azt nekik megtanították; szándékosan lázadtak fel tehát Isten ellen.\n\n19 És most ez Lakoneusznak, Lakoneusz fiának a napjaiban történt, mert Lakoneusz töltötte be atyja székét, és ebben az évben ő kormányozta a népet.\n\n20 És kezdtek olyan emberek lenni, akik a mennyekből kaptak sugalmazást és küldettek el, és ezek az egész országban kiálltak a nép közé, prédikálva és bátran bizonyságot téve a nép bűneiről és gonoszságairól, bizonyságot téve nekik azon megváltást illetően, melyet az Úr hoz majd a népéért, vagyis más szavakkal Krisztus feltámadásáról; és bátran bizonyságot tettek a haláláról és a szenvedéseiről.\n\n21 Most sokan voltak a nép között, akik rendkívül felháborodtak azok miatt, akik bizonyságot tettek ezekről a dolgokról; és akik felháborodtak, azok főleg a főbírók voltak, és azok, akik főpapok és törvénytudók voltak; igen, mindazok, akik törvénytudók voltak, megharagudtak azokra, akik bizonyságot tettek ezekről a dolgokról.\n\n22 Most nem volt olyan törvénytudó, vagy bíró, vagy főpap, akinek hatalmában állt volna bárkit is halálra ítélni anélkül, hogy az ítéletet az ország kormányzója aláírta volna.\n\n23 Most sok olyan volt azok között, akik bizonyságot tettek a Krisztust illető dolgokról, és akik merészen bizonyságot tettek, akiket titokban elfogtak és kivégeztek a bírák, és a halálukról csak a haláluk után szerzett tudomást az ország kormányzója.\n\n24 Most íme, ez ellenkezett az ország törvényeivel, hogy bárkit is kivégezzenek anélkül, hogy hatalmat kaptak volna erre az ország kormányzójától –\n\n25 Panasz érkezett tehát Zarahemla földjére az ország kormányzójához, azok ellen a bírák ellen, akik az Úr prófétáit törvényellenesen halálra ítélték.\n\n26 Most lőn, hogy elfogták és a bíró elé állították őket, hogy elkövetett bűntettük miatt azon törvény szerint ítélkezzenek felettük, melyet a nép hozott.\n\n27 Most lőn, hogy ezeknek a bíráknak sok barátjuk és rokonuk volt; a többiek pedig, igen, méghozzá majdnem minden törvénytudó és főpap összegyűlt és azokhoz a rokonokhoz és bírákhoz szegődött, akiket megítélni készültek a törvény szerint.\n\n28 És ezek szövetségre léptek egymással, igen, méghozzá ugyanarra a szövetségre, melyet a régiek adtak meg nekik, mely szövetséget az ördög adta, és ő szolgált azzal, hogy minden igazlelkűség ellen egyesítse őket.\n\n29 Összefogtak tehát az Úr népe ellen, és szövetségre léptek, hogy el fogják pusztítani őket, és hogy azokat, akik vétkesek voltak az emberölésben, kiszabadítják az igazságszolgáltatás markából, melyet már majdnem kiszabtak rájuk a törvény szerint.\n\n30 És dacoltak hazájuk törvényével és jogaival; és szövetséget kötöttek egymással, hogy elpusztítják a kormányzót, és királyt állítanak az ország élére, hogy az ország ne legyen többé szabad, hanem királyoknak legyen alárendelve.\n\n", "3-ne 7": "[center][font_size=26]7. Fejezet[/font_size][/center]\n\n[i]A főbírót megölik, a kormányt megdöntik és a nép törzsekre szakad – Jákób, egy antikrisztus, királya lesz egy titkos összesküvésnek – Nefi bűnbánatot és Krisztusba vetett hitet prédikál – Angyalok szolgálnak neki naponta, fivérét pedig feltámasztja a halálból – Sokan bűnbánatot tartanak és megkeresztelkednek. Mintegy Kr.u. 30–33.[/i]\n\n1 Most íme, megmutatom nektek, hogy királyt ugyan nem állítottak az ország élére; ám még ugyanebben az évben, igen, a harmincadik évben pusztítást végeztek a bírói székben, igen megölték az ország főbíráját.\n\n2 És a nép megoszlott, egymás ellen fordultak; és törzsekre szakadtak, mindenki a családja, és a rokonsága és a barátai szerint; és így döntötték meg az ország kormányzását.\n\n3 És minden törzs kinevezett maga élére egy főnököt vagy vezetőt, és így lettek törzsek és törzsek vezetői.\n\n4 Most íme, nem volt olyan ember közöttük, akinek ne lett volna nagy családja, és sok rokona és barátja; tehát rendkívül nagyok lettek a törzsek.\n\n5 Most ezt tették tehát, csak éppen nem háborúskodtak egymással. És mindez a sok gonoszság azért támadt a nép között, mert átadták magukat a Sátán hatalmának.\n\n6 És a prófétákat meggyilkolók barátainak és rokonainak titkos összeesküvése folytán megsemmisítették a kormány rendelkezéseit.\n\n7 És nagy viszályt okoztak az országban, olyannyira, hogy a nép igazlelkűbb része is majdnem mind gonosz lett; igen, csak kevés igazlelkű ember volt közöttük.\n\n8 És így hat év sem telt el azóta, hogy a nép nagyobbik része elfordult az igazlelkűségtől, miként az eb visszatér az okádékához, vagy mint a disznó a sárban fetrengéshez.\n\n9 Most összegyűlt ez a titkos összeesküvés, mely olyan sok gonoszságot hozott a népre, és élükre egy olyan férfit állítottak, akit Jákóbnak neveztek.\n\n10 És királyuknak hívták. Király lett tehát ezen gonosz banda felett; és ő egyike volt azok elöljáróinak, akik a Jézusról bizonyságot tevő próféták ellen szóltak.\n\n11 És lőn, hogy ezek száma nem volt olyan mértékű, mint azon nép törzseié, akik egyesültek. Bár vezetőik hozták törvényeiket – mindenki törzse szerint – mindazonáltal ellenségek voltak. És annak ellenére, hogy nem voltak igazlelkű emberek, azok gyűlölete mégis összekötötte őket, akik szövetségre léptek, hogy elpusztítják a kormányt.\n\n12 Jákób tehát, mivel látta, hogy ellenségeik többen vannak, mint ők, és mert ő volt a banda királya, megparancsolta tehát a népének, hogy meneküljenek el az ország legészakibb részébe, és építsenek fel ott maguknak egy királyságot, míg majd csatlakoznak hozzájuk az elszakadók (mert azzal hízelgett nekik, hogy sok elszakadó lesz), és elég erősek nem lesznek ahhoz, hogy a nép törzseivel hadakozzanak; és így is tettek.\n\n13 És olyan gyorsan elvonultak, hogy elérhető távolságon belül a nép nem tudta feltartóztatni őket. És így végződött a harmincadik év; és így álltak Nefi népének ügyei.\n\n14 És lőn, hogy a harmincegyedik évben törzsekre voltak osztva, minden férfi a családja, rokonai és barátai szerint; mindazonáltal megegyezésre jutottak abban, hogy nem mennek háborúba egymás ellen; ám nem voltak egységesek a törvényeiket, és a kormányzás módját illetően, mert azok elképzelése szerint alapították meg ezeket, akik a vezéreik és a vezetőik voltak. Ám nagyon szigorú törvényeket hoztak arra, hogy az egyik törzs nem követhet el sérelmet a másik ellen, és így bizonyos mértékben béke volt az országban; mindazonáltal szívük elfordult az Úrtól, Istenüktől, és megkövezték a prófétákat, és kiűzték őket maguk közül.\n\n15 És lőn, hogy Nefi – mivel angyalok, és az Úr szava is meglátogatták, angyalokat látott tehát, és szemtanú volt, és hatalmat kapott arra, hogy tudhasson Krisztus elrendelt szolgálatáról, és annak is szemtanúja volt, hogy miként tért gyorsan vissza a nép az igazlelkűségtől a gonoszságaihoz és az utálatosságaihoz;\n\n16 El volt keseredve tehát szívük keménysége és elméjük vaksága miatt – még ugyanabban az évben elment tehát közéjük, és hozzálátott, hogy bátran bizonyságot tegyen a bűnbánatról és a bűnök bocsánatáról, az Úr, Jézus Krisztusba vetett hit által.\n\n17 És sok mindent tanított nekik; és ezt nem lehet mind leírni, és egy részük nem lenne elegendő, tehát ezek nincsenek leírva ebben a könyvben. És Nefi hatalommal és nagy felhatalmazással tanított.\n\n18 És lőn, hogy megharagudtak rá, méghozzá azért, mert nagyobb hatalma volt, mint nekik, és így nem tudtak nem hinni a szavaiban, mert oly nagy volt az Úr, Jézus Krisztusba vetett hite, hogy naponta angyalok szolgáltak neki.\n\n19 És Jézus nevében ördögöket és tisztátalan lelkeket űzött ki; és még a halálból is feltámasztotta fivérét, akit a nép megkövezett és aki meghalt.\n\n20 És a nép látta, és tanúja volt ennek, és dühösek voltak rá a hatalma miatt; és ő még sok más csodát tett Jézus nevében a nép szeme láttára.\n\n21 És lőn, hogy elmúlt a harmincegyedik év, és csak kevesen voltak azok, akik megtértek az Úrhoz; de akik megtértek, azokon valóban látta a nép, hogy Isten hatalma és Lelke látogatta meg őket, mely Jézus Krisztusban van, akiben hittek.\n\n22 És akikből ördögöket űztek ki, és akik meggyógyultak a betegségeikből és a nyavalyáikból, azok is híven kijelentették a népnek, hogy Isten Lelke munkálkodott rajtuk, és meggyógyultak; és jeleket is mutattak, és bizonyos csodákat is tettek a nép között.\n\n23 Így telt el a harminckettedik év is. És a harmincharmadik év kezdetén Nefi tovább beszélt a népnek; és bűnbánatot és bűnbocsánatot prédikált nekik.\n\n24 Most szeretném, ha arra is emlékeznétek, hogy senkit nem vezettek el a bűnbánathoz, akit ne kereszteltek volna meg vízzel.\n\n25 Nefi tehát férfiakat rendelt el erre a szolgálatra, hogy mindenkit, aki hozzájuk jön, vízzel megkereszteljenek, annak tanúságául és bizonyságául Isten és az emberek előtt, hogy bűnbánatot tartottak és elnyerték bűneik bocsánatát.\n\n26 És ennek az évnek a kezdetén sokan voltak, akiket megkereszteltek a bűnbánatra; és így telt el az év legnagyobb része.\n\n", "3-ne 8": "[center][font_size=26]8. Fejezet[/font_size][/center]\n\n[i]Viharok, földrengések, tüzek, forgószelek és természeti katasztrófák bizonyítják Krisztus keresztre feszítését – Sok ember elpusztul – Három napig sötétség borítja a földet – Az életben maradtak sorsuk felett siránkoznak. Mintegy Kr.u. 33–34.[/i]\n\n1 És most lőn, hogy feljegyzésünk szerint, és mi tudjuk, hogy feljegyzésünk igaz, mert íme, igaz ember volt az, aki a feljegyzést vezette – mert ő valóban sok csodát tett Jézus nevében; és senki nem volt, aki Jézus nevében csodát tudott tenni úgy, hogy ne tisztult volna meg teljesen a gonoszságtól –\n\n2 És most lőn, hogy ha ez az ember nem követett el hibát az időszámításunkban, akkor elmúlt a harmincharmadik év;\n\n3 És a nép kezdte nagy buzgósággal várni a jelet, melyet a lámánita Sámuel, a próféta adott, igen, azt az időt, amikor három napig sötétség lesz ezen föld színén.\n\n4 És annak ellenére, hogy már olyan sok jel adatott, nagy kételkedések és szóváltások kezdődtek a nép között.\n\n5 És lőn, hogy a harmincnegyedik évben, az első hónapban, a hónap negyedik napján nagy zivatar támadt, olyan nagy, amilyenről még soha nem hallottak az egész országban.\n\n6 És nagy és borzalmas vihar is volt; és borzalmas mennydörgés, olyannyira, hogy az egész földet megrázta, mintha az majd ketté hasadna.\n\n7 És rendkívül éles villámlás is volt, amilyenről még soha nem hallottak az egész országban.\n\n8 És tüzet fogott Zarahemla városa.\n\n9 És a tenger mélyére süllyedt Moróni városa, lakossága pedig vízbe fúlt.\n\n10 És Moróniha városára ráomlott a föld, úgyhogy a város helyén egy nagy hegy keletkezett.\n\n11 És nagy és rettenetes pusztulás volt a déli földön.\n\n12 De íme, még nagyobb és rettenetesebb pusztulás volt az északi földön; mert íme, a vihar és a forgószelek, és a mennydörgés és a villámlás, és a rendkívül erős földrengés miatt megváltozott az egész föld felszíne;\n\n13 És az országutak megrepedtek, a sík utak feltöredeztek, és sok sima hely göröngyös lett.\n\n14 És sok nagy és figyelemreméltó város elsüllyedt, és sok leégett, és sok addig rázkódott, míg a földre nem omlottak az épületei, és el nem pusztult a lakossága, és kihaltak nem lettek ezek a helyek.\n\n15 És volt néhány város, amelyik megmaradt; de ezeket is rendkívül nagy kár érte, és sokan voltak bennük, akik meghaltak.\n\n16 És voltak olyanok, akiket elragadott a forgószél; és senki nem tudja, hogy ezek hova lettek, csak azt tudjuk, hogy elragadtattak.\n\n17 És így az egész föld felszíne átformálódott a viharok, és a mennydörgés, és a villámlás és a földrengés miatt.\n\n18 És íme, a sziklák kettéhasadtak, és úgy összetöredeztek az egész föld színén, hogy mindenfelé az egész ország területén darabokban, szilánkokra tördelve hevertek.\n\n19 És lőn, hogy amikor megszűnt a mennydörgés, és a villámlás, és a zivatar, és a vihar és a földrengés – mert íme, ezek mintegy három órán át tartottak; és némelyek azt mondják, hogy hosszabb ideig; mindazonáltal mindezek a nagy és rettenetes dolgok mintegy három óra alatt történtek – és akkor íme, sötétség volt a föld színén.\n\n20 És lőn, hogy sűrű sötétség volt azon egész föld színén, olyannyira, hogy azok a lakosok, akik nem estek el, érezhették a sötét párát;\n\n21 És a sötétség miatt nem lehetett világosság. És gyertyát, és fáklyát, és tüzet sem tudtak gyújtani a jó és rendkívül száraz fájuk segítségével, így tehát egyáltalán nem lehetett világosság.\n\n22 És nem láttak semmilyen világosságot, sem tüzet, sem szikrát, sem a napot, sem a holdat, sem a csillagokat, mert olyan nagy volt a sötét köd, mely beborította annak a földnek a színét.\n\n23 És lőn, hogy három napig tartott az, hogy nem láttak világosságot; és szüntelenül nagy gyász és jajgatás és sírás volt az egész nép között; igen, nagyon sóhajtozott a nép az őket ért sötétség és nagy pusztítás miatt.\n\n24 És az egyik helyen hallani lehetett, hogy felkiáltanak, mondván: Ó, bárcsak bűnbánatot tartottunk volna még ezen nagy és borzalmas nap előtt, és akkor az Úr megkímélte volna a testvéreinket, és nem égtek volna el Zarahemla nagy városában.\n\n25 És egy másik helyen azt lehetett hallani, hogy felkiáltanak és gyászolnak, mondván: Ó, bárcsak bűnbánatot tartottunk volna még ezen nagy és borzalmas nap előtt, és nem öltük és köveztük volna meg és nem űztük volna ki a prófétákat; és akkor az Úr megkímélte volna édesanyáinkat és szép leányainkat, és gyermekeinket, és nem temette volna őket el Moróniha nagy városa. És ilyenek voltak, nagyok és borzalmasak az emberek jajgatásai.\n\n", "3-ne 9": "[center][font_size=26]9. Fejezet[/font_size][/center]\n\n[i]A sötétben Krisztus hangja kijelenti, hogy gonoszságuk miatt sok ember és város elpusztult – Továbbá kijelenti istenségét, bejelenti, hogy Mózes törvénye betöltetett, és felszólítja az embereket, hogy jöjjenek hozzá és legyenek megszabadítva. Mintegy Kr.u. 34.[/i]\n\n1 És lőn, hogy a föld összes lakója között, ezen föld egész színén hallatszott egy hang, ezt kiáltván:\n\n2 Jaj, jaj, jaj ennek a népnek; jaj az egész föld lakóinak, ha nem tartanak bűnbánatot; mert népem szép fiainak és leányainak halálán kacag az ördög, és örvendeznek az ő angyalai; és gonoszságuk és utálatosságaik miatt van az, hogy elbuktak.\n\n3 Íme, Zarahemla nagy városát és annak lakóit tűzzel égettem el.\n\n4 És íme, Moróni nagy városát a tenger mélyére süllyesztettem, és annak lakóit vízbe fullasztottam.\n\n5 És íme, Moróniha nagy városát és annak lakóit földdel takartam be, hogy bűneiket és utálatosságaikat elrejtsem orcám elől, hogy a próféták és a szentek vére ne jusson fel hozzám többé ellenük.\n\n6 És íme, Gilgál városát elsüllyesztettem, és annak lakóit a föld mélyébe temettem;\n\n7 Igen, és Oniha városát és annak lakóit, és Mókum városát és annak lakóit, és Jeruzsálem városát és annak lakóit; és vizet bocsátottam a helyükbe, hogy gonoszságaikat és utálatosságaikat elrejtsem orcám elől, hogy a próféták és a szentek vére ne jusson fel hozzám többé ellenük.\n\n8 És íme, Gadiandi városát, és Gadiomna városát, és Jákób városát és Gimnimnó városát, ezeket mind elsüllyesztettem, és dombokat és völgyeket formáltam a helyükre; és ezek lakóit a föld mélyébe temettem, hogy gonoszságaikat és utálatosságaikat elrejtsem orcám elől, hogy a próféták és a szentek vére ne jusson fel hozzám többé ellenük.\n\n9 És íme, Jákobugát nagy városát, amelyet Jákób király népe lakott, tűzzel égettem el, bűneik és gonoszságuk miatt, mely titkos gyilkosságaik és összeesküvéseik folytán az egész föld gonoszságát felülmúlta; mert ők voltak azok, akik megsemmisítették népem békéjét és az ország kormányát; elégettettem tehát őket, hogy elpusztítsam őket orcám elől, hogy a próféták és a szentek vére ne jusson fel hozzám többé ellenük.\n\n10 És íme Lámán városát, és Jós városát, és Gád városát és Kiskumen városát, azok lakóival együtt, tűzzel égettem el, azon gonoszságuk miatt, hogy kiűzték a prófétákat, és megkövezték azokat, akiket azért küldtem hozzájuk, hogy kijelentsék nekik a gonoszságaikat és az utálatosságaikat.\n\n11 És mivel mindet kiűzték, és így egyetlen igazlelkű sem volt közöttük, tüzet küldtem le és elpusztítottam őket, hogy bűneiket és utálatosságaikat elrejtsem orcám elől, hogy azon próféták és szentek vére, akiket elküldtem hozzájuk, ne kiáltson hozzám a földről ellenük.\n\n12 És sok nagy pusztítást küldtem erre a földre, és erre a népre, gonoszságuk és utálatosságaik miatt.\n\n13 Ó ti mind, akiket megkíméltem, mert igazlelkűbbek voltatok, mint ők, nem tértek-e most vissza hozzám, és bánjátok meg bűneiteket, és tértek meg, hogy meggyógyíthassalak benneteket?\n\n14 Igen, bizony mondom nektek, ha énhozzám jöttök, örök életetek lesz. Íme, ki van nyújtva felétek irgalmas karom, és aki jön, azt befogadom; és áldottak azok, akik hozzám jönnek.\n\n15 Íme, én vagyok Jézus Krisztus, Isten Fia. Én teremtettem az egeket és a földet, és minden dolgot, ami azokon van. Én a kezdettől fogva az Atyával voltam. Én az Atyában vagyok, és az Atya énbennem van; és az Atya énbennem dicsőítette meg az ő nevét.\n\n16 Az enyéimhez jöttem, és az enyéim nem fogadtak be. És beteljesedtek a jövetelemről szóló szentírások.\n\n17 És azoknak, akik befogadtak engem, megadtam, hogy Isten fiaivá legyenek; és ezt fogom tenni mindazokkal, akik hisznek az én nevemben, mert íme, énáltalam jön el a megváltás, és énbennem teljesedett be Mózes törvénye.\n\n18 Én vagyok a világ világossága és élete. Én vagyok az Alfa és az Omega, a kezdet és a vég.\n\n19 És vérontást ne ajánljatok fel nekem többé; igen, hagyjatok fel áldozataitokkal és égő felajánlásaitokkal, mert egyetlen áldozatotokat és égő felajánlásotokat sem fogom elfogadni.\n\n20 És áldozatul ajánljatok fel nekem megtört szívet és töredelmes lelket. És aki megtört szívvel és töredelmes lélekkel jön hozzám, azt tűzzel és a Szentlélekkel fogom megkeresztelni, ahogyan a lámánitákat, akik a belém vetett hitük miatt megtérésük idején tűzzel és a Szentlélekkel lettek megkeresztelve, és ezt nem tudták.\n\n21 Íme, én azért jöttem a világra, hogy megváltást hozzak a világnak, hogy megszabadítsam a világot a bűntől.\n\n22 Aki tehát bűnbánatot tart, és úgy jön hozzám, mint egy kisgyermek, azt befogadom, mert az olyanoké Isten királysága. Íme, az olyanokért tettem le az én életemet, és vettem azt fel újra; tartsatok hát bűnbánatot, és jöjjetek hozzám ti földnek szélei, és legyetek megszabadítva.\n\n", "3-ne 10": "[center][font_size=26]10. Fejezet[/font_size][/center]\n\n[i]Több órán keresztül csend honol az országban – Krisztus hangja megígéri, hogy összegyűjti népét, mint tyúk a csibéit – A nép igazlelkűbb része maradt életben. Mintegy Kr.u. 34–35.[/i]\n\n1 És most íme, lőn, hogy minden ember hallotta ezt a beszédet az országban, és tanúja volt annak. És ezen beszédet követően sok órán keresztül csend honolt az országban;\n\n2 Mert annyira elcsodálkozott a nép, hogy abbahagyták a jajgatást és a siránkozást megölt rokonaik elvesztése miatt; tehát sok órán keresztül csend honolt az egész országban.\n\n3 És lőn, hogy újra szólt egy hang a néphez, és minden ember hallotta, és tanúja volt annak, hogy ezt mondta:\n\n4 Ó ti, ezeknek a lerombolt nagy városoknak a népe, akik Jákób utódai vagytok, igen, akik Izráel házából valók vagytok! Mily gyakran gyűjtöttelek össze benneteket, miként a tyúk szárnyai alá gyűjti csibéit, és tápláltalak titeket.\n\n5 És mily gyakran összegyűjtöttelek volna benneteket, miként a tyúk szárnyai alá gyűjti csibéit, igen, Ó ti, Izráel házának népe, akik elbuktatok; igen, Ó ti, Izráel házának népe, akik Jeruzsálemben laktok, és ti is, akik elbuktatok; igen, mily gyakran összegyűjtöttelek volna benneteket, miként a tyúk összegyűjti csibéit, és ti nem akartátok.\n\n6 Ó ti, Izráel háza, akiket megkíméltelek, mily gyakran össze foglak gyűjteni benneteket, miként a tyúk szárnyai alá gyűjti csibéit, ha szívetek minden szándékával bűnbánatot tartotok és visszatértek hozzám.\n\n7 De ha nem, Ó Izráel háza, akkor az atyáitokkal kötött szövetség beteljesítésének idejéig elhagyatottak lesznek lakhelyeitek.\n\n8 És most lőn, hogy miután a nép ezeket a szavakat hallotta, íme, ismét sírni és jajveszékelni kezdtek rokonaik és barátaik elvesztése miatt.\n\n9 És lőn, hogy így telt el a három nap. És reggel volt, és a sötétség eloszlott a föld színéről, és megszűnt a földrengés, és megszűnt a kövek hasadása, és megszűnt a félelmetes sóhajtozás, és elmúlt mind a lármás hang.\n\n10 És a föld újra egybeforrt, s így megmaradt; és megszűnt az életben maradt emberek gyásza, és sírása és jajgatása; és gyászuk örömbe, jajgatásuk dicséretbe, és az Úr, Jézus Krisztus, Megváltójuk iránti köszönetbe fordult.\n\n11 És mindeddig beteljesedtek a szentírások, amelyeket a próféták szóltak vala.\n\n12 És a nép igazlelkűbb része volt az, mely megszabadult, és ők voltak azok, akik befogadták a prófétákat és nem kövezték meg őket; és ők voltak azok, akik nem ontották ki a szentek vérét, ők maradtak életben.\n\n13 Igen, azok életben maradtak, és nem süllyedtek el és nem temette el őket a föld, és nem fulladtak a tenger mélyébe; és nem égette el őket a tűz, nem is esett rájuk és zúzta őket halálra semmi; és nem ragadta el őket a forgószél; és a sötét füstpára sem győzedelmeskedett rajtuk.\n\n14 És most, aki ezt olvassa, értse meg! Akinél megvannak a szentírások, kutassa azokat! Nézze meg őket és lássa, hogy mindez a sok tűz, és füst, és vihar, és forgószél és az őket elnyelő föld megnyílása általi halál és pusztulás nem a sok szent próféta próféciáinak beteljesedése volt-e.\n\n15 Íme, azt mondom nektek: Igen, sokan tettek bizonyságot ezekről a dolgokról Krisztus eljövetelekor, és megölték őket, mert bizonyságot tettek ezekről a dolgokról.\n\n16 Igen, Zénos próféta bizonyságot tett ezekről a dolgokról, és Zénok is beszélt ezekről a dolgokról, mert ők különösen minket illetően tettek bizonyságot, akik az ő magjuknak maradéka vagyunk.\n\n17 Íme, atyánk, Jákób is bizonyságot tett József magjának maradékát illetően. És íme, nem vagyunk-e József magjának maradéka? És nincsenek-e megírva mindezek a dolgok, melyek bizonyságot tesznek rólunk, a rézlemezeken, melyeket Lehi atyánk kihozott Jeruzsálemből?\n\n18 És lőn, hogy a harmincnegyedik év végén, íme, meg fogom mutatni nektek, hogy nagy jóindulat jeleit láthatták Nefi népéből azok, akik életben maradtak, és a lámánitáknak hívottak közül is azok, akik életben maradtak, és nagy áldások áradtak a fejükre, olyannyira, hogy Krisztus nem sokkal a mennybemenetele után valóban kinyilvánította magát nekik –\n\n19 Megmutatván nekik a testét, és szolgálva őket; és ezután adok beszámolót az ő elrendelt szolgálatáról. Most tehát mondandómnak véget vetek.\n\n", "3-ne 11": "Jézus Krisztus megmutatta magát Nefi népének, amint a sokaság összegyűlt a Bőség földjén, és tanította őket; és ily módon mutatta meg magát nekik.\n\nA 11. fejezettől a 26-ig bezárólag.\n\n[center][font_size=26]11. Fejezet[/font_size][/center]\n\n[i]Az Atya bizonyságot tesz Szeretett Fiáról – Krisztus megjelenik és kihirdeti engesztelését – Az emberek megtapintják kezein, lábain és oldalán a sebhelyeket – Hozsánnát kiáltanak – Ismerteti a keresztelés módját és menetét – A viszálykodás lelke az ördögtől való – A krisztusi tan az, hogy az emberek higgyenek, keresztelkedjenek meg és fogadják be a Szentlelket. Mintegy Kr.u. 34.[/i]\n\n1 És most lőn, hogy nagy sokaság gyűlt össze Nefi népéből a Bőség földjén lévő templom körül; és bámulva és csodálkozva beszélgettek egymással, és mutogatták egymásnak a megtörtént nagy és csodálatos változást.\n\n2 És arról a Jézus Krisztusról is beszéltek, akinek halálát illetően megadatott a jel.\n\n3 És lőn, hogy amint így beszélgettek egymással, egy hangot hallottak, amely mintha az égből jött volna; és körbejáratták a szemeiket, mert nem értették meg a hangot, amit hallottak; és az nem volt éles hang, és hangos hang sem volt; mindazonáltal annak ellenére, hogy kis hang volt, úgy beléjük hatolt, hogy a bensőjükben is hallották, olyannyira, hogy nem volt olyan része a testüknek, amit ne remegtetett volna meg; igen, egészen a lelkükig hatolt, és lángra gyújtotta a szívüket.\n\n4 És lőn, hogy ismét hallották a hangot, és nem értették meg.\n\n5 És harmadszor is hallották a hangot, és kinyitották a fülüket, hogy hallják; és a hang irányába fordították a szemüket; és állhatatosan az ég felé néztek, ahonnan a hang jött.\n\n6 És íme, harmadszorra megértették a hangot, melyet hallottak; és az ezt mondta nekik:\n\n7 Íme, ez az én Szeretett Fiam, akiben én gyönyörködöm, akiben megdicsőítettem a nevemet. Őt hallgassátok.\n\n8 És lőn, hogy amikor megértették, szemüket ismét az égre vetették; és íme, egy Embert láttak az égből alászállni; és fehér köntöst viselt; és lejött és megállt közöttük; és a sokaságban minden szem felé fordult, és nem merték szólásra nyitni a szájukat, még egymáshoz sem mertek szólni, és nem tudták, mit jelent ez, mert azt gondolták, hogy egy angyal jelent meg nekik.\n\n9 És lőn, hogy ő kinyújtotta kezét, és beszélt a néphez, mondván:\n\n10 Íme, én Jézus Krisztus vagyok, az, akiről a próféták bizonyságot tettek, hogy el fog jönni a világra.\n\n11 És íme, én vagyok a világ világossága és élete; és ittam abból a keserű pohárból, amit az Atya adott nekem, és megdicsőítettem az Atyát, amikor magamra vettem a világ bűneit, melynek során kezdettől fogva minden dologban alávetettem magam az Atya akaratának.\n\n12 És lőn, hogy miután Jézus elmondta ezeket a szavakat, az egész tömeg a földre borult; mert emlékeztek rá, hogy megjövendölték nekik, hogy Krisztus meg fogja mutatni magát nekik a mennybemenetele után.\n\n13 És lőn, hogy az Úr szólt hozzájuk, mondván:\n\n14 Keljetek fel és jöjjetek hozzám, hogy kezeteket bebocsáthassátok az oldalamba, és hogy érezhessétek a szögek nyomait a kezeimben és a lábfejeimben, hogy tudhassátok, hogy én vagyok Izráel Istene, és az egész föld Istene, és megöltek a világ bűneiért.\n\n15 És lőn, hogy a sokaság odament, és az oldalába bocsátották a kezeiket, és érezték a szögek nyomait a kezeiben és a lábfejeiben; és egyenként mind így tettek, míg mindannyian oda nem mentek, és a szemükkel láttak, és a kezeikkel éreztek, és biztosan tudták, és bizonyságot tettek arról, hogy ő az, akiről a próféták megírták, hogy el fog jönni.\n\n16 És amikor már mindannyian odamentek és saját maguk tanúi voltak ennek, egyszerre felkiáltottak, mondván:\n\n17 Hozsánna! Legyen áldott a Magasságos Isten neve! És leborultak Jézus lábainál, és hódoltak neki.\n\n18 És lőn, hogy ő megszólította Nefit (mert Nefi is ott volt a tömegben), és megparancsolta neki, hogy lépjen elő.\n\n19 És Nefi felállt, és előrement, és meghajtotta magát az Úr előtt és megcsókolta a lábait.\n\n20 És az Úr megparancsolta neki, hogy emelkedjék fel. És ő felemelkedett és ott állt előtte.\n\n21 És az Úr ezt mondta neki: Hatalmat adok neked, hogy kereszteld meg ezt a népet, miután ismét felmentem a mennybe.\n\n22 És aztán az Úr még másokat is odahívott, és hasonlóan szólt hozzájuk; és hatalmat adott nekik a keresztelésre. És ezt mondta nekik: Ily módon kereszteljetek; és ne legyenek közöttetek vitatkozások.\n\n23 Bizony mondom nektek, hogy aki szavaitok által megbánja bűneit és szeretne a nevemben megkeresztelkedni, azt ily módon kereszteljétek meg – Íme, menjetek és álljatok be a vízbe, és az én nevemben kereszteljétek meg őket.\n\n24 És most íme, ezeket a szavakat mondjátok, nevükön szólítva őket, mondván:\n\n25 Jézus Krisztustól felhatalmazást kapván, megkeresztellek téged az Atyának, és a Fiúnak, és a Szentléleknek nevében. Ámen.\n\n26 És akkor merítsétek le őket a vízbe, és emeljétek ki ismét a vízből.\n\n27 És ily módon kereszteljetek a nevemben; mert íme, bizony mondom nektek, hogy az Atya, és a Fiú és a Szentlélek egy; és én az Atyában vagyok, és az Atya bennem, és az Atya és én egyek vagyunk.\n\n28 És ahogy azt megparancsoltam nektek, úgy kereszteljetek. És ne legyenek közöttetek vitatkozások, ahogy idáig voltak; és tanom pontjait illetően se legyenek közöttetek viszálykodások, ahogy idáig voltak.\n\n29 Mert bizony, bizony mondom nektek, hogy akiben ott van a viszálykodás lelke, az nem tőlem való, hanem az ördögtől, aki a viszálykodás atyja, és felserkenti az emberek szívét, hogy haragosan viszálykodjanak egymással.\n\n30 Íme, ez nem az én tanom, hogy haragosan egymás ellen serkentsem az emberek szívét; hanem az én tanom az, hogy hagyjanak fel az ilyen dolgokkal.\n\n31 Íme, bizony, bizony mondom nektek, hogy ki fogom jelenteni nektek az én tanomat.\n\n32 És ez az én tanom, és ez az a tan, melyet az Atyától kaptam; és bizonyságot teszek az Atyáról, és az Atya bizonyságot tesz rólam, és a Szentlélek bizonyságot tesz az Atyáról és rólam; és én bizonyságot teszek arról, hogy az Atya minden embernek, mindenhol megparancsolta, hogy tartsanak bűnbánatot és higgyenek énbennem.\n\n33 És aki hisz bennem és megkeresztelkedik, az megszabadul; és ők azok, akik örökölni fogják Isten királyságát.\n\n34 És aki nem hisz bennem és nem keresztelkedik meg, az elkárhozik.\n\n35 Bizony, bizony mondom nektek, hogy ez az én tanom, és bizonyságot teszek arról, hogy az Atyától van; és aki bennem hisz, az Atyában is hisz; és annak bizonyságot fog tenni rólam az Atya, mert tűzzel és a Szentlélekkel fogja meglátogatni őt.\n\n36 És így tesz majd rólam bizonyságot az Atya, és a Szentlélek bizonyságot fog tenni annak az Atyáról és rólam; mert az Atya, és én és a Szentlélek egyek vagyunk.\n\n37 És ismét csak azt mondom nektek, hogy bűnbánatot kell tartanotok, és olyanokká kell lennetek, mint egy kisgyermek, és meg kell keresztelkednetek a nevemben, vagy különben semmiképpen sem kaphatjátok meg ezeket a dolgokat.\n\n38 És ismét csak azt mondom nektek, hogy bűnbánatot kell tartanotok és meg kell keresztelkednetek a nevemben, és olyanokká kell lennetek, mint egy kisgyermek, vagy különben semmiképpen nem örökölhetitek Isten királyságát.\n\n39 Bizony, bizony mondom nektek, hogy ez az én tanom, és aki erre épít, az én sziklámra épít, és a pokol kapui nem fognak diadalmaskodni felette.\n\n40 És aki többet vagy kevesebbet hirdet ennél, és tanomként jelenti ki azt, az a gonosztól való, és nem az én sziklámra épít; hanem homokos alapra épít, és a pokol kapui nyitva állnak, hogy befogadják őket, amikor jön az ár és verik őket a szelek.\n\n41 Menjetek hát e nép közé, és hirdessétek az általam elmondott szavakat a föld széleiig.\n\n", "3-ne 12": "[center][font_size=26]12. Fejezet[/font_size][/center]\n\n[i]Jézus elhívja és megbízza a Tizenkettőt – A Hegyi beszédhez hasonló beszédet mond a nefitáknak – Az áldottakról beszél – Tanításai túlmutatnak Mózes törvényén, és előbbre valóak azoknál – Az emberek azt a parancsot kapják, hogy legyenek tökéletesek, ahogyan ő és Atyja is tökéletes – Vö. Máté 5. Mintegy Kr.u. 34.[/i]\n\n1 És lőn, hogy miután Jézus elmondta ezeket a szavakat Nefinek és az elhívottaknak (most azok száma, akiket elhívtak, és akik hatalmat és felhatalmazást kaptak a keresztelésre, tizenkettő volt), és íme kinyújtotta kezét a sokaság felé, és kiáltott hozzájuk, mondván: Áldottak vagytok, ha megszívlelitek ezen tizenkettő szavait, akiket arra választottam ki közületek, hogy szolgáljanak benneteket, és hogy a szolgáitok legyenek; és nekik adtam hatalmat arra, hogy vízzel megkeresztelhessenek titeket; és íme, miután vízzel megkereszteltek benneteket, én tűzzel és a Szentlélekkel foglak megkeresztelni titeket; áldottak vagytok tehát, ha hisztek bennem és megkeresztelkedtek azt követően, hogy láttatok engem, és tudjátok, hogy létezem.\n\n2 Továbbá, még áldottabbak azok, akik a ti szavaitokban hisznek, mivel ti bizonyságot fogtok tenni arról, hogy láttatok engem, és tudjátok, hogy létezem. Igen, áldottak azok, akik hisznek majd a szavaitokban, és leereszkednek az alázatosság mélységeire és megkeresztelkednek, mert tűzzel és a Szentlélekkel fogom meglátogatni őket, és bocsánatot nyernek a bűneikre.\n\n3 Igen, áldottak a lélekben szegények, akik hozzám jönnek, mert övéké a mennyeknek királysága.\n\n4 Továbbá áldottak, akik gyászolnak, mert majd megvigasztaltatnak.\n\n5 És áldottak a szelídek, mert ők fogják örökölni a földet.\n\n6 És áldottak mindazok, akik éhezik és szomjazzák az igazlelkűséget, mert el fogja tölteni őket a Szentlélek.\n\n7 És áldottak az irgalmasok, mert ők majd irgalmasságot nyernek.\n\n8 És áldottak mind a tiszta szívűek, mert ők látni fogják Istent.\n\n9 És áldottak mind a békét teremtők, mert Isten gyermekeinek neveztetnek majd.\n\n10 És áldottak mindazok, akiket nevem miatt üldöznek, mert övék a mennyek királysága.\n\n11 És áldottak vagytok, amikor az emberek szidalmaznak és üldöznek benneteket, és mindenféle gonosz dolgot mondanak rátok tévesen énmiattam;\n\n12 Mert nagy lesz az örömötök, és rendkívül örültök majd, hiszen nagy lesz jutalmatok a mennyben; mert ők így üldözték a prófétákat is, akik előttetek voltak.\n\n13 Bizony, bizony mondom nektek, reátok bízom, hogy ti legyetek a földnek sója; ám ha a só elveszti ízét, akkor mivel sózzák majd meg a földet? A só aztán már semmire sem jó, csak arra, hogy kivessék és lábuk alá tapossák az emberek.\n\n14 Bizony, bizony mondom nektek, reátok bízom, hogy ti legyetek e nép világossága. A hegyen épült várost nem lehet elrejteni.\n\n15 Íme, ha gyertyát gyújt az ember, akkor véka alá teszi azt? Nem, hanem gyertyatartóra, és az világosságot ad mindenkinek, aki a házban van;\n\n16 Engedjétek tehát, hogy úgy ragyogjon világosságotok ezen nép előtt, hogy láthassák a jó cselekedeteiteket, és dicsőítsék a ti Atyátokat, aki a mennyben van.\n\n17 Ne gondoljátok, hogy azért jöttem, hogy megsemmisítsem a törvényt vagy a prófétákat. Nem azért jöttem, hogy megsemmisítsek, hanem azért, hogy betöltsek;\n\n18 Mert bizony mondom nektek, hogy egy jóta vagy pontocska sem múlt el a törvényből, hanem bennem az mind beteljesedett.\n\n19 És íme, azért adtam nektek a törvényt és Atyám parancsolatait, hogy higgyetek bennem, és hogy megbánjátok a bűneiteket, és megtört szívvel és töredelmes lélekkel jöjjetek hozzám. Íme, előttetek vannak a parancsolatok, és beteljesedett a törvény.\n\n20 Jöjjetek hát hozzám, és legyetek megszabadítva; mert bizony mondom nektek, hogy ha nem tartjátok be a parancsolataimat, melyeket most megparancsoltam nektek, akkor semmiképpen nem léphettek be a mennyek királyságába.\n\n21 Hallottátok, hogy megmondták a régiek, és meg is van írva előttetek, hogy ne öljetek, mert aki öl, az ki van téve Isten ítéletének;\n\n22 De én azt mondom nektek, hogy aki haragszik a testvérére, az is ki van téve az ő ítéletének. És aki azt mondja a testvérének: Ráka, az ki van téve a tanácsnak; és aki azt mondja: Te ostoba, az ki van téve a pokol tüzének.\n\n23 Ha tehát hozzám jöttök, vagyis hozzám szeretnétek jönni, és eszetekbe jut, hogy testvéreteknek valami panasza van ellenetek –\n\n24 Menjetek el a testvéretekhez, és először békéljetek meg vele, és aztán jöjjetek hozzám, szívetek minden szándékával, és én be foglak fogadni benneteket.\n\n25 Egyezzetek meg ellenségetekkel hamar, míg úton vagytok vele, különben még valamikor fölétek kerekedik, és börtönbe vétettek.\n\n26 Bizony, bizony mondom nektek, hogy addig semmiképpen nem jöttök ki onnan, míg a legutolsó szenínt meg nem fizettétek. És míg börtönben vagytok, vajon tudtok-e egy szenínt is fizetni? Bizony, bizony mondom nektek, hogy nem.\n\n27 Íme, azt írták a régiek, hogy ne kövess el házasságtörést;\n\n28 Ám én azt mondom nektek, hogy aki úgy tekint egy nőre, hogy vágyakozik utána, az szívében máris házasságtörést követett el.\n\n29 Íme, parancsot adok nektek arra, hogy ezen dolgok egyikének se engedjétek meg, hogy a szívetekbe férkőzzön;\n\n30 Mert jobb, ha megtartóztatjátok magatokat ezektől a dolgoktól, és így felveszitek a kereszteteket, mintsem hogy a pokolra vessenek benneteket.\n\n31 Meg van írva, hogy aki elbocsátja feleségét, az adjon neki válólevelet.\n\n32 Bizony, bizony mondom nektek, hogy aki elbocsátja a feleségét, hacsak nem paráználkodás okán teszi ezt, az házasságtörés elkövetésére veszi őt rá; és aki feleségül veszi azt, aki elvált, az házasságtörést követ el.\n\n33 És továbbá, meg van írva az, hogy ne esküdj hamisan, hanem végezd el az Úrnak, amire megesküdtél;\n\n34 De bizony, bizony mondom nektek, hogy egyáltalán ne esküdjetek; se a mennyre, mert Isten trónusa az;\n\n35 Se a földre, mert az lábának zsámolya;\n\n36 És saját fejetekre se esküdjetek, hiszen hajatok egyetlen szálát sem tudjátok feketévé vagy fehérré tenni;\n\n37 Hanem a ti beszédetekben az igen legyen igen, a nem pedig nem, mert ami ezen túlmegy, az gonosz dolog.\n\n38 És íme, meg van írva, hogy szemet szemért, és fogat fogért;\n\n39 De én azt mondom nektek, hogy ne üssetek vissza a gonosznak, hanem aki megüti a jobb orcátokat, annak fordítsátok oda a másikat is;\n\n40 És ha valaki pereskedik veletek, és elveszi az alsó ruhátokat, akkor hadd vegye el a felső ruhátokat is;\n\n41 És ha valaki egy mérföldnyi útra kényszerít, menjetek el vele kettőre.\n\n42 Adjatok annak, aki kér tőletek, és ne forduljatok el attól, aki kölcsön akar kérni tőletek.\n\n43 És íme, az is meg van írva, hogy szeresd felebarátodat, és gyűlöld ellenségedet;\n\n44 De íme, én azt mondom nektek, hogy szeressétek ellenségeiteket, áldjátok meg azokat, akik átkoznak benneteket, tegyetek jót azokkal, akik gyűlölnek titeket, és imádkozzatok azokért, akik kihasználnak és üldöznek benneteket;\n\n45 Hogy Atyátok gyermekei lehessetek, aki a mennyben van; mert ő a gonoszokra és a jókra is felhozza a napját.\n\n46 Azok a régi dolgok tehát, amik a törvény alá tartoztak, énbennem mind beteljesedtek.\n\n47 A régi dolgok elmúltak, és minden dolog megújult.\n\n48 Azt akarom tehát, hogy legyetek tökéletesek, éppen úgy, ahogyan én, vagy Atyátok, aki a mennyben van, tökéletes.\n\n", "3-ne 13": "[center][font_size=26]13. Fejezet[/font_size][/center]\n\n[i]Jézus a nefitákat az Úr imájára tanítja – Az a dolguk, hogy a mennyben gyűjtsenek kincseket – A Tizenkettőnek szolgálatuk idejére megparancsoltatik, hogy ne aggódjanak a világi dolgokért – Vö. Máté 6. Mintegy Kr.u. 34.[/i]\n\n1 Bizony, bizony mondom nektek, szeretném, ha alamizsnát adnátok a szegényeknek; de vigyázzatok, alamizsnátokat ne az emberek előtt adjátok, hogy azok lássanak titeket; különben nem lesz jutalmatok Atyátoktól, aki a mennyben van.\n\n2 Amikor tehát alamizsnát adtok, ne szólaltassatok meg trombitát magatok előtt, ahogyan a képmutatók teszik a zsinagógákban és az utcákon, hogy dicséretet kapjanak az emberektől. Bizony mondom nektek, megvan nekik a jutalmuk.\n\n3 Hanem amikor te alamizsnát adsz, ne tudja a bal kezed, hogy mit cselekszik a jobb;\n\n4 Hogy alamizsnád titokban legyen; és akkor a te Atyád, aki lát titokban, majd nyíltan megjutalmaz téged.\n\n5 És amikor imádkozol, ne tégy úgy, mint a képmutatók, mert ők a zsinagógákban és az utcasarkokon állva szeretnek imádkozni, hogy az emberek lássák őket. Bizony mondom nektek, megvan nekik a jutalmuk.\n\n6 Hanem amikor imádkozol, menj be a te szobádba, és amikor bezártad ajtódat, imádkozzál Atyádhoz, aki titkon van, és akkor Atyád, aki látja, amit titokban teszel, majd nyíltan megjutalmaz téged.\n\n7 De amikor imádkoztok, ne használjatok hiábavaló ismétléseket, mint a pogányok, mivel azt hiszik, hogy a sok beszédükért hallják meg őket.\n\n8 Ne legyetek tehát ezekhez hasonlók, mert tudja a ti Atyátok, hogy milyen dolgokra van szükségetek, mielőtt még kérnétek tőle.\n\n9 Ily módon imádkozzatok tehát: Atyánk, ki a mennyben vagy, legyen megszentelt a te neved.\n\n10 Legyen meg a te akaratod úgy a földön, miként az a mennyben van.\n\n11 És bocsásd meg az adósságainkat, ahogy mi megbocsátunk az adósainknak.\n\n12 És ne vezess minket a kísértésbe, hanem szabadíts meg minket a gonosztól.\n\n13 Mert tied a királyság, és a hatalom és a dicsőség mindörökké. Ámen.\n\n14 Mert ha ti megbocsátjátok az embereknek a vétkeiket, akkor a ti mennyei Atyátok is meg fog bocsátani nektek;\n\n15 De ha nem bocsátjátok meg az embereknek a vétkeiket, akkor a ti Atyátok sem fogja megbocsátani a ti vétkeiteket.\n\n16 Mi több, amikor böjtöltök, ne legyetek olyanok, mint a képmutatók, szomorú arcúak, mert ők eltorzítják az arcukat, hogy úgy tűnjön az embereknek, mintha böjtölnének. Bizony mondom nektek, megvan nekik a jutalmuk.\n\n17 Hanem amikor böjtölsz, kend meg a fejedet és mosd meg az arcodat;\n\n18 Hogy ne az embereknek tűnjön úgy, hogy böjtölsz, hanem a te Atyádnak, aki titkon van; és akkor Atyád, aki látja, amit titokban teszel, majd nyíltan megjutalmaz téged.\n\n19 Ne a földön gyűjtsetek magatoknak kincseket, ahol a moly és a rozsda megrontja, és ahol a tolvajok betörnek és ellopják azokat;\n\n20 Hanem a mennyben gyűjtsetek magatoknak kincseket, ahol sem a moly, sem a rozsda nem ront meg, és ahol nem törnek be tolvajok, és nem lopják el azokat.\n\n21 Mert ahol kincsetek van, ott lesz a szívetek is.\n\n22 A test világossága a szem; ha tehát egy irányba tekint a szemed, akkor az egész tested világossággal lesz tele.\n\n23 De ha a szemed gonosz, akkor az egész tested sötétséggel lesz tele. Ha tehát a benned levő világosság sötétség, milyen nagy akkor az a sötétség!\n\n24 Senki sem szolgálhat két mestert; mert vagy gyűlöli az egyiket és szereti a másikat, vagy különben az egyikhez húz, a másikat pedig megveti. Nem szolgálhatjátok Istent és Mammont is.\n\n25 És most lőn, hogy miután Jézus elmondta ezeket a szavakat, ránézett arra a tizenkettőre, akiket kiválasztott, és ezt mondta nekik: Emlékezzetek azokra a szavakra, melyeket elmondtam. Mert íme, ti vagytok azok, akiket kiválasztottam, hogy szolgáljatok ennek a népnek. Azt mondom tehát nektek, hogy ne aggódjatok az életetekért, hogy mit egyetek, vagy hogy mit igyatok; és még a testetekért se, hogy mit vegyetek fel. Nem több-e az élet a tápláléknál és a test a ruházatnál?\n\n26 Tekintsétek a lég madarait, mert nem vetnek, nem is aratnak, csűrbe sem gyűjtenek; a ti mennyei Atyátok mégis eteti őket. És nem vagytok-e sokkal jobbak náluk?\n\n27 Ki tud közületek aggódásával csak egy könyöknyit is hozzáadni a termetéhez?\n\n28 És mit aggódtok a ruházatért? Gondolkozzatok el a mezei liliomokon, hogyan növekednek; nem fáradoznak, se nem fonnak;\n\n29 És mégis azt mondom nektek, hogy Salamon teljes dicsőségében nem volt úgy felöltözve, mint egy is ezek közül.\n\n30 Ha tehát Isten így felöltözteti a mező füvét, mely ma még van, de holnap már a kályhába vetik, akkor éppen úgy fel fog öltöztetni titeket is, ha nem vagytok kishitűek.\n\n31 Ne aggódjatok tehát, mondván: Mit együnk? vagy: Mit igyunk? vagy: Mibe öltözködjünk?\n\n32 Mert mennyei Atyátok tudja, hogy szükségetek van mindezekre a dolgokra.\n\n33 Hanem keressétek először Isten királyságát és az ő igazlelkűségét, és akkor ezek a dolgok is mind megadatnak majd nektek.\n\n34 Ne aggódjatok tehát a holnapért, mert a holnap majd aggódik a maga dolgaiért. Elég minden napnak a maga baja.\n\n", "3-ne 14": "[center][font_size=26]14. Fejezet[/font_size][/center]\n\n[i]Jézus ezt parancsolja: Ne ítélkezzetek; Istentől kérjetek; óvakodjatok a hamis prófétáktól – Szabadulást ígér azoknak, akik az Atya akaratát teszik – Vö. Máté 7. Mintegy Kr.u. 34.[/i]\n\n1 És most lőn, hogy miután Jézus elmondta ezeket a szavakat, ismét a sokasághoz fordult, és ismét hozzájuk nyitotta szólásra száját, mondván: Bizony, bizony mondom nektek, ne ítélkezzetek, hogy ne ítéljenek meg benneteket.\n\n2 Mert amilyen ítélettel ítéltek, úgy fognak megítélni benneteket; és amilyen mértékkel mértek, az mérettetik majd ismét nektek.\n\n3 És miért látod meg a szálkát a testvéred szemében, de nem veszed figyelembe a gerendát, ami a saját szemedben van?\n\n4 Vagy hogyan mondod majd a testvérednek: Hadd vegyem ki a szemedből a szálkát! – és íme, gerenda van a saját szemedben?\n\n5 Képmutató, vesd ki előbb saját szemedből a gerendát; és akkor majd tisztán látsz, hogy kivedd a szálkát a testvéred szeméből.\n\n6 Ne adjátok az ebeknek azt, ami szent, gyöngyeiteket se dobjátok a disznók elé, mert különben lábaik alá tapossák, és megfordulnak, és széttépnek benneteket.\n\n7 Kérjetek, és megadatik nektek; keressetek és találni fogtok; kopogtassatok, és megnyittatik nektek.\n\n8 Mert mindenki kap, aki kér; és aki keres, talál; és aki kopogtat, annak megnyittatik.\n\n9 Vagy ki van közöttetek, aki ha a fia kenyeret kér, követ ad neki?\n\n10 Vagy ha halat kér, kígyót ad neki?\n\n11 Ha tehát ti, gonosz létetekre tudjátok, hogyan adjatok jó ajándékokat a gyermekeiteknek, akkor mennyivel inkább tud majd a ti Atyátok, aki a mennyben van, jó dolgokat adni azoknak, akik kérnek tőle?\n\n12 Tehát minden olyan dolgot, amiről azt szeretnétek, hogy az emberek megtegyék nektek, tegyétek meg éppen úgy nekik, mert ez a törvény és a próféták.\n\n13 Menjetek be a szoros kapun; mert tágas az a kapu és széles az az út, amely pusztulásba visz, és sokan vannak, akik bemennek azon;\n\n14 Mert szoros az a kapu és keskeny az az út, amely az életre visz, és kevesen vannak, akik megtalálják azt.\n\n15 Óvakodjatok a hamis prófétáktól, akik juhok ruhájában jönnek hozzátok, de belül ragadozó farkasok.\n\n16 Gyümölcseikről ismeritek meg őket. Szednek-e az emberek szőlőt tövisekről vagy fügét bogáncsról?\n\n17 Éppen így, minden jó fa jó gyümölcsöt terem; de a romlott fa gonosz gyümölcsöt terem.\n\n18 És a jó fa nem teremhet gonosz gyümölcsöt, de a romlott fa sem teremhet jó gyümölcsöt.\n\n19 Amelyik fa nem terem jó gyümölcsöt, azt kivágják és a tűzre vetik.\n\n20 Gyümölcseikről ismeritek meg tehát őket.\n\n21 Nem mindenki megy be a mennyek királyságába, aki ezt mondja nekem: Uram, Uram; hanem csak az, aki Atyám akaratát cselekszi, aki a mennyben van.\n\n22 Sokan mondják majd nekem azon a napon: Uram, Uram, nem a te nevedben prófétáltunk-e, és nem a te nevedben űztünk-e ki ördögöket, és nem a te nevedben tettünk-e sok csodálatos cselekedetet?\n\n23 És akkor majd én kijelentem nekik: Sohasem ismertelek titeket, távozzatok tőlem, ti, akik gonoszságot munkálkodtok!\n\n24 Aki tehát hallja ezen beszédeimet, és meg is teszi őket, azt a bölcs emberhez fogom hasonlítani, aki sziklára építette a házát –\n\n25 És leesett az eső, és jött az ár, és fújtak a szelek, és verték a házat; de az nem dőlt le, mert kősziklán volt az alapja.\n\n26 És mindaz, aki hallja ezen beszédeimet, és nem teszi őket, azt a balga emberhez fogom hasonlítani, aki homokra építette házát –\n\n27 És leesett az eső, és jött az ár, és fújtak a szelek, és verték a házat; és az ledőlt, és nagy volt annak bukása.\n\n", "3-ne 15": "[center][font_size=26]15. Fejezet[/font_size][/center]\n\n[i]Jézus kijelenti, hogy Mózes törvénye őbenne betöltetett – A nefiták azok a másik juhok, akikről Jeruzsálemben beszélt – Gonoszságuk miatt az Úr népe Jeruzsálemben nem tudott Izráel szétszéledt juhairól. Mintegy Kr.u. 34.[/i]\n\n1 És most lőn, hogy miután Jézus ezen mondandókat befejezte, körbejáratta szemét a sokaságon, és így szólt hozzájuk: Íme, hallottátok azokat a dolgokat, melyeket azt megelőzően tanítottam, mielőtt Atyámhoz felmentem. Aki tehát emlékezik ezen beszédemre, és meg is teszi őket, azt fel fogom emelni az utolsó napon.\n\n2 És lőn, hogy amikor Jézus elmondta ezeket a szavakat, úgy látta, vannak közöttük néhányan, akik bámulnak és csodálkoznak, hogy mit vár ő tőlük Mózes törvényét illetően; mert nem értették azt a mondást, hogy a régi dolgok elmúltak, és minden dolog megújult.\n\n3 És ő azt mondta nekik: Ne csodálkozzatok azon, hogy azt mondtam nektek, hogy a régi dolgok elmúltak, és minden dolog megújult.\n\n4 Íme, azt mondom nektek, hogy betöltetett az a törvény, mely Mózesnek adatott.\n\n5 Íme, én vagyok az, aki a törvényt adta, és én vagyok az, aki népemmel, Izráellel, szövetséget kötött; a törvény tehát énbennem betöltetett, mert én azért jöttem, hogy betöltsem a törvényt; annak tehát már vége.\n\n6 Íme, nem semmisítem meg a prófétákat, mert ami nem töltetett be bennem, az bizony mondom nektek, mind be fog teljesedni.\n\n7 És mert azt mondtam nektek, hogy a régi dolgok elmúltak, ezzel nem semmisítem meg azt, amit az eljövendő dolgokat illetően mondtak.\n\n8 Mert íme, népemmel kötött szövetségem még nem teljesedett be egészen; a Mózesnek adott törvénynek viszont énbennem vége van.\n\n9 Íme, én vagyok a törvény és a világosság. Tekintsetek rám, és tartsatok ki mindvégig, és akkor élni fogtok; mert aki mindvégig kitart, annak örök életet fogok adni.\n\n10 Íme, megadtam nektek a parancsolatokat; tartsátok be tehát a parancsolataimat. És ez a törvény és a próféták, mert ők valóban bizonyságot tettek rólam.\n\n11 És most lőn, hogy miután Jézus elmondta ezeket a szavakat, így szólt ahhoz a tizenkettőhöz, akit kiválasztott:\n\n12 Tanítványaim vagytok; és világosság ennek a népnek, akik József házának egy maradéka.\n\n13 És íme, ez örökségetek földje; és ezt az Atya adta nektek.\n\n14 És az Atya sohasem adott nekem olyan parancsolatot, hogy ezt Jeruzsálemben testvéreiteknek megmondjam.\n\n15 És olyan parancsolatot sem adott nekem soha az Atya, hogy Izráel házának más törzseiről beszéljek nekik, akiket az Atya kivezetett arról a földről.\n\n16 Csak annyit parancsolt meg nekem az Atya, hogy ezt mondjam meg nekik:\n\n17 Hogy más juhaim is vannak, amelyek nem ebből a nyájból valók; azokat is elő kell hoznom, és hallani fogják hangomat; és lesz egy nyáj és egy pásztor.\n\n18 És most, merevnyakúságuk és hitetlenségük miatt nem értették meg a szavamat; azt parancsolta tehát nekem az Atya, hogy ne mondjak nekik többet ezen dolgot illetően.\n\n19 De bizony mondom nektek, megparancsolta nekem az Atya, hogy mondjam meg nektek, hogy gonoszságuk miatt lettetek elválasztva tőlük; gonoszságuk miatt van tehát az, hogy nem tudnak rólatok.\n\n20 És bizony azt is mondom nektek, hogy a többi törzseket is az Atya választotta el tőlük; és gonoszságuk miatt van az, hogy nem tudnak róluk.\n\n21 És bizony mondom nektek, hogy ti vagytok azok, akikről ezt mondtam: Más juhaim is vannak, amelyek nem ebből a nyájból valók; azokat is elő kell hoznom, és hallani fogják hangomat; és lesz egy nyáj és egy pásztor.\n\n22 És ők nem értettek meg engem, mert azt gondolták, hogy a nemzsidók azok; mert nem értették meg, hogy a nemzsidóknak az ő prédikálásuk folytán kell megtérniük.\n\n23 És nem értettek meg engem, amikor azt mondtam, hogy azok is hallani fogják a hangomat; és nem értették meg, hogy a nemzsidók, soha nem fogják hallani a hangomat – hogy csakis a Szentlélek által fogom magam kinyilvánítani nekik.\n\n24 De íme, ti hallottátok a hangomat, és láttatok is engem; és az én juhaim vagytok, és azok közé számláltattok, akiket nekem adott az Atya.\n\n", "3-ne 16": "[center][font_size=26]16. Fejezet[/font_size][/center]\n\n[i]Jézus másokat is meg fog látogatni Izráel elveszett juhai közül – Az utolsó napokban az evangélium eljut a nemzsidókhoz, majd Izráel házához – Az Úr népe majd szemtől szembe látja, amikor ismét elhozza Siont. Mintegy Kr.u. 34.[/i]\n\n1 És bizony, bizony mondom nektek, hogy vannak még más juhaim is, melyek nem ezen a földön vannak, és nem is Jeruzsálem földjén, és még csak azon föld környékén sem, ahol eddig szolgálni voltam.\n\n2 Mert akikről beszélek, azok még nem hallották hangomat; azoknak még soha nem is nyilvánítottam ki magamat.\n\n3 De az Atyától parancsolatot kaptam, hogy menjek el hozzájuk, és hogy hallják a hangomat, és számláltassanak a juhaim közé, hogy lehessen egy nyáj és egy pásztor; elmegyek tehát, hogy megmutassam magam nekik.\n\n4 És megparancsolom nektek, hogy miután elmentem, írjátok le ezeket a beszédeket, hogy ha úgy lészen, hogy népem Jeruzsálemben, akik láttak engem és velem voltak elrendelt szolgálatom idején, nem kérik az Atyától az én nevemben, hogy a Szentlélek által tudhassanak rólatok és a többi törzsekről, akiket nem ismernek, akkor ezek a beszédek, amiket leírtok, meg legyenek őrizve és ki legyenek nyilvánítva a nemzsidóknak, hogy a nemzsidók teljessége által a Jeruzsálembeliek magjának maradékát, akik hitetlenségük miatt szét lesznek szórva a föld színén, be lehessen hozni, vagyis el lehessen vezetni az én ismeretemhez, Megváltójuk ismeretéhez.\n\n5 És akkor gyűjtöm majd össze őket a föld négy szegletéből; és akkor teljesítem majd be a szövetséget, melyet Izráel házának népével kötött az Atya.\n\n6 És áldottak a nemzsidók, mert hisznek bennem, a Szentlélekben és az által, mely bizonyságot tesz nekik rólam és az Atyáról.\n\n7 Íme, belém vetett hitük miatt, mondja az Atya, és hitetlenséged miatt, Ó Izráel háza, az utolsó napon a nemzsidókhoz jön majd el az igazság, és így velük ismertetik majd meg ezen dolgok teljességét.\n\n8 De jaj a hitetlen nemzsidóknak, mondja az Atya – mert bár eljöttek ezen föld színére, és szétszórták Izráel házából való népemet; és ki lett taszítva közülük népem, mely Izráel házából való, és lábuk alá taposták őket;\n\n9 És az Atya irgalmassága miatt a nemzsidók iránt, valamint az Atya ítéletei miatt népemen, akik Izráel házából valók, bizony, bizony mondom nektek, hogy mindezek után, és miután meghagytam, hogy verjék, és gyötörjék, és öljék, és vessék ki közülük népemet, akik Izráel házából valók, és utálják őket, és legyenek gúny és csúfolódás tárgyai közöttük –\n\n10 És azt parancsolta az Atya, hogy így szóljak hozzátok: Azon a napon, amikor a nemzsidók bűnt követnek el evangéliumom ellen, és elutasítják evangéliumom teljességét, és minden nemzet fölé emelkednek szívük kevélységében, és az egész föld minden népe fölé, és mindenféle hazugsággal, és megtévesztéssel, és álnoksággal, és mindenféle képmutatással, és gyilkossággal, és papi mesterkedésekkel, és paráznaságokkal és titkos utálatosságokkal lesznek tele; és ha megteszik mindezen dolgokat, és elutasítják evangéliumom teljességét, akkor íme, azt mondja az Atya: Elviszem közülük evangéliumom teljességét.\n\n11 És akkor fogok megemlékezni a szövetségről, melyet népemmel kötöttem, Ó Izráel háza, és elviszem hozzájuk az evangéliumomat.\n\n12 És meg fogom mutatni neked, Ó Izráel háza, hogy a nemzsidóknak nem lesz hatalmuk feletted; de én megemlékezem a veled kötött szövetségről, Ó Izráel háza, és el fogsz jutni evangéliumom teljességének az ismeretéhez.\n\n13 Ám ha a nemzsidók bűnbánatot tartanak és visszajönnek hozzám, mondja az Atya, akkor íme, népem közé számláltatnak majd, Ó Izráel háza.\n\n14 És nem fogom engedni, hogy Izráel házából való népem átvonuljon rajtuk és letiporja őket, mondja az Atya.\n\n15 De ha nem fordulnak oda hozzám, és nem hallgatnak a szavamra, akkor megengedem nekik, igen, megengedem népemnek, Ó Izráel háza, hogy átvonuljanak rajtuk és letiporják őket, és akkor olyanok lesznek, mint az ízét vesztett só, amely aztán már semmire sem jó, csak arra, hogy kivesse és lába alá tapossa népem, Ó Izráel háza.\n\n16 Bizony, bizony mondom nektek, azt parancsolta nekem az Atya, hogy ezt a földet ennek a népnek adjam örökségül.\n\n17 És akkor teljesednek be majd Ésaiás próféta szavai, melyek azt mondják:\n\n18 A te őrállóid felemelik szavukat; egy szóval, együtt énekelnek; mert szemtől szembe látják, amikor az Úr ismét elhozza Siont.\n\n19 Törjetek ki örömben; énekeljetek együtt Jeruzsálemnek elhagyatott helyei; mert az Úr megvigasztalta népét, megváltotta Jeruzsálemet.\n\n20 Az Úr minden nemzet szeme előtt felfedte szent karját, és a föld szélei mind látni fogják az isteni szabadítást.\n\n", "3-ne 17": "[center][font_size=26]17. Fejezet[/font_size][/center]\n\n[i]Jézus azt tanácsolja a népnek, hogy gondolkozzanak el szavain és imádkozzanak, hogy megértsék azokat – Meggyógyítja betegeiket – Imádkozik az emberekért, oly csodálatos beszédet használva, hogy azt nem lehet leírni – Angyalok szolgálnak kicsinyeiknek és tűz veszi őket körül. Mintegy Kr.u. 34.[/i]\n\n1 Íme, most lőn, hogy miután Jézus e szavakat elmondta, ismét rátekintett a sokaságra, és ezt mondta nekik: Íme, időm közel van.\n\n2 Úgy látom, gyengék vagytok, és nem tudjátok megérteni minden szavamat, amiről az Atya azt parancsolta nekem, hogy mondjam most el nektek.\n\n3 Menjetek hát el az otthonaitokba, és gondolkozzatok el azokon a dolgokon, amiket mondtam, és kérjétek az Atyát az én nevemben, hogy megérthessétek őket, és készítsétek elő elméteket a holnapi napra, és én ismét eljövök hozzátok.\n\n4 De most elmegyek az Atyához, és Izráel elveszett törzseinek is megmutatom magam, mert ők nem vesztek el az Atya számára, hiszen ő tudja, hogy hova vitte őket.\n\n5 És lőn, hogy miután Jézus így szólt, ismét körbejáratta szemét a sokaságon, és azt látta, hogy könnyeznek, és állhatatosan reá tekintenek, mintha arra kérnék őt, hogy maradjon még velük egy kicsit tovább.\n\n6 És azt mondta nekik: Íme, könyörülettel van tele irántatok a bensőm.\n\n7 Van-e köztetek beteg? Hozzátok ide! Van-e béna, vagy vak, vagy sánta, vagy csonka, vagy bélpoklos, vagy sorvadásos, vagy aki süket, vagy bármely más módon nyomorult? Hozzátok ide, és én meggyógyítom őket, mert könyörülettel vagyok irántatok; irgalom tölti el a bensőmet.\n\n8 Mert úgy látom, azt szeretnétek, hogy megmutassam nektek azt, amit Jeruzsálemben tettem a testvéreitekkel, mert látom, hogy elegendő hitetek van ahhoz, hogy meggyógyítsalak benneteket.\n\n9 És lőn, hogy miután így szólt, az egész tömeg együtt odament a betegekkel, és a nyomorultakkal, és a sántákkal, és a vakokkal, és a némákkal, és mindazokkal, akik valamely módon nyomorultak voltak; és ő mindenkit meggyógyított, amint odavitték őket hozzá.\n\n10 És mindenki, a meggyógyultak is és az egészségesek is, leborultak a lábainál, és hódoltak neki; és aki a tömeg ellenére oda tudott jönni, az megcsókolta a lábát, úgyhogy könnyeikben fürdött a lába.\n\n11 És lőn, hogy megparancsolta nekik, hogy hozzák oda a kisgyermekeiket.\n\n12 Odavitték tehát kisgyermekeiket, és köré rakták őket a földre, és Jézus állt középen; és a sokaság utat engedett, míg mindet oda nem vitték hozzá.\n\n13 És lőn, hogy amikor mind odavitték Jézushoz, aki középen állt, megparancsolta a tömegnek, hogy térdeljenek le a földre.\n\n14 És lőn, hogy miután letérdeltek a földre, Jézus magában felsóhajtott, és ezt mondta: Atyám, bánkódom Izráel háza népének gonoszsága miatt.\n\n15 És miután e szavakat elmondta, ő maga is letérdelt a földre; és íme, imádkozott az Atyához, és nem lehet leírni azokat a dolgokat, melyeket imádkozott, és a sokaság, mely hallotta őt, bizonyságot tett erről.\n\n16 És ily módon tesznek bizonyságot: Szem nem látott még, és fül sem hallott még ezelőtt olyan nagyszerű és bámulatos dolgokat, amint mi láttuk és hallottuk Jézust az Atyához beszélni.\n\n17 És nincs oly nyelv, mely el tudja mondani, és nincs oly ember, mely le tudja írni, és emberi szív elképzelni, oly nagyszerű és csodálatos dolgokat hallottunk és láttuk Jézust beszélni, és senki nem képes elképzelni, mily nagy öröm töltötte be a lelkünket, amikor hallottuk őt értünk az Atyához imádkozni.\n\n18 És lőn, hogy amikor Jézus bevégezte az Atyához intézett imáját, felkelt; de oly nagy volt a sokaság öröme, hogy az erőt vett rajtuk.\n\n19 És lőn, hogy Jézus szólt hozzájuk, és megkérte őket, hogy keljenek fel.\n\n20 És felkeltek a földről, ő pedig így szólt hozzájuk: Áldottak vagytok, a hitetek miatt. És most íme, teljes az örömöm.\n\n21 És miután elmondta ezeket a szavakat, könnyekre fakadt, és a sokaság bizonyságot tett erről, és vette a kisgyermekeiket, egyenként, és megáldotta őket, és imádkozott értük az Atyához.\n\n22 És miután ezt megtette, ismét könnyekre fakadt;\n\n23 És a sokasághoz szólt, és azt mondta nekik: Nézzétek kicsinyeiteket.\n\n24 És amint azok odanéztek, hogy lássák őket, az égre vetették a szemüket, és megnyílni látták az egeket, és angyalokat láttak a mennyből alászállni, mintha tűz közepén lettek volna; és lejöttek és körülvették ezeket a kicsinyeket, és tűz vette őket körül; és angyalok szolgáltak nekik.\n\n25 És a sokaság látta, és hallotta, és bizonyságot tett; és tudják, hogy bizonyságuk igaz, mert mindannyian látták és hallották, mindenki maga; és mintegy kétezer-ötszáz lélek volt ott; és a sokaság férfiakból, és nőkből és gyermekekből állt.\n\n", "3-ne 18": "[center][font_size=26]18. Fejezet[/font_size][/center]\n\n[i]Jézus bevezeti az úrvacsorát a nefiták között – Megparancsolja nekik, hogy mindig imádkozzanak a nevében – Akik érdemtelenül esznek testéből és isznak véréből, ítélet alatt vannak – A tanítványok hatalmat kapnak a Szentlélek adományozására. Mintegy Kr.u. 34.[/i]\n\n1 És lőn, hogy Jézus megparancsolta tanítványainak, hogy hozzanak elő neki kenyeret és bort.\n\n2 És amíg azok elmentek kenyérért és borért, megparancsolta a sokaságnak, hogy üljenek le a földre.\n\n3 És amikor a tanítványok megjöttek a kenyérrel és a borral, vett a kenyérből, és megtörte és megáldotta; és adott a tanítványoknak, és megparancsolta nekik, hogy egyenek.\n\n4 És miután ettek és elteltek, megparancsolta nekik, hogy adjanak a sokaságnak.\n\n5 És miután a sokaság evett és eltelt, ezt mondta a tanítványoknak: Íme, lesz valaki közöttetek, aki el lesz rendelve, és hatalmat adok neki arra, hogy megtörje a kenyeret és megáldja azt, és adjon egyházam népének, mindazoknak, akik hisznek és megkeresztelkednek az én nevemben.\n\n6 És legyetek mindig azon, hogy ezt megtegyétek, éppen úgy, ahogyan én is megtettem, ahogyan megtörtem és megáldottam a kenyeret, és nektek adtam azt.\n\n7 És ezt az én testem emlékezetére tegyétek, amelyet megmutattam nektek. És ez bizonyság lesz az Atyának arról, hogy mindig emlékeztek rám. És ha mindig emlékeztek rám, akkor Lelkem veletek lesz.\n\n8 És lőn, hogy miután e szavakat elmondta, megparancsolta tanítványainak, hogy vegyenek a pohár borából, és igyanak belőle, és hogy adjanak a sokaságnak is, hogy ők is ihassanak belőle.\n\n9 És lőn, hogy így tettek, és ittak belőle és elteltek; és adtak a sokaságnak, és ők ittak és elteltek.\n\n10 És miután a tanítványok ezt megtették, Jézus ezt mondta nekik: Áldottak vagytok ezen dologért, melyet megtettetek, mert ez betölti a parancsolataimat, és bizonyságot tesz az Atyának arról, hogy hajlandóak vagytok annak megtételére, amit megparancsoltam nektek.\n\n11 És mindig tegyétek meg ezt azoknak, akik bűnbánatot tartanak és megkeresztelkednek az én nevemben; és vérem emlékezetére tegyétek, melyet értetek ontottam, hogy bizonyságot tegyetek az Atyának arról, hogy mindig emlékeztek rám. És ha mindig emlékeztek rám, akkor Lelkem veletek lesz.\n\n12 És parancsolatot adok nektek, hogy tegyétek meg ezeket a dolgokat. És áldottak vagytok, ha mindig megteszitek ezeket a dolgokat, mert akkor az én sziklámra építettetek.\n\n13 De aki közületek többet vagy kevesebbet tesz ennél, az nem az én sziklámra épít; hanem homokos alapra épít; és amikor esik az eső, és jön az ár, és fújnak és verik őket a szelek, akkor elbuknak, és a pokol kapui már nyitva is állnak, hogy befogadják őket.\n\n14 Áldottak vagytok tehát, ha betartjátok parancsolataimat, amelyekről az Atya megparancsolta nekem, hogy adjam át nektek.\n\n15 Bizony, bizony mondom nektek, mindig legyetek éberek és imádkozzatok, hogy ne kísértsen meg benneteket az ördög, és ne vigyen el fogolyként benneteket.\n\n16 És ahogyan én imádkoztam közöttetek, éppen úgy ti is imádkozzatok egyházamban, népem között, akik bűnbánatot tartanak és megkeresztelkednek az én nevemben. Íme, én vagyok a világosság; példát mutattam nektek.\n\n17 És lőn, hogy miután Jézus e szavakat tanítványainak elmondta, ismét a sokasághoz fordult és azt mondta nekik:\n\n18 Íme, bizony, bizony mondom nektek, mindig legyetek éberek és imádkozzatok, hogy ne kerüljetek kísértésbe; mert Sátán arra vágyik, hogy az övéi legyetek, hogy megrostálhasson benneteket, mint a búzát.\n\n19 Mindig imádkozzatok tehát az Atyához az én nevemben;\n\n20 És bármit kértek az Atyától az én nevemben, ami helyes, és hiszitek, hogy kapni fogtok, akkor íme, az megadatik nektek.\n\n21 Imádkozzatok családotokban az Atyához, mindig az én nevemben, hogy asszonyaitok és gyermekeitek áldottak lehessenek.\n\n22 És íme, gyűljetek össze gyakran, és senkinek ne tiltsátok meg, hogy hozzátok jöjjön, amikor összegyűltök, hanem engedjétek meg nekik, hogy hozzátok jöhessenek és ne tiltsátok el őket;\n\n23 Hanem imádkozzatok értük, és ne űzzétek ki őket; és ha úgy lészen, hogy gyakran hozzátok jönnek, akkor imádkozzatok értük az Atyához az én nevemben.\n\n24 Tartsátok fel tehát világosságotokat, hogy világítson a világnak. Íme, én vagyok a világosság, amit fel kell tartanotok – az, amit engem cselekedni láttok. Íme, látjátok, hogy imádkoztam az Atyához, és mindannyian tanúi voltatok ennek.\n\n25 És látjátok, hogy megparancsoltam, hogy senki ne menjen el, hanem azt parancsoltam, hogy inkább jöjjetek hozzám, hogy érezhessetek és láthassatok; és ti hasonlóképpen cselekedjetek a világgal; és aki megszegi ezt a parancsolatot, az engedi, hogy kísértésbe vigyék.\n\n26 És most lőn, hogy miután Jézus e szavakat elmondta, szemét ismét a tanítványokra fordította, akiket kiválasztott, és azt mondta nekik:\n\n27 Íme, bizony, bizony mondom nektek, adok nektek egy másik parancsolatot, és aztán el kell mennem az Atyámhoz, hogy eleget tegyek más parancsolatoknak, melyeket nekem adott.\n\n28 És most íme, ez az a parancsolat, melyet megadok nektek, hogy ne engedjétek, hogy bárki is tudatosan méltatlanul részesüljön az én testemből és véremből, amikor szolgáltok azzal;\n\n29 Mert aki méltatlanul eszik és iszik a testemből és a véremből, az kárhozatot eszik és iszik a lelkére; ha tehát tudjátok, hogy valaki érdemtelen arra, hogy egyen és igyon a testemből és a véremből, annak tiltsátok meg azt.\n\n30 Mindazonáltal ne taszítsátok ki őt magatok közül, hanem szolgáljatok neki, és imádkozzatok érte az Atyához az én nevemben; és ha úgy lészen, hogy bűnbánatot tart és megkeresztelkedik az én nevemben, akkor fogadjátok be őt, és szolgáljatok neki a testemmel és a véremmel.\n\n31 De ha nem tart bűnbánatot, akkor ne számláltasson népem közé, hogy ne pusztíthassa el népemet, mert íme, én ismerem a juhaimat, és ők meg vannak számlálva.\n\n32 Mindazonáltal ne űzzétek ki őket a zsinagógáitokból és a hódolat helyeiről, mert továbbra is szolgáljatok az ilyeneknek; mivel nem tudjátok, talán majd visszajönnek és bűnbánatot tartanak, és szívük minden szándékával hozzám jönnek, és én meg fogom gyógyítani őket; és ti lesztek az eszközök, melyek szabadulást hoznak nekik.\n\n33 Tartsátok hát be ezeket az elmondottakat, melyeket megparancsoltam nektek, hogy ne kerüljetek kárhoztatás alá; mert jaj annak, akit kárhoztat az Atya.\n\n34 És azon viták miatt adom nektek ezeket a parancsolatokat, melyek közöttetek voltak. És áldottak vagytok, ha nincsenek közöttetek vitatkozások.\n\n35 És most elmegyek az Atyához, mert helyénvaló, hogy az Atyához menjek érettetek.\n\n36 És lőn, hogy miután Jézus bevégezte ezen mondandókat, kezével egyenként megérintette a tanítványokat, akiket kiválasztott, míg mindet meg nem érintette. És amint megérintette őket, beszélt hozzájuk.\n\n37 És a sokaság nem hallotta az általa elmondott szavakat, erről tehát nem tettek bizonyságot; de a tanítványok bizonyságot tettek arról, hogy hatalmat adott nekik a Szentlélek megadására. És ezután meg fogom mutatni nektek, hogy ezen bizonyságok igazak.\n\n38 És lőn, hogy miután Jézus mindannyiukat megérintette, jött egy felhő, és beárnyékolta a sokaságot, hogy azok nem láthatták Jézust.\n\n39 És míg az árnyék befedte őket, ő eltávozott tőlük, és felment a mennybe. És a tanítványok látták és bizonyságot tettek arról, hogy ismét felment a mennybe.\n\n", "3-ne 19": "[center][font_size=26]19. Fejezet[/font_size][/center]\n\n[i]A tizenkét tanítvány szolgál a népnek, és a Szentlélekért imádkozik – A tanítványok megkeresztelkednek, és elnyerik a Szentlelket, valamint az angyalok szolgálattételét – Jézus olyan szavakat használva imádkozik, amelyeket nem lehet leírni – Bizonyságot tesz ezeknek a nefitáknak rendkívül nagy hitéről. Mintegy Kr.u. 34.[/i]\n\n1 És most lőn, hogy miután Jézus felment a mennybe, a sokaság szétoszlott, és minden férfi vette a feleségét és a gyermekeit, és visszatért a saját otthonába.\n\n2 És azonnal, még sötétedés előtt a nép között mindenfelé elterjedt a hír, hogy a sokaság látta Jézust, és hogy ő szolgált nekik, és hogy másnap is meg fogja mutatni magát a sokaságnak.\n\n3 Igen, és egész éjjel mindenfelé elterjedt a hír Jézusról; és elküldtek a nép közé, úgyhogy sokan, igen, rendkívül nagy számban voltak azok, akik egész éjjel rendkívül fáradoztak, hogy másnap azon a helyen lehessenek, ahol Jézus meg fogja mutatni magát a sokaságnak.\n\n4 És lőn, hogy másnap, amikor összegyűlt a sokaság, íme, Nefi és fivére, akit feltámasztott a halálból, és akit Timótheusnak hívtak, és fia is, akinek Jónás volt a neve, valamint Matóni, és Matóniha, a fivére, és Kúmen, és Kumenóni, és Jeremiás, és Semnón, továbbá Jónás, és Sédékiás és Ésaiás – most ezek voltak a nevei azoknak a tanítványoknak, akiket Jézus kiválasztott – és lőn, hogy odamentek és megálltak a sokaság közepén.\n\n5 És íme, olyan nagy volt a sokaság, hogy tizenkét csoportra osztották őket.\n\n6 És a tizenkettő tanította a sokaságot; és íme, meghagyták a sokaságnak, hogy térdeljenek le a föld színére, és Jézus nevében imádkozzanak az Atyához.\n\n7 És a tanítványok is imádkoztak az Atyához Jézus nevében. És lőn, hogy felkeltek és szolgáltak a népnek.\n\n8 És miután ugyanazon szavakkal tanították a népet, melyeket Jézus mondott vala – semmiben nem térve el a Jézus által elmondott szavaktól – íme, ismét letérdeltek és Jézus nevében imádkoztak az Atyához.\n\n9 És azért imádkoztak, amit a legjobban óhajtottak; és azt óhajtották, hogy adassék meg nekik a Szentlélek.\n\n10 És miután így imádkoztak, lementek a víz partjára, és a sokaság követte őket.\n\n11 És lőn, hogy Nefi lement a vízbe és megkeresztelkedett.\n\n12 És kijött a vízből és keresztelni kezdett. És mindazokat megkeresztelte, akiket Jézus kiválasztott.\n\n13 És lőn, hogy miután mindannyian megkeresztelkedtek és kijöttek a vízből, leszállt rájuk a Szentlélek, és eltöltötte őket a Szentlélek és a tűz.\n\n14 És íme, mintha tűzzel lettek volna körülvéve; ami az égből jött le, és a sokaság tanúja volt ennek, és bizonyságot tett; és angyalok jöttek le a mennyből és szolgáltak nekik.\n\n15 És lőn, hogy míg az angyalok így szolgáltak a tanítványoknak, íme, jött Jézus, és megállt közöttük, és szolgált nekik.\n\n16 És lőn, hogy szólt a sokasághoz, és megparancsolta nekik, hogy megint térdeljenek le a földre, és hogy tanítványai is térdeljenek le a földre.\n\n17 És lőn, hogy miután mindannyian letérdeltek a földre, megparancsolta tanítványainak, hogy imádkozzanak.\n\n18 És íme, imádkozni kezdtek; és Jézushoz imádkoztak, Uruknak és Istenüknek nevezvén őt.\n\n19 És lőn, hogy Jézus kiment közülük, és egy kicsit odébb ment, és a földre borult, és azt mondta:\n\n20 Atyám, köszönöm neked, hogy megadtad a Szentlelket ezeknek, akiket kiválasztottam; és a belém vetett hitük miatt van az, hogy kiválasztottam őket a világból.\n\n21 Atyám, imádkozom tehozzád, hogy mindazoknak add meg a Szentlelket, akik hinni fognak az ő szavaikban.\n\n22 Atyám, megadtad nekik a Szentlelket, mert hisznek bennem; és látod, hogy hisznek bennem, mert hallod őket, és ők énhozzám imádkoznak; és azért imádkoznak énhozzám, mert velük vagyok.\n\n23 És most, Atyám, őértük és mindazokért imádkozom tehozzád, akik hinni fognak az ő szavaikban, hogy higgyenek majd bennem, hogy én őbennük lehessek, ahogyan te, Atyám, bennem vagy, hogy egyek lehessünk.\n\n24 És lőn, hogy miután Jézus az Atyához így imádkozott, odament a tanítványaihoz, és íme, még mindig, szüntelenül hozzá imádkoztak; és nem szaporítottak sok szót, mert megadatott nekik, hogy mit imádkozzanak, és tele voltak vágyakozással.\n\n25 És lőn, hogy Jézus megáldotta őket, míg ők hozzá imádkoztak; és rájuk mosolygott az arca, és rájuk ragyogott arcának fénye, és íme, olyan fehérek voltak, mint Jézus arca és ruházata; és íme, ezek fehérsége minden fehérséget felülmúlt, igen, semmi olyan nem volt a földön, mely olyan fehér lett volna, mint ezek fehérsége.\n\n26 És Jézus így szólt hozzájuk: Csak imádkozzatok! Habár ők nem szűntek meg imádkozni.\n\n27 És ismét elfordult tőlük, és egy kicsit odébb ment, és a földre borult; és ismét imádkozott az Atyához, mondván:\n\n28 Atyám, köszönöm neked, hogy megtisztítottad őket, akiket én hitük miatt kiválasztottam, és én értük imádkozom, és azokért is, akik majd hinni fognak a szavaikban, hogy az ő szavaikba vetett hitük által megtisztulhassanak énbennem, ahogyan ők is megtisztultak énbennem.\n\n29 Atyám, nem a világért imádkozom, hanem azokért, akiket hitük miatt nekem adtál a világból, hogy énbennem megtisztulhassanak, hogy bennük lehessek, ahogyan te, Atyám, énbennem vagy, hogy egyek lehessünk, hogy megdicsőülhessek bennük.\n\n30 És miután Jézus e szavakat elmondta, ismét odament tanítványaihoz; és íme, ők állhatatosan, szünet nélkül imádkoztak hozzá; és ő ismét rájuk mosolygott; és íme, olyan fehérek voltak, mint Jézus.\n\n31 És lőn, hogy ismét odébb ment egy kicsit, és imádkozott az Atyához;\n\n32 És nyelv nem tudja elmondani azokat a szavakat, melyeket imádkozott, és ember sem tudja leírni azokat a szavakat, melyeket imádkozott.\n\n33 És a sokaság hallotta és bizonyságot tesz; és szívük kitárult, és szívükben megértették a szavakat, melyeket imádkozott.\n\n34 Mindazonáltal oly nagyszerűek és bámulatosak voltak a szavak, melyeket imádkozott, hogy azokat nem lehet leírni, és ember sem tudja kifejezni őket.\n\n35 És lőn, hogy miután Jézus bevégezte az imádkozást, ismét odament a tanítványokhoz, és így szólt hozzájuk: Ily nagy hitet még soha nem láttam, mind a zsidók között; tehát hitetlenségük miatt nem tudtam ily nagy csodákat mutatni nekik.\n\n36 Bizony mondom nektek, hogy egy sem látott közülük olyan nagyszerű dolgokat, amilyeneket ti láttatok; és nem hallottak olyan nagyszerű dolgokat sem, amilyeneket ti hallottatok.\n\n", "3-ne 20": "[center][font_size=26]20. Fejezet[/font_size][/center]\n\n[i]Jézus csodálatos módon gondoskodik kenyérről és borról, és ismét úrvacsorával szolgál a népnek – Jákób maradéka el fog jutni az Úr, Istenük megismeréséhez, és örökölni fogja az amerikai földrészt – Jézus az a bizonyos Mózeshoz hasonló próféta, a nefiták pedig a próféták gyermekei – Az Úr többi népe Jeruzsálembe lesz összegyűjtve. Mintegy Kr.u. 34.[/i]\n\n1 És lőn, hogy megparancsolta a sokaságnak és a tanítványainak is, hogy szűnjenek meg imádkozni. És megparancsolta nekik, hogy a szívükben ne szűnjenek meg imádkozni.\n\n2 És megparancsolta nekik, hogy keljenek fel és álljanak lábra. És ők felkeltek és lábra álltak.\n\n3 És lőn, hogy ő újra kenyeret tört, és megáldotta azt, és adott a tanítványoknak, hogy egyenek.\n\n4 És miután ettek, megparancsolta nekik, hogy ők is törjenek kenyeret és adjanak a sokaságnak.\n\n5 És miután azok adtak a sokaságnak, akkor bort is adott nekik, hogy igyanak, és megparancsolta nekik, hogy adjanak a sokaságnak.\n\n6 Most sem a tanítványok, sem a sokaság nem hozott sem kenyeret, sem bort;\n\n7 Ám ő mégis valóban adott nekik kenyeret enni, és bort is inni.\n\n8 És így szólt hozzájuk: Aki eszik ebből a kenyérből, az testemből eszik a lelke javára; és aki iszik ebből a borból, az a véremből iszik a lelke javára; és lelke soha meg nem éhezik, se nem szomjazik, hanem eltöltetik.\n\n9 Most, miután a sokaság mind evett és ivott, íme, elteltek a Lélekkel; és egyszerre felkiáltottak, és dicsőítették Jézust, akit láttak és hallottak is.\n\n10 És lőn, hogy miután mindannyian dicsőítették Jézust, ő így szólt hozzájuk: Íme, most bevégzem azt a parancsolatot, melyet az Atya ezen népet illetően parancsolt nekem, akik Izráel házának maradéka.\n\n11 Emlékeztek, hogy szóltam hozzátok, és azt mondtam nektek, hogy amikor majd betöltetnek Ésaiás szavai – íme, ezek le vannak írva, és előttetek vannak, tehát kutassátok őket –\n\n12 És bizony, bizony mondom nektek, hogy amikor ezek beteljesednek, akkor teljesedik majd be a szövetség, Ó Izráel háza, melyet az Atya ezzel a néppel kötött.\n\n13 És akkor lesz majd összegyűjtve a maradék, mely szét lesz szórva a föld színén, keletről és nyugatról, és délről és északról; és vezetik majd el őket az Úr, Istenük ismeretéhez, aki megváltotta őket.\n\n14 És az Atya parancsolta meg nekem, hogy adjam nektek ezt a földet, örökségetekül.\n\n15 És azt mondom nektek, hogy ha a nemzsidók nem tartanak bűnbánatot, azon áldás után, melyet meg fognak kapni, miután szétszórták a népemet –\n\n16 Akkor majd ti, akik Jákób házának maradéka vagytok, elmentek közéjük; és közöttük lesztek, akik sokan lesznek; és olyanok lesztek közöttük, mint az oroszlán az erdő vadjai között, és mint a fiatal oroszlán a nyáj juhai között, aki ha általmegy, letapos és darabokra tép, és senki nem képes arra, hogy menekítsen.\n\n17 Kezed ellenségeidre emeled majd, és minden ellenséged ki lesz vágva.\n\n18 És én úgy gyűjtöm majd össze népemet, miként az ember padlóra gyűjti kévéit.\n\n19 És olyanná teszem népemet, akikkel szövetséget kötött az Atya, igen, vassá teszem szarvaidat, és rézzé teszem patáidat. És darabokra zúzol sok népet; és az Úrnak szentelem szerzeményüket, és javaikat az egész föld Urának. És íme, én vagyok, aki megteszi ezt.\n\n20 És lészen, mondja az Atya, hogy azon a napon felettük lóg majd igazságosságom kardja; és ha nem tartanak bűnbánatot, akkor lesújt rájuk, mondja az Atya, igen, méghozzá a nemzsidók minden nemzetére.\n\n21 És lészen, Ó Izráel háza, hogy népemet én fogom megalapítani.\n\n22 És íme, ezt a népet ezen a földön fogom letelepíteni, azon szövetség betöltésére, melyet atyátokkal, Jákóbbal kötöttem; és egy Új Jeruzsálem lesz ez. És ezen nép között lesz a menny hatalma; igen, méghozzá én leszek ott közöttetek.\n\n23 Íme, én vagyok az, akiről Mózes szólt, mondván: Prófétát támaszt nektek az Úr, a ti Istenetek, testvéreitek közül, hozzám hasonlót; őt halljátok meg minden dologban, amit csak mond nektek. És lészen, hogy minden lélek, aki nem akarja meghallani ezt a prófétát, kivágatik a nép közül.\n\n24 Bizony mondom nektek, igen, és mind a próféták, Sámueltől és az utána következőktől fogva, akik csak szóltak, bizonyságot tettek énrólam.\n\n25 És íme, ti vagytok a próféták gyermekei; és Izráel házából valók vagytok; és azon szövetségből valók, melyeket atyáitokkal kötött az Atya, így szólván Ábrahámhoz: És a te magodban áldatik meg a föld minden nemzetsége.\n\n26 Az Atya először is feltámasztott nektek, és elküldött, hogy megáldjalak benneteket azzal, hogy közületek mindenkit elfordítsak a gonoszságaitól; és ez azért van, mert a szövetség gyermekei vagytok –\n\n27 És miután megáldattatok, akkor teljesíti be az Atya az Ábrahámmal kötött szövetséget, mondván: Magodban áldatik meg a földnek minden nemzetsége – kitöltvén a Szentlelket általam a nemzsidókra, mely áldás a nemzsidókon hatalmassá teszi majd őket mindenek felett, és szétszórják népemet, Ó Izráel háza.\n\n28 És ostorai lesznek ezen föld népének. Mindazonáltal, amikor már megkapták evangéliumom teljességét, akkor ha megkeményítik ellenem a szívüket, saját fejükre szállnak majd vissza a gonoszságaik, mondja az Atya.\n\n29 És meg fogok emlékezni a szövetségről, melyet népemmel kötöttem; és szövetséget kötöttem velük, hogy a nekem megfelelő időben össze fogom gyűjteni őket, hogy ismét nekik adom majd örökségül atyáik földjét, mely Jeruzsálem földje, ami örökre a megígért föld számukra, mondja az Atya.\n\n30 És lészen, hogy eljön az idő, amikor evangéliumom teljességét prédikálják majd nekik;\n\n31 És hinni fognak bennem, hogy én vagyok Jézus Krisztus, Isten Fia, és az én nevemben imádkoznak majd az Atyához.\n\n32 Akkor emelik majd fel őrállóik szavukat, és egy szóval, együtt énekelnek; mert szemtől szembe látnak majd.\n\n33 Akkor az Atya őket majd ismét összegyűjti, és adja nekik Jeruzsálemet örökségük földjeként.\n\n34 Akkor majd örömben törnek ki – Énekeljetek együtt, Jeruzsálemnek elhagyatott helyei; mert az Atya megvigasztalta népét, megváltotta Jeruzsálemet.\n\n35 Az Atya minden nemzet szeme előtt felfedte szent karját; és a föld szélei mind látni fogják az Atya szabadítását; és az Atya és én egyek vagyunk.\n\n36 És akkor vitetik véghez az, ami meg van írva: Ébredj, ébredj fel ismét, és öltsd magadra erődet, Ó Sion; öltsd magadra gyönyörű ruháidat, Ó Jeruzsálem, a szent város; mert nem jön te beléd többé a körülmetéletlen és a tisztátalan.\n\n37 Rázd le magadról a port; kelj fel, ülj le, Ó Jeruzsálem; oldd ki magad nyakad bilincseiből, Ó Sion fogoly leánya.\n\n38 Mert így szól az Úr: Semmiért adtad el magad, és pénz nélkül váltatsz meg.\n\n39 Bizony, bizony mondom nektek, hogy népem ismerni fogja a nevemet; igen, azon a napon tudni fogják, hogy én vagyok az, aki szól.\n\n40 És akkor ezt fogják mondani: Mily szépek a hegyeken annak lábai, aki jó híreket hoz nekik; aki békességet hirdet; aki jót illetően hoz nekik jó híreket, aki szabadulást hirdet; aki ezt mondja Sionnak: Istened uralkodik!\n\n41 És akkor hangzik el majd a kiáltás: Távozzatok, távozzatok, menjetek ki onnan, ne érintsétek azt, ami tisztátalan; menjetek ki köziből; legyetek tiszták, ti, akik az Úr edényeit hordozzátok.\n\n42 De ne sietséggel menjetek, se ne menekülve; mert az Úr fog előttetek menni, és Izráel Istene védi hátatokat.\n\n43 Íme, szolgám bölcsen fog cselekedni; felmagasztaltatik és felemeltetik és nagyon magasan lesz.\n\n44 Oly sokan rácsodálkoztak – megjelenése torzabb volt minden emberénél, és formája torzabb az emberek fiainál –\n\n45 Így hát ráfröcsköl sok nemzetre; a királyok befogják előtte a szájukat, mert amit nem mondtak el nekik, azt látni fogják; és amit nem hallottak, azt fontolóra veszik.\n\n46 Bizony, bizony mondom nektek, hogy mindezen dolgok biztosan be fognak következni, pontosan úgy, ahogy az Atya azt nekem megparancsolta. Akkor teljesedik majd be a szövetség, melyet ezzel a néppel kötött az Atya; és akkor lakja majd ismét az én népem Jeruzsálemet, és az örökségük földje lesz.\n\n", "3-ne 21": "[center][font_size=26]21. Fejezet[/font_size][/center]\n\n[i]Izráel akkor lesz összegyűjtve, amikor a Mormon könyve előkerül – A nemzsidók szabad emberekként telepednek meg Amerikában – Megszabadulnak, ha hisznek és engedelmeskednek; különben kivágják és elpusztítják őket – Izráel fel fogja építeni az Új Jeruzsálemet és az elveszett törzsek visszatérnek. Mintegy Kr.u. 34.[/i]\n\n1 És bizony mondom nektek, adok nektek egy jelet, hogy tudhassátok ezen dolgok közeledtének idejét – amikor hosszú szétszórtságából népemet összegyűjtöm, Ó Izráel háza, és ismét megalapítom közöttük Sionomat;\n\n2 És íme, ez az a dolog, amit jelként adok nektek – mert bizony mondom nektek, hogy amikor az általam kijelentett és azon dolgokat, melyeket személyesen és a Szentlélek hatalma által ezután fogok kijelenteni nektek, melyet majd az Atya ad meg nektek, tudatni fogják a nemzsidókkal, hogy tudhassanak erről a népről, mely Jákób házának a maradéka, és ezen népemről, akiket ők fognak szétszórni;\n\n3 Bizony, bizony mondom nektek, hogy amikor ezek a dolgok az Atya által tudomásukra jutnak, és az Atya által előjönnek, tőlük hozzátok;\n\n4 Mert az Atya bölcsessége szerint való, hogy letelepedjenek ezen a földön, és az Atya hatalma által szabad emberekként telepedjenek meg itt, hogy ezek a dolgok eljuthassanak tőlük magotok maradékához, hogy beteljesedhessen az Atya szövetsége, mely szövetséget, Ó Izráel háza, ezzel a néppel kötött;\n\n5 Amikor tehát ezek a cselekedetek, és azon cselekedetek, melyeket ezután visznek majd véghez közöttetek, eljutnak a nemzsidóktól a ti magotokhoz, akik gonoszság miatt hitetlenségbe fognak süllyedni;\n\n6 Mert az Atyának az a kívánsága, hogy a nemzsidóktól kerüljön elő, hogy megmutathassa hatalmát a nemzsidóknak, annak okáért, hogy a nemzsidók, ha nem keményítik meg a szívüket, bűnbánatot tarthassanak, és hozzám jöhessenek, és megkeresztelkedhessenek a nevemben, és ismerhessék tanom igaz pontjait, Ó Izráel háza, hogy népem közé számláltathassanak;\n\n7 És amikor ezek a dolgok megtörténnek, és magod kezdi megismerni ezeket a dolgokat – jel lesz az számukra, hogy tudhassák, hogy megkezdődött az Atya munkája, azon szövetség beteljesítésére, melyet az Izráel házából való néppel kötött.\n\n8 És amikor eljön az a nap, akkor lészen, hogy királyok befogják majd a szájukat; mert amit nem mondtak el nekik, azt látni fogják; és amit nem hallottak, azt fontolóra veszik.\n\n9 Mert azon a napon egy olyan munkát munkálkodik majd énértem az Atya, mely nagyszerű és csodálatos munka lesz közöttük; és lesznek közöttük olyanok, akik nem hiszik majd el, bár egy ember jelenti ki azt nekik.\n\n10 De íme, szolgám élete az én kezemben lesz; nem ártanak tehát neki, bár torz lesz őmiattuk. Ám én majd meggyógyítom őt, mert meg fogom mutatni nekik, hogy az én bölcsességem nagyobb az ördög ravaszságánál.\n\n11 Lészen tehát, hogy akik nem hisznek majd az én szavaimban, aki Jézus Krisztus vagyok, azon szavakban, melyeket az Atya előhozat majd vele a nemzsidóknak, és hatalmat ad neki, hogy előhozza azokat a nemzsidókhoz, (ez úgy történik majd, ahogy azt Mózes megmondta) azokat kivágják majd népem közül, mely a szövetségből való.\n\n12 És népem, mely Jákób házának egy maradéka, a nemzsidók között lesz, igen, közöttük, mint az oroszlán az erdő vadjai között, mint a fiatal oroszlán a nyáj juhai között, aki ha általmegy, letapos és darabokra tép, és senki nem képes arra, hogy menekítsen.\n\n13 Kezed ellenségeidre emeled majd, és minden ellenséged ki lesz vágva.\n\n14 Igen, jaj a nemzsidóknak, ha nem tartanak bűnbánatot; mert lészen azon a napon, mondja az Atya, hogy kivágom közüled a lovaidat, és elpusztítom a kocsijaidat;\n\n15 És kivágom a városokat földedről, és ledöntöm minden szálláshelyedet;\n\n16 És kivágom a boszorkányságokat földedről, és nem lesznek többé jövendőmondóid;\n\n17 Faragott képmásaidat és álló képmásaidat is kivágom közüled, és nem hódolsz többé kezed munkáinak;\n\n18 És kiszaggatom közüled a ligeteidet, és éppúgy elpusztítom majd a városaidat.\n\n19 És lészen, hogy el fognak vetni minden hazugságot, és megtévesztést, és irigykedést, és viszályt, és papi mesterkedést, és paráznaságot.\n\n20 Mert lészen, mondja az Atya, hogy aki nem tart bűnbánatot és jön az én Szeretett Fiamhoz azon a napon, azt ki fogom vágni népem közül, Ó Izráel háza;\n\n21 És végrehajtom rajtuk bosszúmat és haragomat, ahogyan a pogányokon is, úgy, amiről még nem hallottak.\n\n22 Ám ha bűnbánatot tartanak és hallgatnak szavaimra, és nem keményítik meg a szívüket, akkor meg fogom alapítani közöttük egyházamat, és szövetségre lépnek, és Jákób ezen maradéka közé számláltatnak, akiknek örökségül adtam ezt a földet;\n\n23 És segíteni fogják népemet, Jákób maradékát, és mindazokat Izráel házából, akik idejönnek, hogy várost építhessenek, melyet az Új Jeruzsálemnek fognak hívni.\n\n24 És akkor segíteni fogják népemet, akik az egész föld színén szét lettek szórva, hogy az Új Jeruzsálembe gyűjtessenek.\n\n25 És akkor lejön majd közéjük a menny hatalma; és én is ott leszek közöttük.\n\n26 És akkor, azon a napon kezdődik majd el az Atya munkája, méghozzá akkor, amikor ezen nép maradéka között prédikálni fogják majd az evangéliumot. Bizony mondom nektek, hogy azon a napon kezdődik majd el az Atya munkája népem minden szétszórtja között, igen, méghozzá az elveszett törzsek között, melyeket az Atya Jeruzsálemből elvezetett.\n\n27 Igen, népem minden szétszórtja között elkezdődik a munka, az Atyával, hogy előkészítse az utat, melyen hozzám jöhetnek, hogy az én nevemben szólíthassák az Atyát.\n\n28 Igen, és akkor kezdődik majd el a munka minden nemzet között, az Atyával, előkészítve az utat, melyen népét össze lehet gyűjteni, haza örökségük földjére.\n\n29 És minden nemzetből jönnek majd; és nem sietséggel mennek ki, se nem menekülve; mert én fogok előttük menni, mondja az Atya, és hátuk védelmezője is én leszek.\n\n", "3-ne 22": "[center][font_size=26]22. Fejezet[/font_size][/center]\n\n[i]Az utolsó napokban megalapíttatik Sion és cövekjei, Izráel pedig irgalommal és gyengédséggel gyűjtetik össze – Győzedelmeskedni fognak – Vö. Ésaiás 54. Mintegy Kr.u. 34.[/i]\n\n1 És akkor lészen majd az, ami meg van írva: Énekelj, Ó meddő, te, aki nem voltál viselős; törj ki éneklésben, és kiálts, te, aki nem vajúdtál gyermekkel; mert több gyermeke van az elhagyottnak, mint ahány gyermeke a házas asszonynak van, mondja az Úr.\n\n2 Szélesítsd ki sátorod helyét, és hagyd, hogy kifeszítsék lakhelyeid ponyváit; ne kíméld magad, nyújtsd meg köteleidet, és erősítsd meg cövekeidet;\n\n3 Mert mind jobb kéz felé, mind bal kéz felé terjeszkedni fogsz, és magod örökli majd a nemzsidókat és népesíti be az elhagyott városokat.\n\n4 Ne félj, mert nem vallasz szégyent; nem is semmisítenek meg, mert nem leszel megszégyenítve; mert el fogod felejteni ifjúságod szégyenét, és nem emlékszel ifjúságod gyalázatára, és nem emlékszel többé özvegységed gyalázatára.\n\n5 Mert alkotód, a te férjed, Seregek Ura az ő neve; és Megváltódnak, Izráel Szentjének – az egész föld Istenének neveztetik.\n\n6 Mert mint elhagyott és gyötrődő lelkű asszonyt hívott el téged az Úr, és mint fiatalasszonyt, amikor el lettél utasítva, mondja Istened.\n\n7 Mert egy rövid szempillantásra elhagytalak, de nagy irgalommal össze foglak gyűjteni téged.\n\n8 Enyhe haragomban egy szempillantásra elrejtettem előled arcomat, de örökké tartó kedvességgel leszek irgalommal irántad, mondja az Úr, Megváltód.\n\n9 Mert olyan ez számomra, mint Noé özönvize, mert ahogyan megfogadtam, hogy Noé özönvize nem árasztja el többé a földet, úgy fogadtam meg azt is, hogy nem fogok haragudni rád.\n\n10 Mert a hegyek eltávozhatnak és a dombok elmozdulhatnak, de kedvességem nem fog eltávozni tőled, és békességem szövetsége sem mozdíttatik el, mondja az Úr, aki irgalommal van irántad.\n\n11 Ó, te nyomorult, viharvetett, akit nem vigasztaltak meg! Íme, szép színekkel rakom le köveidet, és zafírral fektetem le alapjaidat.\n\n12 Achátból készítem ablakaidat, és kárbunkulusból kapuidat, és drágakövekből minden határadat.\n\n13 És minden gyermekedet az Úr tanítja majd; és nagy lesz gyermekeid békessége.\n\n14 Igazlelkűségben alapíttatsz meg; messze leszel az elnyomástól, mert nem fogsz félni, és a borzalomtól, mert nem jön közel hozzád.\n\n15 Íme, bizonyára összegyűlnek majd ellened, de nem általam; aki ősszegyűlik ellened, az el fog bukni temiattad.\n\n16 Íme, én teremtettem a kovácsot, aki a tűzön lévő szenet fújja, és aki szerszámot állít elő a munkájához; és én teremtettem az elvesztőt, hogy pusztítson.\n\n17 Nem boldogul egyetlen fegyver sem, melyet ellened formálnak; és kárhoztatni fogsz minden nyelvet, mely ítéletkor szidalmaz téged. Ez az Úr szolgáinak az öröksége, és tőlem való az igazlelkűségük, mondja az Úr.\n\n", "3-ne 23": "[center][font_size=26]23. Fejezet[/font_size][/center]\n\n[i]Jézus helyesli Ésaiás szavait – Megparancsolja az embereknek, hogy kutassák a próféták írásait – A lámánita Sámuelnek a feltámadással kapcsolatos szavait feljegyzéseikhez adják. Mintegy Kr.u. 34.[/i]\n\n1 És most íme, azt mondom nektek, hogy kutatnotok kell ezeket a dolgokat. Igen, parancsolatot adok nektek, hogy szorgalmasan kutassátok ezeket a dolgokat; mert nagyszerűek Ésaiás szavai.\n\n2 Mert biztosan szólt minden olyan dolgot érintve, mely Izráel házából való népemet illeti; tehát szükségképpen a nemzsidókhoz is szólnia kell.\n\n3 És minden dolog, melyet megmondott, volt vagy lesz, méghozzá azon szavak szerint, melyeket szólt.\n\n4 Szívleljétek meg tehát a szavaimat; írjátok le azokat a dolgokat, melyeket elmondtam nektek; és azok az Atya által jónak látott időben és az ő akarata szerint el fognak jutni a nemzsidókhoz.\n\n5 És aki hallgat majd a szavaimra, és bűnbánatot tart és megkeresztelkedik, az megszabadul. Kutassátok a próféták írásait, mert sokan vannak, akik bizonyságot tesznek ezekről a dolgokról.\n\n6 És most lőn, hogy miután Jézus elmondta ezeket a szavakat, ismét szólt hozzájuk, miután kifejtette nekik mindazon szentírásokat, melyeket megkaptak, így szólt hozzájuk: Íme, szeretném, ha más szentírásokat is leírnátok, melyeket még nem írtatok le.\n\n7 És lőn, hogy azt mondta Nefinek: Hozd elő a feljegyzést, melyet vezettetek.\n\n8 És amikor Nefi előhozta a feljegyzéseket, és elérakta azokat, ő rájuk vetette szemeit és azt mondta:\n\n9 Bizony mondom nektek, hogy megparancsoltam szolgámnak, a lámánita Sámuelnek, hogy tegyen bizonyságot e népnek arról, hogy azon a napon, amikor az Atya nevét énbennem megdicsőíti, sok szent fel fog támadni a halálból, sokaknak meg fognak jelenni, és szolgálni fognak nekik. És azt kérdezte tőlük: Talán nem így volt?\n\n10 És tanítványai válaszoltak neki, és azt mondták: Igen, Urunk, Sámuel a szavaid szerint prófétált, és azok mind beteljesedtek.\n\n11 És Jézus azt kérdezte tőlük: Hogyan lehetséges, hogy nem írtátok le azt a dolgot, hogy sok szent feltámadt, és sokaknak megjelentek, és szolgáltak azoknak?\n\n12 És lőn, hogy Nefi emlékezett rá, hogy ez a dolog nem lett leírva.\n\n13 És lőn, hogy Jézus megparancsolta, hogy írják le. Ezért le is írták, ahogyan azt megparancsolta.\n\n14 És most lőn, hogy miután Jézus minden szentírást együtt kifejtett, melyet leírtak, megparancsolta nekik, hogy tanítsák azokat a dolgokat, melyeket kifejtett nekik.\n\n", "3-ne 24": "[center][font_size=26]24. Fejezet[/font_size][/center]\n\n[i]Az Úr követe fogja előkészíteni az utat a második eljövetelhez – Krisztus lesz az ítélőbíró – Izráelnek megparancsoltatik, hogy fizessen tizedet és felajánlásokat – Vezettetik egy emlékezet könyv – Vö. Malakiás 3. Mintegy Kr.u. 34.[/i]\n\n1 És lőn, hogy megparancsolta nekik, hogy írják le azokat az Atya által Malakiásnak adott szavakat, melyeket ő megmond nekik. És lőn, hogy miután leírták, kifejtette nekik. És ezek azok a szavak, melyeket szólott hozzájuk, mondván: Így szólt az Atya Malakiáshoz – Íme, el fogom küldeni hírnökömet, és ő fogja előkészíteni előttem az utat, és az Úr, akit kerestek, hirtelen eljön majd az ő templomába, méghozzá a szövetség hírnöke, akiben gyönyörködtök; íme, ő fog eljönni, mondja a Seregek Ura.\n\n2 De ki maradhat meg eljövetelének napján, és ki áll majd meg, amikor megjelenik? Mert olyan ő, mint a finomító tüze, és mint a ruhatisztító lúgja.\n\n3 És úgy ül majd, mint a finomító és az ezüsttisztító, és megtisztítja Lévi fiait, és mint aranyat és ezüstöt, kitisztítja őket, hogy igazlelkűségben ajánlhassanak fel felajánlást az Úrnak.\n\n4 Akkor az Úrnak kedves lesz Júda és Jeruzsálem felajánlása, mint a régi napokban, és mint a korábbi években.\n\n5 És én közel jövök majd hozzátok, hogy megítéljek, és gyors tanú leszek a szemfényvesztők ellen, és a házasságtörők ellen, és a hamisan esküdők ellen, és mindazok ellen, akik a napszámost bérében elnyomják, és az özvegyet és az árvát, és azok ellen, akik elutasítják az idegent, és nem félnek engem, mondja a Seregek Ura.\n\n6 Mert én vagyok az Úr, én nem változom; ezért nem égtek meg ti, Jákób fiai.\n\n7 Pedig atyáitok napjaitól fogva eltértetek szertartásaimtól, és nem tartottátok be azokat. Térjetek vissza hozzám, és én visszatérek hozzátok, mondja a Seregek Ura. De ti azt kérdezitek: Honnan térjünk vissza?\n\n8 Meglopja-e ember Istent? Ti mégis megloptatok engem. De ti azt kérdezitek: Miben loptunk meg téged? A tizedekben és a felajánlásokban.\n\n9 Átokkal vagytok megátkozva, mert megloptatok engem, méghozzá ez az egész nemzet.\n\n10 Hozzátok be a tárházba mind a tizedeket, hogy legyen étel a házamban. És most ezzel tegyetek próbára engem – mondja a Seregek Ura – hogy vajon nem nyitom-e meg nektek a menny ablakait, és olyan áldást árasztok ki rátok, hogy nem lesz elég hely annak befogadására.\n\n11 És én megdorgálom majd miattatok a kártevőt, és nem fogja elpusztítani földetek gyümölcsét; és szőlőtök sem veti le gyümölcsét idő előtt a mezőkre, mondja a Seregek Ura.\n\n12 És minden nemzet áldottnak hív majd benneteket, mert gyönyörűséges föld lesztek, mondja a Seregek Ura.\n\n13 Szavaitok kemények voltak ellenem, mondja az Úr. Ám ti azt kérdezitek: Mit mondtunk ellened?\n\n14 Azt mondtátok: Hiábavaló szolgálni Istent, és mi hasznunk van abból, hogy megtartottuk a szertartásait és hogy szánakozva jártunk a Seregek Ura előtt?\n\n15 És most boldognak nevezzük a kevélyeket; igen, gyarapodnak azok, akik gonoszságot művelnek; igen, és még meg is menekülnek azok, akik Istent kísértik.\n\n16 Akkor akik félték az Urat, gyakran beszéltek egymással, és az Úr odafigyelt és meghallotta őket; és írtak őelőtte egy emlékezet könyvet, azokért, akik félték az Urat, és akik gondoltak az ő nevére.\n\n17 És ők az enyéim lesznek, mondja a seregek Ura, azon a napon, amikor összeállítom ékszereimet; és én meg fogom kímélni őket, ahogyan az ember megkíméli saját fiát, aki szolgálja őt.\n\n18 Akkor tértek majd vissza, és tesztek különbséget az igazlelkű és a gonosz között, aközött, aki szolgálja Istent, és aközött, aki nem szolgálja őt.\n\n", "3-ne 25": "[center][font_size=26]25. Fejezet[/font_size][/center]\n\n[i]A második eljövetelekor a kevélyeket és a gonoszokat felégetik, mint a tarlót – Illés visszatér e nagy és félelmetes nap előtt – Vö. Malakiás 4. Mintegy Kr.u. 34.[/i]\n\n1 Mert íme, eljön a nap, amely úgy éget majd, mint a kemence; és amikor minden kevély, igen, és mindenki, aki gonoszul cselekszik, olyan lesz, mint a tarló; és a nap, mely eljön, elégeti majd őket, mondja a Seregek Ura, és sem gyökeret, sem ágat nem hagy nekik.\n\n2 De tihozzátok, akik félitek nevemet, gyógyulással a szárnyaiban emelkedik fel az Igazlelkűség Fia; és elmentek, és úgy nevelkedtek majd, mint borjak az istállóban.\n\n3 És letapossátok a gonoszokat; mert hamu lesznek lábatok talpa alatt azon a napon, amikor ezt megteszem, mondja a Seregek Ura.\n\n4 Emlékezzetek szolgámnak, Mózesnek a törvényére, melyet megparancsoltam neki a Hóreben, egész Izráel számára, a rendelkezésekkel és az ítéletekkel.\n\n5 Íme, el fogom küldeni hozzátok Illést, a prófétát, az Úr nagy és félelmetes napjának eljövetele előtt.\n\n6 És ő az atyák szívét a gyermekekhez fogja fordítani, és a gyermekek szívét az atyáikhoz, különben eljövök és átokkal sújtom a földet.\n\n", "3-ne 26": "[center][font_size=26]26. Fejezet[/font_size][/center]\n\n[i]Jézus a kezdettől a végig mindent megmagyaráz – Csecsemők és kisgyermekek csodálatos dolgokat mondanak, amiket nem lehet leírni – Akik Krisztus egyházába tartoznak, azok között minden közös. Mintegy Kr.u. 34.[/i]\n\n1 És most lőn, hogy miután Jézus elmondta ezeket a dolgokat, kifejtette őket a sokaságnak; és minden dolgot kifejtett nekik, kicsit és nagyot is.\n\n2 És ezt mondta: Ezen szentírásokról, melyek nem voltak meg nektek, azt parancsolta az Atya, hogy adjam át nektek; mert az ő bölcsessége szerint való volt az, hogy át legyenek adva az eljövendő nemzedékeknek.\n\n3 És minden dolgot kifejtett, méghozzá kezdettől fogva addig az időig, amikor eljön majd az ő dicsőségében – igen, méghozzá minden olyan dolgot, mely bekövetkezik majd a föld színén, egészen addig, míg az elemek forró hőségben megolvadnak, és a föld fölgöngyölődik, mint egy tekercs, és elmúlnak az egek és a föld;\n\n4 És egészen addig a nagy és utolsó napig, amikor minden nép, és minden nemzetség, és minden nemzet és nyelv odaáll majd Isten elé, hogy cselekedetei szerint megítéltessék, hogy vajon jók vagy gonoszak voltak-e –\n\n5 Ha jók voltak, az örökké tartó élet feltámadására; és ha gonoszak voltak, a kárhozat feltámadására; melyek egymás mellett léteznek, az egyik az egyik oldalon, a másik a másik oldalon, azon irgalom, és igazságosság, és szentség szerint, mely Krisztusban van, aki létezett a világ kezdete előtt.\n\n6 És most, ebben a könyvben még a századrészét sem lehet leírni azon dolgoknak, amiket Jézus valójában tanított a népnek;\n\n7 De íme, Nefi lemezei tartalmazzák azon dolgok nagyobb részét, melyeket a népnek tanított.\n\n8 És ezeket a dolgokat írtam le én, mely a kisebb része azon dolgoknak, melyeket a népnek tanított; és azzal a szándékkal írtam le őket, hogy a nemzsidóktól ismét eljussanak ehhez a néphez, a Jézus által elmondott szavak szerint.\n\n9 És amikor ezt megkapták, mert hitük próbája miatt ajánlatos, hogy ez legyen meg nekik először, és ha úgy lészen, hogy hisznek ezen dolgokban, akkor nyilváníttatnak ki nekik a nagyobb dolgok.\n\n10 És ha úgy lészen, hogy nem hisznek majd ezen dolgokban, akkor a nagyobb dolgok visszatartatnak tőlük, és kárhoztatva lesznek.\n\n11 Íme, azon voltam, hogy leírjam őket, mindazt, ami rá volt vésve Nefi lemezeire, de az Úr megtiltotta ezt, mondván: Ki fogom próbálni népem hitét.\n\n12 Tehát én, Mormon, azon dolgokat írom le, melyeket az Úr megparancsolt nekem. És most én, Mormon, bevégzem mondandóimat, és azon dolgok leírásával folytatom, melyekre parancsot kaptam.\n\n13 Szeretném tehát, ha látnátok, hogy az Úr valóban tanította a népet, három napon át; és ezt követően gyakran megmutatta magát nekik, és gyakran tört meg kenyeret, és áldotta meg azt, és adta oda nekik.\n\n14 És lőn, hogy azon sokaság gyermekeit is tanította és szolgálta, akikhez szólt, és megoldotta a nyelvüket, és nagy és csodálatos dolgokat mondtak az atyáiknak, még annál is nagyobbakat, melyeket a népnek nyilatkoztatott ki, és megoldotta a nyelvüket, hogy szólhassanak.\n\n15 És lőn, hogy miután felment a mennybe – miután másodszor mutatta meg magát nekik, és már elment az Atyához, miután meggyógyította mind a betegeiket, és a sántáikat, és felnyitotta a vakok szemeit, és megnyitotta a süketek füleit, és valóban mindenféle gyógyításokat végzett közöttük, és egy embert feltámasztott a halálból, és megmutatta nekik a hatalmát, és felment az Atyához –\n\n16 Íme, másnap lőn, hogy összegyűlt a sokaság, és mindannyian látták és hallották ezeket a gyermekeket; igen, még csecsemők is kinyitották a szájukat és csodálatos dolgokat mondtak; és az általuk elmondott dolgokat illetően megtiltatott, hogy valaki is leírja azokat.\n\n17 És lőn, hogy a tanítványok, akiket Jézus kiválasztott, attól kezdve keresztelni és tanítani kezdték mindazokat, akik hozzájuk mentek; és mindazok, akik Jézus nevében megkeresztelkedtek, elteltek a Szentlélekkel.\n\n18 És sokan láttak és hallottak közülük kimondhatatlan dolgokat, melyeket nem volt szabad leírni.\n\n19 És tanították és szolgálták egymást; és minden dolog közös volt közöttük, és minden ember igazságosan bánt egymással.\n\n20 És lőn, hogy minden dolgot úgy tettek, ahogy Jézus azt megparancsolta nekik.\n\n21 És azokat, akik Jézus nevében megkeresztelkedtek, Krisztus egyháza tagjainak nevezték.\n\n", "3-ne 27": "[center][font_size=26]27. Fejezet[/font_size][/center]\n\n[i]Jézus megparancsolja nekik, hogy az ő nevén nevezzék az egyházat – Missziója és engesztelő áldozata képezik evangéliumát – Az embereknek megparancsolja, hogy tartsanak bűnbánatot és keresztelkedjenek meg, hogy megszentelhesse őket a Szentlélek – Legyenek olyanokká, amilyen Jézus. Mintegy Kr.u. 34–35.[/i]\n\n1 És lőn, hogy amint Jézus tanítványai jártak-keltek és prédikálták azokat a dolgokat, melyeket hallottak és láttak is, és kereszteltek Jézus nevében, lőn, hogy a tanítványok összegyűltek és buzgón együtt imádkoztak és böjtöltek.\n\n2 És Jézus ismét megmutatta magát nekik, mert az ő nevében imádkoztak az Atyához; és Jézus jött és megállt közöttük, és így szólt hozzájuk: Mit szeretnétek, mit adjak meg nektek?\n\n3 És ők azt mondták neki: Urunk, szeretnénk, ha megmondanád nekünk azt a nevet, amelyen ezt az egyházat nevezzük; mert szóváltások vannak a nép között ezen dolgot illetően.\n\n4 És az Úr azt mondta nekik: Bizony, bizony mondom nektek, miért van az, hogy zúgolódik és vitatkozik a nép ezen dolog miatt?\n\n5 Nem olvasták talán a szentírásokat, amelyek megmondják, hogy Krisztus nevét kell magatokra vennetek, ami az én nevem? Mert ezen a néven szólítanak majd benneteket az utolsó napon.\n\n6 És aki magára veszi a nevemet, és mindvégig kitart, az megszabadul az utolsó napon.\n\n7 Tehát amit csak tesztek, azt az én nevemben tegyétek; tehát az én nevemen nevezzétek az egyházat; és az én nevemben szólítsátok az Atyát, hogy énértem megáldja az egyházat.\n\n8 És hogyan lehetne ez az én egyházam, ha nem az én nevemen neveztetik? Mert ha egy egyház Mózes nevén neveztetik, akkor az Mózes egyháza; vagy ha egy ember nevén neveztetik, akkor az egy ember egyháza; de ha az én nevemen neveztetik, akkor az az én egyházam, ha úgy lészen, hogy az én evangéliumomra épül.\n\n9 Bizony mondom nektek, hogy ti az én evangéliumomra vagytok felépítve; ha tehát elneveztek valamely dolgokat, akkor azokat az én nevemre nevezzétek; ha tehát az Atyát szólítjátok, az egyházért, ha az én nevemben teszitek azt, akkor az Atya hallani fog benneteket;\n\n10 És ha úgy lészen, hogy az egyház az én evangéliumomra épül, akkor az Atya meg fogja benne mutatni a saját cselekedeteit.\n\n11 De ha az nem az én evangéliumomra épül, hanem az emberek cselekedeteire, vagy az ördög cselekedeteire, akkor bizony mondom nektek, hogy egy ideig örömük lesz cselekedeteikben, és nemsokára eljön a vég, és ők kivágatnak és a tűzbe vettetnek, ahonnan nincs visszatérés.\n\n12 Mert cselekedeteik követik őket, mert munkáik miatt van az, hogy kivágatnak; emlékezzetek tehát azokra a dolgokra, melyeket elmondtam nektek.\n\n13 Íme, megadtam nektek az evangéliumomat, és ez az evangélium, amit megadtam nektek – hogy eljöttem a világra, hogy Atyám akaratát tegyem, mert az én Atyám küldött engem.\n\n14 És Atyám azért küldött el engem, hogy felemeltethessem a keresztre; és miután felemeltettem a keresztre, hogy minden embert magamhoz vonzhassak, hogy amint engem felemeltek az emberek, éppen úgy emelje fel az Atya az embereket, hogy előttem álljanak, hogy cselekedeteik szerint megítéltessenek, vajon jók vagy gonoszak voltak-e.\n\n15 És ezen okból emeltettem fel; tehát az Atya hatalma szerint minden embert magamhoz vonzok majd, hogy cselekedeteik szerint megítéltethessenek.\n\n16 És lészen, hogy aki bűnbánatot tart és megkeresztelkedik az én nevemben, azt eltölti a Szentlélek; és ha mindvégig kitart, akkor íme, ártatlannak fogom tartani őt Atyám előtt azon a napon, amikor odaállok, hogy megítéljem a világot.\n\n17 És aki nem tart ki mindvégig, ő az, aki szintén kivágatik és a tűzre vettetik, ahonnan az Atya igazságossága miatt többé már nem tud visszatérni.\n\n18 És ez az a szó, melyet az emberek gyermekeinek adott. És ezen okból teljesíti be az általa megadott szavakat, és ő nem hazudik, hanem minden szavát beteljesíti.\n\n19 És semmi tisztátalan dolog nem kerülhet be a királyságába, tehát senki nem kerül be az ő nyugalmába, csak azok, akik ruházatukat hitük, és minden bűnük megbánása, és mindvégig való kitartásuk miatt tisztára mosták a véremben.\n\n20 Most ez a parancsolat: Tartsatok bűnbánatot, mind ti földnek szélei, és jöjjetek hozzám és keresztelkedjetek meg az én nevemben, hogy a Szentlélek befogadása megszentelhessen benneteket, hogy szeplőtelenül állhassatok előttem az utolsó napon.\n\n21 Bizony, bizony mondom nektek, ez az én evangéliumom; és tudjátok, hogy milyen dolgokat kell megtennetek az én egyházamban; mert azokat a cselekedeteket, melyeket engem tenni láttatok, nektek is azokat kell megtennetek; mert amit engem tenni láttatok, azt tegyétek meg ti is;\n\n22 Ha tehát megteszitek ezeket a dolgokat, akkor áldottak vagytok, mert fel fogtok emeltetni az utolsó napon.\n\n23 Írjátok le azokat a dolgokat, melyeket láttatok és hallottatok, annak kivételével, ami tiltva van.\n\n24 Írjátok le ezen nép cselekedeteit, melyek a jövőben lesznek, éppen úgy, ahogyan le lett írva az, ami már volt.\n\n25 Mert íme, a megírt és a megírandó könyvekből lesz megítélve ez a nép, mert ezek által ismerik meg majd cselekedeteiket az emberek.\n\n26 És íme, az Atya minden dolgot felír; tehát a megírandó könyvekből lesz megítélve a világ.\n\n27 És tudjátok meg, hogy ti lesztek e nép bírái, azon ítélkezés szerint, melyet én adok nektek, mely igazságos lesz. Milyen embereknek kell hát lennetek? Bizony mondom nektek, hogy éppen olyannak, amilyen én vagyok.\n\n28 És most elmegyek az Atyához. És bizony mondom nektek, hogy amely dolgot az én nevemben kértek az Atyától, az megadatik nektek.\n\n29 Kérjetek tehát, és adatik nektek; kopogtassatok, és megnyittatik nektek; mert aki kér, az kap; és aki kopogtat, annak megnyittatik.\n\n30 És most íme, olyan nagy, és teljes az én örömöm miattatok, és ezen nemzedék miatt. Igen, és még az Atya is örül, és mind a szent angyalok. Miattatok és ezen nemzedék miatt; mert senki nem veszett el közülük.\n\n31 Íme, szeretném, ha értenétek; mert azokat értem ezalatt, akik most életben vannak ebből a nemzedékből; és senki nem veszett el közülük, és bennük teljes az én örömöm.\n\n32 De íme, elszomorodom az ezen nemzedék utáni negyedik nemzedék miatt, mert a Sátán fogságba hurcolja őket, éppen úgy, ahogyan azt a veszedelem fiával tette; mert el fognak adni engem ezüstért és aranyért, és azért, amit megront a moly, és amit a tolvajok betörve ellophatnak. És én azon a napon fogom meglátogatni őket, méghozzá azzal, hogy a saját fejükre száll majd cselekedeteik következménye.\n\n33 És lőn, hogy miután Jézus bevégezte ezen mondandókat, így szólt a tanítványaihoz: Menjetek be a szoros kapun; mert szoros az a kapu és keskeny az az út, amely az életre visz, és kevesen vannak, akik megtalálják azt; de tágas az a kapu és széles az az út, amely a halálba visz, és sokan vannak, akik azon járnak, mígnem eljő az éj, melyben már senki nem munkálkodhat.\n\n", "3-ne 28": "[center][font_size=26]28. Fejezet[/font_size][/center]\n\n[i]A Tizenkettő közül kilenc örökséget szeretne, és meg is kapja annak ígéretét Krisztus királyságában, amikor meghalnak – A három nefita hatalmat szeretne, és kap a halál felett, hogy a földön maradhassanak, amíg ismét el nem jön Jézus – Átváltoznak és olyan dolgokat látnak, amelyeket nem szabad elmondani, és így most az emberek között szolgálnak. Mintegy Kr.u. 34–35.[/i]\n\n1 És lőn, hogy miután Jézus elmondta ezeket a szavakat, egyenként is beszélt a tanítványaihoz, ezt kérdezvén tőlük: Mi az, amit kívántok tőlem, miután elmentem az Atyához?\n\n2 És három kivételével mindannyian szóltak, és ezt mondták: Azt szeretnénk, hogy miután leéltük az ember életét, vége lehessen szolgálatunknak, melyre elhívtál minket, és hamar hozzád jöhessünk a te királyságodba.\n\n3 És ő ezt mondta nekik: Áldottak vagytok, amiért ezt a dolgot kértétek tőlem; amikor tehát hetvenkét évesek lesztek, el fogtok jönni hozzám az én királyságomba; és énvelem nyugalmat találtok.\n\n4 És miután beszélt velük, odafordult a háromhoz, és azt kérdezte tőlük: Mi az, amit kívántok tőlem, miután elmentem az Atyához?\n\n5 És ők el voltak keseredve a szívükben, mert nem merték megmondani neki azt a dolgot, melyet szerettek volna.\n\n6 És ő így szólt hozzájuk: Íme, ismerem gondolataitokat, és azt a dolgot szeretnétek, amit az én szeretett Jánosom kért tőlem, aki velem volt az én elrendelt szolgálatomban, mielőtt a zsidók felemeltek engem.\n\n7 Még áldottabbak vagytok tehát, mert soha nem fogjátok megízlelni a halált; hanem élni fogtok, hogy meglássátok az Atya minden tettét az emberek gyermekei számára, egészen addig, amíg minden dolog be nem teljesedik az Atya akarata szerint, amikor a menny hatalmával el fogok jönni az én dicsőségemben.\n\n8 És soha nem fogjátok elszenvedni a halál fájdalmait; hanem amikor majd eljövök az én dicsőségemben, akkor fogtok átváltozni egy szempillantás alatt halandóból halhatatlanná; és akkor majd áldottak lesztek Atyám királyságában.\n\n9 Továbbá, nem éreztek majd fájdalmat, míg a testben lakoztok, és keserűséget sem, kivéve a világ bűnei miatt; és mindezt azon dolog miatt teszem, amit tőlem kértetek, mert azt szerettétek volna, hogy hozzám vezethessétek az emberek lelkét, amíg a világ áll.\n\n10 És ezért részetek lesz az öröm teljességében; és le fogtok ülni Atyám királyságában; igen, teljes lesz az örömötök, éppen úgy, ahogy az Atya megadta nekem az öröm teljességét; és éppen olyanok lesztek, amilyen én vagyok, és én éppen olyan vagyok, mint az Atya: és az Atya és én egyek vagyunk;\n\n11 És a Szentlélek bizonyságot tesz az Atyáról és énrólam; érettem pedig az Atya a Szentlelket adja az emberek gyermekeinek.\n\n12 És lőn, hogy miután Jézus elmondta ezeket a szavakat, mindegyiküket megérintette az ujjával, azon három kivételével, akik maradni fognak, és azután eltávozott.\n\n13 És íme, megnyíltak az egek, és ők felragadtattak a mennybe, és kimondhatatlan dolgokat láttak és hallottak.\n\n14 És megtiltatott nekik, hogy elmondják azokat; és hatalom sem adatott nekik arra, hogy elmondják azokat a dolgokat, melyeket láttak és hallottak;\n\n15 És, hogy akkor testükben, vagy testükön kívül voltak-e, nem tudták megmondani; mert úgy tűnt nekik, mintha színeváltoztak volna, mintha ezen halandó testből egy halhatatlan állapotba váltottak volna, hogy megláthassák Isten dolgait.\n\n16 De lőn, hogy ismét tanítottak a föld színén; mindazonáltal a mennyben nekik adott parancsolat miatt nem tanították azokat a dolgokat, melyeket hallottak és láttak.\n\n17 És most, hogy színeváltozásuk napja után halandók vagy halhatatlanok voltak, azt nem tudom;\n\n18 De a vezetett feljegyzések szerint annyit tudok, hogy mentek ezen föld színén, és minden népnek szolgáltak, mindazokat hozzáadva az egyházhoz, akik hajlandóak voltak hinni a prédikálásuknak; megkeresztelvén őket, és akik megkeresztelkedtek, azok elnyerték a Szentlelket.\n\n19 És börtönbe vetették őket azok, akik nem tartoztak az egyházhoz. És a börtönök nem tudták fogva tartani őket, mert kettéhasadtak.\n\n20 És a föld mélyébe dobták őket; ám ők Isten szavával olyannyira rásújtottak a földre, hogy az ő hatalma által kiszabadultak a föld mélyéből; így hát az emberek nem tudtak elég mély gödröt ásni ahhoz, hogy fogva tartsák őket.\n\n21 És háromszor vetették őket kemencébe, és nem lett bajuk.\n\n22 És kétszer vetették őket vadállatok odújába; és íme, úgy játszottak a vadállatokkal, mint a gyermek a szopós báránnyal, és nem lett bajuk.\n\n23 És lőn, hogy így jártak-keltek Nefi minden népe között, és prédikálták Krisztus evangéliumát minden népnek azon föld színén; és a népek megtértek az Úrhoz, és csatlakoztak Krisztus egyházához, és így Jézus szavai szerint áldott lett annak a nemzedéknek a népe.\n\n24 És most én, Mormon egy időre bevégzem mondandómat ezen dolgokat illetően.\n\n25 Íme, azon voltam, hogy leírom azok neveit, akik soha nem fogják megízlelni a halált, de az Úr megtiltotta nekem; nem írom tehát le ezeket, mert rejtve vannak a világ elől.\n\n26 De íme, én láttam őket, és szolgáltak nekem.\n\n27 És íme, ott lesznek a nemzsidók között, és a nemzsidók nem ismerik majd őket.\n\n28 Ott lesznek a zsidók között is, és a zsidók nem ismerik majd őket.\n\n29 És lészen, hogy amikor az Úr az ő bölcsességében jónak látja, akkor szolgálni fognak Izráel minden szétszórt törzsének, és minden nemzetnek, nemzetségnek, nyelvnek és népnek, és sok lelket visznek közülük Jézushoz, hogy beteljesedjen óhajuk, valamint Istennek meggyőző hatalma miatt, mely bennük van.\n\n30 És olyanok ők, mint Isten angyalai, és ha Jézus nevében az Atyához imádkoznak, akkor bárkinek megmutathatják magukat, akinek azt jónak látják.\n\n31 Nagyszerű és csodálatos dolgokat fognak tehát véghezvinni ama eljövendő nagy nap előtt, amikor minden ember biztosan odaáll Krisztus ítélőszéke elé;\n\n32 Igen, méghozzá a nemzsidók között visznek majd véghez egy nagyszerű és csodálatos munkát, ezen ítéletnap előtt.\n\n33 És ha megvannak nektek mindazon szentírások, melyek beszámolót adnak Krisztus csodálatos munkáiról, akkor Krisztus szavai szerint tudni fogjátok, hogy ezen dolgoknak biztosan be kell következniük.\n\n34 És jaj annak, aki nem akar hallgatni Jézus szavára, és azokra, akiket kiválasztott és elküldött közéjük; mert aki nem fogadja be Jézus szavait és azok szavait, akit ő elküldött, az nem fogadja be őt; és ezért ő nem fogadja majd be őket az utolsó napon;\n\n35 És jobb lenne nekik, ha meg sem születtek volna. Mert azt gondoljátok, hogy megszabadulhattok egy megsértett Isten igazságosságától, akit lábuk alá tapostak az emberek, hogy ezáltal eljöhessen a szabadulás?\n\n36 És most íme, azt mondtam azokat illetően, akit az Úr kiválasztott, igen, méghozzá azt a hármat, aki felragadtatott az egekbe – hogy nem tudom, vajon megtisztultak-e, halandóból halhatatlanná –\n\n37 De íme, amióta azt írtam, megkérdeztem az Urat, és ő kinyilvánította nekem, hogy szükségképpen változáson kellett átmennie a testüknek, különben meg kellene ízlelniük a halált;\n\n38 Változáson ment tehát át a testük, hogy ne ízleljék meg a halált, és hogy ne szenvedjenek el fájdalmat vagy keserűséget sem, kivéve a világ bűnei miatt.\n\n39 Most ez a változás nem volt egyenlő azzal, ami az utolsó napon fog megtörténni; de változáson mentek át, olyannyira, hogy Sátánnak nem lehetett hatalma felettük, és nem tudta megkísérteni őket; és megszenteltettek a testben, és így szentek voltak, és a föld hatalmai nem tarthatták fogva őket.\n\n40 És ebben az állapotban is maradnak Krisztus ítéletnapjáig; és azon a napon egy nagyobb változáson mennek majd át, és befogadják őket az Atya királyságába, hogy onnan többé ki ne menjenek, hanem Istennel lakjanak örökké a mennyekben.\n\n", "3-ne 29": "[center][font_size=26]29. Fejezet[/font_size][/center]\n\n[i]Mormon könyvének előkerülése annak a jele, hogy az Úr megkezdte Izráel összegyűjtését és szövetségeinek teljesítését – Átkozottak lesznek azok, akik elutasítják az ő utolsó napi kinyilatkoztatásait és ajándékait. Mintegy Kr.u. 34–35.[/i]\n\n1 És most íme, azt mondom nektek, hogy amikor az Úr az ő bölcsességében jónak látja, hogy ezek a mondandók szava szerint eljussanak a nemzsidókhoz, akkor tudhatjátok, hogy beteljesedőfélben van a szövetség, melyet örökségük földjeire történő visszaállításukat illetően kötött Izráel gyermekeivel az Atya.\n\n2 És tudhatjátok, hogy az Úr szavai, melyeket a szent próféták szóltak, mind be fognak teljesedni; és ne mondjátok, hogy az Úr halogatja eljövetelét Izráel gyermekeihez.\n\n3 És nem szükséges azt képzelnetek a szívetekben, hogy hiábavalóak az elmondott szavak, mert íme, az Úr emlékezni fog a szövetségre, melyet Izráel házából való népével kötött.\n\n4 És amikor látjátok, hogy ezek a mondandók előkerülnek köztetek, akkor nem szükséges többé megvetnetek az Úr tetteit, mert igazságosságának kardja ott van a jobb kezében; és íme, ha azon a napon megvetitek az ő tetteit, akkor hamarosan lesújt vele rátok.\n\n5 Jaj annak, aki megveti az Úr tetteit; igen, jaj annak, aki megtagadja a Krisztust, és az ő cselekedeteit!\n\n6 Igen, jaj annak, aki megtagadja az Úr kinyilatkoztatásait, és azt mondja, hogy az Úr már nem tevékenykedik kinyilatkoztatás, vagy prófétálás, vagy ajándékok, vagy nyelvek, vagy gyógyítások, vagy a Szentlélek hatalma által!\n\n7 Igen, és jaj annak, aki azért, hogy nyerészkedjen, azt mondja majd azon a napon, hogy Jézus Krisztus nem tehet már több csodát; mert aki ezt teszi, az olyanná válik, mint a veszedelem fia, akire nézve Krisztus szava szerint nincs irgalom!\n\n8 Igen, és többé nem szükséges sziszegnetek, sem megvetnetek a zsidókat, sem játékot űznötök belőlük, vagy Izráel házának bármely maradékából; mert íme, az Úr emlékezik a velük kötött szövetségre, és azt teszi majd velük, amire megesküdött.\n\n9 Nem szükséges tehát azt gondolnotok, hogy balra fordíthatjátok az Úr jobb kezét, hogy ne tartson ítéletet, azon szövetség betöltésére, melyet Izráel házával kötött.\n\n", "3-ne 30": "[center][font_size=26]30. Fejezet[/font_size][/center]\n\n[i]Az utolsó napi nemzsidóknak megparancsolják, hogy tartsanak bűnbánatot, jöjjenek Krisztushoz és számláltassanak Izráel házához. Mintegy Kr.u. 34–35.[/i]\n\n1 Hallgassatok ide, Ó ti nemzsidók, és halljátok meg Jézus Krisztusnak, az élő Isten Fiának azon szavait benneteket illetően, melyekről megparancsolta nekem, hogy mondjam el, mert íme, megparancsolta nekem, hogy írjak, mondván:\n\n2 Forduljatok el, mind ti nemzsidók, gonosz útjaitoktól; és tartsatok bűnbánatot mind a gonosz cselekedeteitektől, hazudozásaitoktól és megtévesztéseitektől, és paráznaságaitoktól, és titkos utálatosságaitoktól, és bálványimádásaitoktól, és gyilkosságaitoktól, és papi mesterkedéseitektől, és az irigykedéseitektől, és viszályaitoktól, és minden gonoszságotoktól és utálatosságotoktól, és jöjjetek hozzám, és keresztelkedjetek meg az én nevemben, hogy elnyerhessétek bűneitek bocsánatát, és elteljetek a Szentlélekkel, hogy népem közé számláltathassatok, akik Izráel házából valók.\n\n", "4-ne 1": "[center][font_size=26]Negyedik Nefi[/font_size][/center]\n\n[center][font_size=26]Nefi könyve Aki Nefinek – Jézus Krisztus egyik tanítványának a fia[/font_size][/center]\n\nNefi népének a beszámolója, az ő feljegyzései szerint.\n\n[center][font_size=26]1. Fejezet[/font_size][/center]\n\n[i]A nefiták és a lámániták mind megtérnek az Úrhoz – Mindenük közös, csodákat művelnek és boldogulnak ezen a földön – Két évszázad elmúltával megosztottság, gonosz dolgok, hamis egyházak és üldöztetések támadnak – Háromszáz év elmúltával már a nefiták és a lámániták is gonoszok – Ammáron elrejti a szent feljegyzéseket. Mintegy Kr.u. 35–321.[/i]\n\n1 És lőn, hogy elmúlt a harmincnegyedik és a harmincötödik év is, és íme, Jézus tanítványai mind a környező vidékeken életre hívták Krisztus egyházát. És aki odament hozzájuk, és valóban megbánta bűneit, azt Jézus nevében megkeresztelték; és a Szentlelket is elnyerte.\n\n2 És lőn, hogy a harminchatodik évre az emberek mind, a nefiták és a lámániták is, szerte az egész vidéken megtértek az Úrhoz, és nem voltak közöttük viszálykodások és szóváltások, és az emberek mind igazságosan bántak egymással.\n\n3 És minden dolog közös volt közöttük, nem volt gazdag vagy szegény, szolga vagy szabad, hanem mindannyian szabadokká lettek, és részesei a mennyei ajándéknak.\n\n4 És lőn, hogy a harminchetedik év is elmúlt, és még mindig, továbbra is békesség volt az országban.\n\n5 És nagyszerű és csodálatos dolgokat vittek véghez Jézus tanítványai, olyannyira, hogy betegeket gyógyítottak, halottakat támasztottak fel, és tették, hogy a bénák járjanak, a vakok elnyerjék látásukat és a süketek halljanak, és mindenféle csodákat műveltek az emberek gyermekei között; és semmi más módon nem tettek csodákat, csakis Jézus nevében.\n\n6 És így múlt el a harmincnyolcadik év, és a harminckilencedik is, és a negyvenegyedik, és a negyvenkettedik. Igen, már negyvenkilenc év is elmúlt, és az ötvenegyedik is, és az ötvenkettedik; igen, már ötvenkilenc év is elmúlt.\n\n7 És az Úr rendkívül felvirágoztatta őket ezen a földön. Igen, olyannyira, hogy ismét városokat építettek a leégett városok helyére.\n\n8 Igen, méghozzá Zarahemla nagy városát is újra felépítették.\n\n9 De volt sok olyan város, amely elsüllyedt, és víz jött fel azok helyébe; ezeket a városokat tehát nem lehetett újjáépíteni.\n\n10 És most íme, lőn, hogy Nefi népe megerősödött, és rendkívül gyorsan sokasodott, és rendkívül tetszetős és kellemes nép lett.\n\n11 És házasodtak és férjhez adattak, és megáldattak azon ígéretek sokasága szerint, melyeket az Úr tett nekik.\n\n12 És többé már nem Mózes törvényének rendelései és szertartásai szerint; hanem az Úrtól, Istenüktől kapott parancsolatok szerint éltek. Továbbra is böjtölve és imádkozva, és gyakran összegyűlve, hogy imádkozzanak és az Úr szavát hallják.\n\n13 És lőn, hogy az egész országban, az összes nép között nem volt viszálykodás; hanem hatalmas csodák történtek Jézus tanítványai között.\n\n14 És lőn, hogy elmúlt a hetvenegyedik év, és a hetvenkettedik év is. Igen, és végül elmúlt a hetvenkilencedik év; igen, még száz év is elmúlt, és a Jézus által kiválasztott tanítványok, azon három kivételével, akik maradni akartak, mind elmentek Isten paradicsomába; és más tanítványokat rendeltek el a helyükbe; és ebből a nemzedékből is sokan elhunytak.\n\n15 És lőn, hogy nem volt viszálykodás az országban, Isten szeretete miatt, mely az emberek szívében lakozott.\n\n16 És nem volt irigykedés, sem viszálykodások, sem lázongások, sem paráznaságok, sem hazudozások, sem gyilkosságok, vagy bármilyen szemérmetlenség; és bizonyos, hogy nem lehetett volna náluk boldogabb nép mindazon emberek között, akiket Isten keze teremtett.\n\n17 Nem voltak rablók, sem gyilkosok, és lámániták sem voltak, vagy bármilyen -iták, hanem egyek voltak; Krisztus gyermekei, Isten királyságának örökösei.\n\n18 És milyen áldottak voltak! Mert az Úr minden dolgukban megáldotta őket; igen, áldottak voltak és boldogultak, míg eltelt száztíz év, és elhunyt a Krisztustól számított első nemzedék, és az egész országban nem volt viszálykodás.\n\n19 És lőn, hogy meghalt Nefi, aki ezt az utolsó feljegyzést vezette (és Nefi lemezein vezette ezeket), és helyette fia, Ámós vezette tovább; és ő is Nefi lemezein vezette a feljegyzést.\n\n20 És ő nyolcvannégy éven át vezette ezt, és még akkor is békesség volt az országban, kivéve a nép egy kis részét, akik lázadoztak az egyház ellen, és felvették magukra a lámánita nevet; tehát kezdtek ismét lámániták lenni az országban.\n\n21 És lőn, hogy Ámós is meghalt (és százkilencvennégy év telt el Krisztus eljövetele óta), és helyette fia, Ámós, vezette a feljegyzést; és ő is Nefi lemezein vezette azt; és az is Nefi könyvébe lett írva, mely ez a könyv.\n\n22 És lőn, hogy kétszáz év telt el; és néhány ember kivételével a második nemzedék is mind elhunyt.\n\n23 És most én, Mormon, szeretném, ha tudnátok, hogy olyannyira megsokasodott a nép, hogy szétszóródtak szerte az egész vidéken, és rendkívül gazdagok lettek, mert boldogultak Krisztus által.\n\n24 És most, ebben a kétszázegyedik évben megjelentek közöttük azok, akik kevélységükben felemelkedvén, drága öltözeteket, mindenféle pompás gyöngyöt, és a világ pompás dolgait viselték.\n\n25 És attól az időtől kezdve közöttük sem portékájuk, sem javaik többé már nem voltak közösek.\n\n26 És kezdtek osztályokra szakadni; és azért kezdtek egyházakat alapítani maguknak, hogy nyerészkedjenek, és kezdték megtagadni Krisztus igaz egyházát.\n\n27 És lőn, hogy amikor elmúlt kétszáztíz év, sok egyház volt az országban; igen, sok olyan egyház volt, mely azt vallotta, hogy ismeri Krisztust, mégis evangéliuma legnagyobb részét megtagadták. Olyannyira, hogy mindenféle gonoszságot megengedtek, és annak is szolgáltak azzal, ami szent, akinek érdemtelensége miatt az meg lett tiltva.\n\n28 És ez az egyház rendkívül sokasodott, a nép gonoszsága és a Sátán hatalma miatt, aki megkaparintotta a szívüket.\n\n29 És aztán volt egy másik egyház, mely megtagadta a Krisztust; és üldözték Krisztus igaz egyházát, azok alázatossága és Krisztusba vetett hite miatt; és a közöttük véghezvitt sok csoda miatt megvetették őket.\n\n30 Hatalmat és felhatalmazást gyakoroltak tehát Jézus velük maradt tanítványai felett, és börtönbe vetették őket; ám Isten szavának hatalma folytán, mely bennük volt, kettéhasadtak a börtönök, ők pedig elmentek, hatalmas csodákat tévén közöttük.\n\n31 Mindazonáltal, és mindezen csodák ellenére, a nép megkeményítette a szívét, és arra törekedtek, hogy megöljék őket, ahogyan a jeruzsálembeli zsidók is Jézus megölésére törekedtek, az ő szava szerint.\n\n32 És tüzes kemencébe dobták őket, és ők sértetlenül kijöttek.\n\n33 És vadállatok odújába is bedobták őket, ám ők úgy játszottak a vadállatokkal, mint gyermek a báránnyal; és sértetlenül jöttek ki közülük.\n\n34 Mindazonáltal a nép megkeményítette a szívét, mert sok pap és hamis próféta sok egyház megalapítására vitte rá őket, valamint arra, hogy mindenféle gonoszságokat tegyenek. És ütötték Jézus népét, de Jézus népe nem ütött vissza. És így süllyedtek hitetlenségbe és gonoszságba évről évre, míg el nem telt kétszázharminc év.\n\n35 És most, lőn ebben az évben, igen, a kétszázharmincegyedik évben, hogy nagy megosztottság volt a nép között.\n\n36 És lőn, hogy ebben az évben feltűnt egy nép, nefitáknak hívták őket, és igazán hittek Krisztusban; és voltak közöttük olyanok, akiket a lámániták jákóbitáknak, és józsefitáknak és zorámitáknak hívtak.\n\n37 A Krisztusban igazán hívőket és Krisztus igaz hódolóit tehát (akik között ott volt Jézus azon három tanítványa, akik maradni akartak) nefitáknak, és jákóbitáknak, és józsefitáknak és zorámitáknak hívták.\n\n38 És lőn, hogy az evangéliumot elutasítókat lámánitáknak, és lemuelitáknak és ismáelitáknak hívták; és ők nem úgy süllyedtek hitetlenségbe, mint atyáik, kezdettől fogva, hanem szándékosan fellázadtak Krisztus evangéliuma ellen; és azt tanították a gyermekeiknek, hogy ne higgyenek.\n\n39 És ez atyáik gonoszsága és utálatossága miatt volt, éppen úgy, mint kezdettől fogva. És éppen úgy arra tanították őket, hogy utálják Isten gyermekeit, mint ahogyan a lámánitáknak is azt tanították kezdettől fogva, hogy utálják Nefi gyermekeit.\n\n40 És lőn, hogy kétszáznegyvennégy év múlt el, és így álltak a nép dolgai. És megerősödött a nép gonoszabb része, és rendkívül többen lettek, mint Isten népe.\n\n41 És még mindig alapítottak maguknak egyházakat, és mindenféle drága dologgal díszítették őket. És így telt kétszázötven év, és kétszázhatvan év is.\n\n42 És lőn, hogy a nép gonosz része ismét elkezdte megalapítani Gadianton titkos esküit és összeesküvéseit.\n\n43 És rendkívüli vagyonuk miatt a Nefi népének hívott emberek is kezdtek szívükben kevélyek és önteltek lenni, mint testvéreik, a lámániták.\n\n44 És ettől az időtől fogva a tanítványok kezdtek elkeseredni a világ bűnei miatt.\n\n45 És lőn, hogy mire elmúlt háromszáz év, Nefi népe és a lámániták is rendkívül gonoszak lettek; az egyik olyan, mint a másik.\n\n46 És lőn, hogy Gadianton rablói szerte az egész vidéken szétszóródtak; és Jézus tanítványait kivéve senki nem volt, aki igazlelkű lett volna. És aranyat és ezüstöt raktároztak el bőségesen, és mindenféle kalmársággal nyerészkedtek.\n\n47 És lőn, hogy miután elmúlt háromszázöt év (és a nép még mindig megmaradt a gonoszságban), meghalt Ámós; és helyette fivére, Ammáron vezette a feljegyzést.\n\n48 És lőn, hogy miután elmúlt háromszázhúsz év, Ammáron a Szentlélek kényszerítésére elrejtette a szent feljegyzéseket – igen, minden szent feljegyzést, melyet nemzedékről nemzedékre adtak tovább, egészen a Krisztus eljövetelétől számított háromszázhuszadik évig, és ezek szentek voltak.\n\n49 És az Úrnak rejtette el azokat, hogy az Úr próféciái és ígéretei szerint újra eljuthassanak Jákób házának maradékához. És így van vége Ammáron feljegyzésének.\n\n", "morm 1": "[center][font_size=26]Mormon könyve[/font_size][/center]\n\n[center][font_size=26]1. Fejezet[/font_size][/center]\n\n[i]Ammáron utasításokat ad Mormonnak a szent feljegyzésekre vonatkozóan – Háború kezdődik a nefiták és a lámániták között – A három nefita elvitetik – Gonoszság, hitetlenség, szemfényvesztés és boszorkányság uralkodik. Mintegy Kr.u. 321–326.[/i]\n\n1 És most én, Mormon, feljegyzést készítek azon dolgokról, melyeket láttam is és hallottam is, és ezt Mormon könyvének nevezem.\n\n2 És mintegy abban az időben, amikor Ammáron a feljegyzéseket az Úrnak elrejtette, eljött hozzám (én akkor mintegy tíz éves korban voltam, és kezdtem népem tudományában valamelyest tanult lenni), és ezt mondta nekem Ammáron: Úgy látom, megfontolt gyermek vagy, és gyors megfigyelő;\n\n3 Szeretném tehát, hogy amikor mintegy huszonnégy éves leszel, visszaemlékeznél azokra a dolgokra, melyeket megfigyeltél ezen népet illetően; és amikor ezen korba érsz, menj el Antum földjére, egy olyan dombhoz, melyet Simnek fognak nevezni; és ott rejtettem el az Úrnak mind a szent bevéséseket ezen népre vonatkozóan.\n\n4 És íme, vedd magadhoz Nefi lemezeit, a maradékot azonban hagyd azon a helyen, ahol vannak; és vésd fel Nefi lemezeire mindazokat a dolgokat, amiket e néppel kapcsolatban megfigyeltél.\n\n5 És én, Mormon, aki Nefi leszármazottja vagyok (atyám neve pedig Mormon volt), emlékeztem azokra a dolgokra, melyeket Ammáron megparancsolt nekem.\n\n6 És lőn, hogy tizenegy éves koromban atyám a déli földre, méghozzá Zarahemla földjére vitt.\n\n7 Annak a földnek a színét addigra már mindenhol épületek borították, és majdnem olyan sokan voltak az emberek, mint a tenger homokja.\n\n8 És lőn, hogy ebben az évben háború kezdődött a nefiták, akik a nefitákból és a jákóbitákból és a józsefitákból és a zorámitákból álltak; és ez a háború a nefiták, valamint a lámániták és a lemueliták és az ismáeliták között volt.\n\n9 Most, a lámánitákat és a lemuelitákat és az ismáelitákat lámánitáknak hívták, a két szembenálló fél tehát a nefiták és a lámániták voltak.\n\n10 És lőn, hogy a háború Zarahemla határán, a Sidon folyó vizénél kezdődött közöttük.\n\n11 És lőn, hogy a nefiták összegyűjtött emberei nagyon sokan voltak, annyira, hogy meghaladták a harmincezres számot. És lőn, hogy ugyanebben az évben számos csata volt, melyben a nefiták megverték a lámánitákat és sokakat megöltek közülük.\n\n12 És lőn, hogy a lámániták felhagytak tervükkel, és béke lett az országban; és mintegy négy éven át maradt még béke, és nem volt vérontás.\n\n13 A gonoszság azonban szerte az egész vidéken olyannyira elhatalmasodott, hogy az Úr elvitte szeretett tanítványait, és a nép gonoszsága miatt a csodák és a gyógyítás munkája megszűnt.\n\n14 És gonoszságuk és hitetlenségük miatt nem voltak ajándékok az Úrtól, és a Szentlélek sem szállt le senkire.\n\n15 Engem azonban, amikor tizenöt éves voltam, és valamelyest megfontolt gondolkozású, meglátogatott az Úr, és én megízleltem és megismertem Jézus jóságát.\n\n16 És nekiláttam, hogy prédikáljak ennek a népnek, de bezáratott a szám, és megtiltatott nekem, hogy prédikáljak nekik; mert íme, szándékosan lázadtak fel Istenük ellen; és gonoszságuk miatt a szeretett tanítványok elvitettek az országból.\n\n17 Én azonban köztük maradtam, de szívük keménysége miatt megtiltatott nekem, hogy prédikáljak nekik; és szívük keménysége miatt átkozott volt számukra ez a föld.\n\n18 És ezek a Gadianton rablók, akik a lámániták között voltak, annyira ellepték az országot, hogy annak lakosai kezdték a földbe rejteni kincseiket; és mivel az Úr megátkozta azt a földet, azok csúszósakká váltak, és így többé sem kézben tartani, sem ismét azokat megtartani nem tudták.\n\n19 És lőn, hogy szemfényvesztések, boszorkányságok és varázslások voltak; és a gonosz hatalma munkálkodott ezen egész föld színén, betöltve Abinádi, valamint a lámánita Sámuel minden szavát.\n\n", "morm 2": "[center][font_size=26]2. Fejezet[/font_size][/center]\n\n[i]Mormon vezeti a nefita seregeket – Vérontás és öldöklés söpör végig az országon – A nefiták az ítélet alatt lévők keserűségével siránkoznak és gyászolnak – Elmúlt kegyelmük napja – Mormon magához veszi Nefi lemezeit – Folytatódnak a háborúk. Mintegy Kr.u. 327–350.[/i]\n\n1 És lőn, hogy ugyanabban az évben háború kezdődött a nefiták és a lámániták között. És noha még fiatal voltam, nagy volt termetem; Nefi népe tehát engem nevezett meg, hogy vezetőjük, vagyis seregeik vezetője legyek.\n\n2 Lőn tehát, hogy tizenhatodik évemben a nefiták egy serege élén elmentem a lámániták ellen; tehát háromszázhuszonhat év telt el.\n\n3 És lőn, hogy a háromszázhuszonhetedik évben a lámániták olyan rendkívül nagy erővel törtek ránk, hogy megfélemlítették a seregeimet; azok tehát nem voltak hajlandók harcolni, és elkezdtek visszavonulni az északi országrészek felé.\n\n4 És lőn, hogy Angola városához érkeztünk, és elfoglaltuk a várost, és előkészületeket tettünk, hogy megvédjük magunkat a lámániták ellen. És lőn, hogy teljes erőnkkel megerősítettük a várost; de minden megerősítésünk ellenére a lámániták ránk törtek és kiűztek minket a városból.\n\n5 És Dávid földjéről is kiűztek minket.\n\n6 Akkor mi tovább vonultunk és Józsué földjére értünk, mely a nyugati határban volt a tengerpartnál.\n\n7 És lőn, hogy amilyen gyorsan csak lehetett, összegyűjtöttük népünket, hogy egyetlen csoportba összevonjuk őket.\n\n8 De íme, az ország tele volt rablókkal és lámánitákkal; és a népem felett függő nagy pusztítás ellenére nem bánták meg gonosz tetteiket; és így szerte az egész vidéken elterjedt a nefiták és a lámániták részéről is a vérontás és az öldöklés; és szerte az egész vidéken teljes volt a lázadás.\n\n9 És most, a lámánitáknak volt egy királya, akinek Áron volt a neve; és ő ellenünk jött egy negyvennégyezres sereggel. És íme, én negyvenkétezerrel ellenálltam neki. És lőn, hogy megvertem őt a seregemmel, és ő elmenekült előlem. És íme, mindez megtörtént, és háromszázharminc év telt el.\n\n10 És lőn, hogy a nefiták kezdték megbánni a gonoszságukat, és siránkozni kezdtek, ahogyan azt Sámuel, a próféta megjövendölte vala; mert íme, az országban lévő tolvajok, és rablók, és gyilkosok, és a varázslómesterkedés és boszorkányság miatt senki nem tudta megtartani azt, ami a sajátja volt.\n\n11 Így nagy gyász és siránkozás kezdődött ezen dolgok miatt az egész országban, különösen Nefi népe között.\n\n12 És lőn, hogy amikor én, Mormon, láttam gyászukat és siránkozásukat, valamint bánatukat az Úr előtt, örvendezni kezdett bennem a szívem, mivel ismertem az Úr irgalmasságát és hosszútűrését, azt feltételeztem tehát, hogy irgalmas lesz hozzájuk, és így majd ismét igazlelkű néppé lesznek.\n\n13 De íme, hiábavaló volt az örömöm, mert nem bűnbánatra vezető volt a bánatuk, Isten jósága miatt; hanem inkább az elkárhozottak bánata volt ez, mivel az Úr nem mindig engedi meg nekik, hogy a bűnben boldogok legyenek.\n\n14 És nem jöttek Jézushoz megtört szívvel és töredelmes lélekkel, hanem átkozták Istent, és meg akartak halni. Mindazonáltal karddal küzdöttek az életükért.\n\n15 És lőn, hogy ismét visszatért hozzám bánatom, és láttam, hogy a kegyelem napja elmúlt számukra, fizikailag és lelkileg is; mert ezrek levágását láttam, amint nyíltan fellázadtak Istenük ellen, és mint ganéjt felhalmozták őket azon föld színén. És így háromszáznegyvennégy év telt el.\n\n16 És lőn, hogy a háromszáznegyvenötödik évben a nefiták menekülni kezdtek a lámániták elől; és mielőtt visszavonulásukban megállhattak volna, addig üldözték őket, míg Jáson földjére nem értek.\n\n17 És most, Jáson városa pedig közel volt ahhoz a földhöz, ahol Ammáron annak előtte elrejtette az Úrnak a feljegyzéseket, hogy el ne pusztuljanak. És íme, Ammáron szavai szerint elmentem és magamhoz vettem Nefi lemezeit, és Ammáron szavai szerint feljegyzést készítettem.\n\n18 És Nefi lemezein készítettem teljes beszámolót a gonoszságukról és az utálatosságaikról, de tartózkodtam attól, hogy ezen lemezeken teljes beszámolót készítsek a gonoszságukról és az utálatosságaikról, mert íme, azóta szemeim előtt van gonoszságuk és utálatosságaik állandó látványa, mióta képes vagyok megfigyelni az emberek útjait.\n\n19 És jaj nekem gonoszságuk miatt; mert életem minden napján bánat töltötte el szívemet a gonoszságuk miatt; mindazonáltal tudom, hogy az utolsó napon felemeltetem.\n\n20 És lőn, hogy ebben az évben újra vadászni és űzni kezdték Nefi népét. És lőn, hogy addig űztek minket, míg észak felé arra a földre nem értünk, melyet Sémnek neveztek.\n\n21 És lőn, hogy megerősítettük Sém városát, és amennyire csak lehetséges volt, összegyűjtöttük népünket, hogy talán megmenthessük őket a pusztulástól.\n\n22 És lőn, hogy a háromszáznegyvenhatodik évben ismét támadni kezdtek minket.\n\n23 És lőn, hogy szóltam népemhez, és nagy erőkifejtéssel arra serkentettem őket, hogy merészen álljanak ellen a lámánitáknak, és harcoljanak asszonyaikért, és gyermekeikért, és házaikért és otthonaikért.\n\n24 És szavaim valamennyire életerőre serkentették őket, olyannyira, hogy nem menekültek el a lámániták elől, hanem merészen ellenálltak nekik.\n\n25 És lőn, hogy mi egy harmincezres sereggel hadakoztunk egy ötvenezres sereggel szemben. És lőn, hogy olyan szilárdan álltunk ellen nekik, hogy elmenekültek előlünk.\n\n26 És lőn, hogy amikor elmenekültek, seregeinkkel üldözőbe vettük őket, és ismét megütköztünk velük és megvertük őket; mindazonáltal nem volt velünk az Úr ereje; igen, magunkra hagyattunk, és az Úr Lelke nem lakozott bennünk; olyan gyengékké lettünk tehát, mint a testvéreink.\n\n27 És népem ezen nagy balsorsa miatt, gonoszságuk és utálatosságaik miatt kesergett a szívem. De íme, addig mentünk a lámániták és Gadianton rablói ellen, amíg ismét birtokba nem vettük örökségünk földjeit.\n\n28 És háromszáznegyvenkilenc év múlt el. És a háromszázötvenedik évben egyességet kötöttünk a lámánitákkal és Gadianton rablóival, melyben megosztottuk örökségünk földjeit.\n\n29 És a lámániták nekünk adták az északi földet, igen, egészen addig a keskeny földsávig, mely a déli földre vezetett. És mi a lámánitáknak adtuk az egész déli földet.\n\n", "morm 3": "[center][font_size=26]3. Fejezet[/font_size][/center]\n\n[i]Mormon bűnbánatot hirdet a nefitáknak – Nagy győzelmet aratnak és saját erejükkel kérkednek – Mormon visszautasítja vezetésüket, és értük mondott imái hit nélküliek – A Mormon könyve felhívást intéz Izráel tizenkét törzséhez, hogy higgyenek az evangéliumban. Mintegy Kr.u. 360–362.[/i]\n\n1 És lőn, hogy a lámániták mindaddig nem jöttek ismét harcolni, míg tíz további év el nem telt. És íme, én arra fogtam népemet, a nefitákat, hogy készítsék fel földjeiket és fegyvereiket a csata idejére.\n\n2 És lőn, hogy az Úr így szólt hozzám: Hirdesd ennek a népnek – Tartsatok bűnbánatot és jöjjetek énhozzám, és keresztelkedjetek meg, és építsétek fel ismét egyházamat, és meg fogtok menekülni.\n\n3 És én prédikáltam ennek a népnek, de hiábavalóan. Nem ismerték fel, hogy az Úr volt az, aki megóvta őket, és lehetőséget adott nekik a bűnbánatra. És íme, az Úrral, Istenükkel szemben szívüket megkeményítették.\n\n4 És lőn, hogy miután elmúlt ez a tizedik év, mely összességében háromszázhatvan évet tett ki Krisztus eljövetele óta, a lámániták királya levelet küldött nekem, és tudatta velem: Arra készülnek, hogy ismét harcolni jöjjenek ellenünk.\n\n5 És lőn, hogy a Pusztaság földjénél gyűjtettem össze népemet, egy olyan városban, mely a határvidéken volt, azon keskeny földsáv mellett, mely a déli földre vezetett.\n\n6 És seregeinket ott helyeztük el, hogy a lámániták seregeit megállítsuk, hogy földjeinket birtokba ne vegyék; tehát magunkat ellenük teljes haderőnkkel megerősítettük.\n\n7 És lőn, hogy a háromszázhatvanegyedik évben a lámániták lejöttek a Pusztaság városához, hogy harcoljanak ellenünk; és lőn, hogy ebben az évben megvertük őket, olyannyira, hogy ismét visszatértek a saját földjeikre.\n\n8 És a háromszázhatvankettedik évben ismét lejöttek harcolni. És ismét megvertük őket, és sokat megöltünk közülük, és halottaikat a tengerbe vetették.\n\n9 És most, ezen nagy dolog miatt, melyet népem, a nefiták tettek, kérkedni kezdtek a saját erejükkel, és esküdözni kezdtek a mennyek előtt, hogy megbosszulják testvéreik vérét, akiket ellenségeik öltek meg.\n\n10 És megesküdtek a mennyekre, valamint Isten trónjára, hogy felmennek harcolni ellenségeik ellen, és kivágják őket azon föld színéről.\n\n11 És lőn, hogy én, Mormon, ettől az időtől kezdve gonoszságuk és utálatosságaik miatt teljes mértékben megtagadtam, hogy parancsnoka és vezetője legyek ennek a népnek.\n\n12 Íme, ezelőtt vezettem őket, gonoszságuk ellenére sokszor vezettem őket csatába, és szerettem őket, teljes szívemmel, Isten bennem lévő szeretete szerint; és egész nap imában töltöttem ki értük lelkemet Istennek; mindazonáltal, szívük keménysége miatt, hit nélkül.\n\n13 És háromszor szabadítottam ki őket ellenségeik kezéből, és ők nem bánták meg a bűneiket.\n\n14 És amikor mindarra esküdöztek, amit Urunk és Szabadítónk, Jézus Krisztus megtiltott nekik, hogy felmennek harcolni az ellenségeikhez, és megbosszulják testvéreik vérét, akkor íme, szólt hozzám az Úr hangja, mondván:\n\n15 Enyém a bosszú, én fogok megfizetni! És mivel ez a nép még azután sem tartott bűnbánatot, hogy kiszabadítottam őket, íme, ki fognak vágatni a föld színéről.\n\n16 És lőn, hogy teljes mértékben megtagadtam, hogy ellenségeim ellen menjek; és úgy tettem, ahogy azt az Úr megparancsolta nekem; és tétlen tanúként álltam, hogy kinyilvánítsam a világnak az általam látott és hallott dolgokat, a Lélek kijelentései szerint, melyek bizonyságot tettek az eljövendő dolgokról.\n\n17 Nektek írok tehát, nemzsidók, és nektek is, Izráel háza, amikor a munka elkezdődik, hogy azon legyetek, hogy felkészüljetek az örökségetek földjére való visszatérésre.\n\n18 Igen, íme, mind a föld széleinek írok; igen, tinektek, Izráel tizenkét törzse, akiket munkái szerint ítél meg majd az a tizenkettő, akiket Jézus Jeruzsálem földjén kiválasztott, hogy tanítványai legyenek.\n\n19 És ezen nép maradékának is írok, akiket pedig majd az a tizenkettő ítél meg, akiket Jézus ezen a földön kiválasztott; és őket majd az a tizenkettő ítéli meg, akiket Jézus Jeruzsálem földjén kiválasztott.\n\n20 És ezeket a dolgokat nyilvánítja ki nekem a Lélek; mindannyiotoknak írok tehát. És azért írok nektek, hogy tudhassátok, hogy mindannyiotoknak ott kell állnia Krisztus ítélőszéke előtt, igen, minden léleknek, aki Ádám emberi családjának egészéhez tartozik; és oda kell állnotok, hogy cselekedeteitek szerint megítéltessetek, hogy vajon jók vagy gonoszak voltak-e;\n\n21 És azért is, hogy higgyetek Jézus Krisztus evangéliumában, mely ott lesz köztetek; és azért is, hogy a zsidóknak, az Úr szövetséges népének, más tanúbizonysága is lehessen amellett, akit láttak és hallottak, hogy Jézus, akit megöltek, volt maga a Krisztus és maga az Isten.\n\n22 És szeretném, ha meggyőzhetném mind a földnek széleit, hogy tartsanak bűnbánatot, és készüljenek fel arra, hogy Krisztus ítélőszéke elé álljanak.\n\n", "morm 4": "[center][font_size=26]4. Fejezet[/font_size][/center]\n\n[i]Folytatódik a háború és az öldöklés – Gonoszok büntetik a gonoszokat – Nagyobb gonoszság uralkodik, mint valaha is egész Izráelben – Nőket és gyermekeket áldoznak bálványoknak – A lámániták kezdik elsöpörni maguk előtt a nefitákat. Mintegy Kr.u. 363–375.[/i]\n\n1 És most lőn, hogy a háromszázhatvanharmadik évben a nefiták a Pusztaság földjéről felmentek seregeikkel harcolni a lámániták ellen.\n\n2 És lőn, hogy a nefiták seregeit ismét visszaűzték a Pusztaság földjére. És miközben még mindig elcsigázottak voltak, rájuk tört a lámánitáknak egy friss serege; és elkeseredett csatát vívtak, olyannyira, hogy a lámániták birtokba vették Pusztaság városát, és sok nefitát megöltek és sok foglyot ejtettek.\n\n3 A maradékuk pedig elmenekült és csatlakozott Teánkum városának a lakosaihoz. Most Teánkum városa a határvidéken a tengerpartnál feküdt; és a Pusztaság városához is közel volt.\n\n4 És azért kezdtek vereséget szenvedni a nefiták, mert felmentek a lámánitákhoz; mert ha nem így lett volna, akkor a lámánitáknak nem lett volna hatalma felettük.\n\n5 De íme, Isten ítéletei utolérik a gonoszokat; és gonoszok által büntettetnek meg a gonoszok; mert a gonoszok azok, akik vérontásra bujtogatják az emberek gyermekeinek szívét.\n\n6 És lőn, hogy a lámániták előkészületeket tettek Teánkum városának a megtámadására.\n\n7 És lőn, hogy a háromszázhatvannegyedik évben a lámániták meg is támadták Teánkum városát, hogy Teánkum városát is birtokba vehessék.\n\n8 És lőn, hogy a nefiták ellenálltak, és visszaverték őket. És amikor a nefiták látták, hogy megfutamították a lámánitákat, újra a saját erejükkel kérkedtek; és a saját erejükre támaszkodva mentek és ismét elfoglalták Pusztaság városát.\n\n9 És most mindezen dolgok történtek, és mindkét oldalon, a nefitáknál és a lámánitáknál is ezreket öltek meg.\n\n10 És lőn, hogy elmúlt a háromszázhatvanhatodik év, és a lámániták újra megtámadták a nefitákat, hogy csatázzanak; és a nefiták mégsem bánták meg az általuk elkövetett gonosz dolgokat, hanem továbbra is kitartottak a gonoszságukban.\n\n11 És lehetetlen a nyelvnek körülírni, vagy az embernek tökéletes leírást írni a vérnek és az öldöklésnek arról a borzalmas látványáról, mely a nép között volt, a nefiták és a lámániták között is; és minden szív megkeményedett, és így továbbra is a vérontásban lelték örömüket.\n\n12 És az Úr szavai szerint, még sohasem volt ilyen nagy gonoszság Lehi összes gyermekei között, de még Izráel házának teljessége között sem, mint amilyen ezen nép között volt.\n\n13 És lőn, hogy a lámániták, mivel számuk meghaladta a nefiták számát, elfoglalták Pusztaság városát.\n\n14 És Teánkum városa ellen is felvonultak, és kiűzték belőle lakosait, és foglyokat ejtettek, asszonyokat és gyermekeket is, és áldozatként felajánlották őket bálvány isteneiknek.\n\n15 És lőn, hogy a háromszázhatvanhetedik évben, mivel a nefiták dühösek voltak amiatt, hogy a lámániták feláldozták asszonyaikat és gyermekeiket, rendkívül nagy haraggal rátámadtak a lámánitákra, olyannyira, hogy ismét megverték a lámánitákat és kiűzték őket a földjeikről.\n\n16 És a lámániták egészen a háromszázhetvenötödik évig nem is jöttek a nefiták ellen.\n\n17 De ebben az évben minden erejükkel lejöttek a nefiták ellen; és számuk nagysága miatt nem számlálták meg őket.\n\n18 És ettől az időtől kezdve a nefiták nem szereztek hatalmat a lámániták felett, hanem inkább azok kezdték elsöpörni őket, mint hajnali párát a nap.\n\n19 És lőn, hogy a lámániták lejöttek Pusztaság városa ellen; és rendkívül elkeseredett harcot vívtak a Pusztaság földjén, melyben megverték a nefitákat.\n\n20 És ők újra elmenekültek előlük, és Boáz városához értek; és ott rendkívüli bátorsággal ellenálltak a lámánitáknak, olyannyira, hogy a lámániták addig nem győzték le őket, amíg második alkalommal ismét el nem jöttek.\n\n21 És amikor másodszor is eljöttek, kiűzték és rendkívül nagy öldökléssel öldökölték a nefitákat; asszonyaikat és gyermekeiket pedig ismét bálványoknak áldozták.\n\n22 És lőn, hogy a nefiták ismét elmenekültek előlük, magukkal vivén mind a lakosokat, a városokból és a falvakból is.\n\n23 És most én, Mormon, láttam, hogy a lámániták hamarosan megdöntik az országot, elmentem tehát a Sim dombhoz, és magamhoz vettem mindazokat a feljegyzéseket, melyeket Ammáron annak előtte az Úrnak elrejtett.\n\n", "morm 5": "[center][font_size=26]5. Fejezet[/font_size][/center]\n\n[i]Ismét Mormon vezeti a nefita seregeket a véres és öldöklő csatákban – A Mormon könyve elő fog kerülni, hogy egész Izráelt meggyőzze arról, hogy Jézus a Krisztus – Hitetlenségük miatt a lámániták szétszóratnak, és a Lélek megszűnik irányítani őket – Az utolsó napokban a nemzsidóktól kapják majd meg az evangéliumot. Mintegy Kr.u. 375–384.[/i]\n\n1 És lőn, hogy elmentem a nefiták közé, és megbántam azon eskümet, melyet tettem, hogy nem segítek nekik többé; és ismét nekem adták seregeik parancsnokságát, mert úgy tekintettek rám, mint aki meg tudja szabadítani őket a megpróbáltatásaiktól.\n\n2 De íme, én remény nélkül voltam, mert ismertem az Úr ítéleteit, melyek be fognak következni rajtuk; mert nem bánták meg a gonoszságaikat, hanem anélkül harcoltak az életükért, hogy fohászkodtak volna ahhoz a Lényhez, aki teremtette őket.\n\n3 És lőn, hogy azt követően támadtak ránk a lámániták, hogy elmenekültünk Jordán városába; de íme, visszavertük őket, és így akkor nem foglalták el a várost.\n\n4 És lőn, hogy ismét megtámadtak minket, és mi tartottuk a várost. És voltak más olyan városok is, amelyeket tartottak a nefiták, és ezen erősségek elvágták őket, és nem tudtak bejutni az előttünk fekvő vidékre, hogy elpusztítsák földünk lakóit.\n\n5 De lőn, hogy amely földek mellett elhaladtunk, és nem gyűjtöttük be annak lakóit, azokat elpusztították a lámániták, és tűzzel égették fel kisvárosaikat, és falvaikat és városaikat; és így háromszázhetvenkilenc év múlt el.\n\n6 És lőn, hogy a háromszáznyolcvanadik évben a lámániták ismét ellenünk jöttek, hogy csatázzanak, és mi merészen ellenálltunk nekik; de ez mind hiábavaló volt, mert olyan sokan voltak, hogy lábuk alá taposták a nefiták népét.\n\n7 És lőn, hogy ismét menekülésbe fogtunk, és akik menekülése fürgébb volt a lámánitáknál, azok elmenekültek, és akik menekülése nem volt fürgébb a lámánitáknál, azokat elsodorták és elpusztították.\n\n8 És most íme, én, Mormon, nem kívánom felszaggatni az emberek lelkét azzal, hogy a vérontásnak és az öldöklésnek oly rettenetes látványát tárom eléjük, mely az én szemem előtt volt; de mivel tudom, hogy ezen dolgoknak biztosan ki kell derülniük, és hogy minden rejtett dolognak a háztetőkről kell kinyilatkoztatva lennie –\n\n9 És hogy ezen dolgok ismeretének ezen nép maradékához is el kell jutnia, valamint a nemzsidókhoz, akikről azt mondta az Úr, hogy szét fogják szórni ezt a népet, és ez a nép semminek számít majd közöttük – írok tehát egy rövid kivonatot, nem mervén teljes beszámolót adni az általam látott dolgokról, a parancsolat miatt, amit kaptam, és azért is, hogy ne bánkódjatok túlságosan ezen nép gonoszsága miatt.\n\n10 És most íme, magjuknak mondom ezt, és a nemzsidóknak is, akik törődnek Izráel házával, hogy felismerjék és tudják, hogy honnan jönnek áldásaik.\n\n11 Mert tudom, hogy az ilyenek búsulni fognak Izráel házának csapásain; igen, búsulni fognak ezen nép pusztulásán; búsulni fognak azon, hogy ez a nép nem tartott bűnbánatot, hogy Jézus karjaiba zárhatta volna őket.\n\n12 Most, ezek a dolgok Jákób háza maradékának íratnak; és ily módon íratnak, mert Isten tudja, hogy a gonoszság nem hozza majd nekik elő ezeket; és elrejtetnek az Úr számára, hogy a szerinte megfelelő időben előjöhessenek.\n\n13 És én ezt a parancsolatot kaptam; és íme, az Úr parancsa szerint kerülnek majd elő, amikor bölcsességében jónak látja.\n\n14 És íme, a zsidók hitetlenjeihez kerülnek majd; és avégre kerülnek oda – hogy meggyőzzék őket, hogy Jézus a Krisztus, az élő Isten Fia; hogy az Atya az ő leginkább Szeretettje által véghezvihesse nagyszerű és örök célját, a zsidók, vagyis Izráel egész háza visszaállításában örökségük földjére, melyet az Úr, az ő Istenük adott nekik, szövetségének betöltésére;\n\n15 És azért is, hogy ezen nép magja teljesebb mértékben hihessen az ő evangéliumában, mely a nemzsidóktól jut el hozzájuk; mert ez a nép szétszóratik, és sötét, tisztátalan és undorító néppé válik, meghaladva mindazok leírását, melyek valaha is voltak közöttünk, igen, még azokat is, akik a lámániták között voltak, és ez hitetlenségük és bálványimádásuk miatt lesz.\n\n16 Mert íme, az Úr Lelke nem is bajlódik már többé atyáikkal; és Krisztus és Isten nélkül vannak a világban; és úgy sodródnak, mint pelyva a szél előtt.\n\n17 Valamikor még tetszetős nép voltak, és Krisztus volt a pásztoruk; igen, méghozzá Isten, az Atya vezette őket.\n\n18 De íme, most a Sátán vezérli őket, miként a pelyvát sodorja a szél, vagy mint a bárkát dobálják a hullámok, vitorla vagy horgony nélkül, vagy bármi olyan dolog nélkül, ami kormányozná azt; és amilyen ez a bárka, olyanok ők.\n\n19 És íme, az Úr áldásaikat, melyeket megkaphattak volna ezen a földön, fenntartotta a nemzsidóknak, akik ezt a földet birtokolni fogják.\n\n20 De íme, lészen, hogy elűzik és szétszórják őket a nemzsidók; és miután elűzték és szétszórták őket a nemzsidók, íme, azt követően fog az Úr megemlékezni a szövetségről, melyet Ábrahámmal és Izráel egész házával kötött.\n\n21 És az Úr az igazlelkűek imáiról is megemlékezik majd, melyeket értük intéztek őhozzá.\n\n22 És akkor, Ó ti nemzsidók, hogyan tudtok majd megállni Isten hatalma előtt, ha nem tartotok bűnbánatot és fordultok el gonosz útjaitoktól?\n\n23 Nem tudjátok, hogy Isten kezében vagytok? Nem tudjátok, hogy az övé minden hatalom és hogy az ő nagy parancsára ez a föld majd mint egy tekercs úgy felgöngyölődik?\n\n24 Tartsatok hát bűnbánatot, és alázkodjatok meg őelőtte, különben igazságosságban jön ki ellenetek – különben Jákób magjának maradéka megy majd el közétek oroszlánként, és darabokra tép titeket, és senki nincs, aki menekítsen.\n\n", "morm 6": "[center][font_size=26]6. Fejezet[/font_size][/center]\n\n[i]A nefiták Kumóra földjére gyülekeznek a végső csatákra – Mormon elrejti a szent feljegyzéseket a Kumóra dombban – A lámániták győzedelmeskednek, a nefita nemzet pedig elpusztul – Százezrek halnak meg kard által. Mintegy Kr.u. 385.[/i]\n\n1 És most, befejezem feljegyzésemet népem, a nefiták pusztulását illetően. És lőn, hogy a lámániták előtt meneteltünk.\n\n2 És én, Mormon, írtam egy levelet a lámániták királyának, és azt kértem tőle, hogy engedje meg nekünk, hogy Kumóra földjére összegyűjthessük a népünket, egy Kumórának nevezett dombnál, és ott megütközhetnénk velük.\n\n3 És lőn, hogy a lámániták királya megadta nekem azt a dolgot, amit kívántam.\n\n4 És lőn, hogy elvonultunk Kumóra földjére, és a Kumóra domb körül vertük fel sátrainkat; és olyan föld volt ez, ahol sok víz, folyó és forrás volt; és reméltük, hogy itt előnyre tehetünk szert a lámánitákkal szemben.\n\n5 És mire elmúlt háromszáznyolcvannégy év, népünk maradékát mind összegyűjtöttük Kumóra földjére.\n\n6 És lőn, hogy miután minden emberünket egybegyűjtöttük Kumóra földjére, íme, én, Mormon, kezdtem megöregedni; és mivel tudtam, hogy ez lesz népem utolsó harca, és megparancsolta az Úr, hogy ne engedjem a lámániták kezébe kerülni az atyáink által továbbadott feljegyzéseket, melyek szentek, (mert a lámániták elpusztítanák azokat) elkészítettem hát ezt a feljegyzést Nefi lemezeiről, és Kumóra dombjában elrejtettem mindazon feljegyzéseket, melyeket rám bízott az Úr keze, azon kevés lemez kivételével, melyeket fiamnak, Moróninak adtam.\n\n7 És lőn, hogy embereim most asszonyaikkal és gyermekeikkel figyelték a lámánita seregek vonulását feléjük; és azzal a rettenetes halálfélelemmel, mely a gonoszok mellkasát tölti be, azzal várták eljövetelüket.\n\n8 És lőn, hogy harcolni jöttek ellenünk, és minden lelket borzalom töltött el, mert olyan nagy számban voltak.\n\n9 És lőn, hogy karddal, és íjjal, és nyíllal, és fejszével és mindenféle harci fegyverekkel törtek népemre.\n\n10 És lőn, hogy sokakat levágtak, igen, a velem lévő tízezremet is, és én sebesülten közéjük estem; és elhaladtak mellettem, és így nem vetettek véget az életemnek.\n\n11 És amikor általmentek és levágták mind az embereimet, huszonnégyünk kivételével (akik között ott volt fiam, Moróni), és mi, akik túléltük embereink halálát, másnap, mire a lámániták visszatértek a táboraikba, láttuk a Kumóra domb tetejéről azt a levágott tízezret embereim közül, akiket én vezettem elöl.\n\n12 És láttuk azt a tízezret is embereim közül, akiket fiam, Moróni vezetett.\n\n13 És íme, Gidgiddóna tízezre is elesett, és ő is közöttük.\n\n14 És Lámáh is elesett az ő tízezrével; és Gilgál is elesett az ő tízezrével; és Limha is elesett az ő tízezrével; és Juneám is elesett az ő tízezrével; és Kumeniha, és Moróniha, és Antiónum, és Siblom, és Sém és Jós is, mind elestek egyenként a tízezrükkel.\n\n15 És lőn, hogy még tizen voltak, akik elestek kard által, mind a tízezrükkel; igen, méghozzá egész népem elesett, azon huszonnégy kivételével, akik velem voltak, és azon kevés kivételével, akik elszöktek a déli országrészekbe, és azon kevés kivételével, akik átpártoltak a lámánitákhoz; és testük, és csontjaik és vérük ott hevert a föld színén, otthagyatván azok kezei által, akik megölték őket, hogy ott rothadjanak a földön, és hogy szétporladjanak és visszatérjenek anyaföldjükbe.\n\n16 És kín hasított a lelkembe, népem megölése miatt, és felkiáltottam:\n\n17 Ó, ti szép emberek, hogyan hagyhattátok el az Úr útjait! Ó, ti szép emberek, hogyan utasíthattátok el azt a Jézust, aki tárt karokkal állt, hogy befogadjon benneteket!\n\n18 Íme, ha nem tettétek volna ezt, nem buktatok volna el. De íme, elbuktatok, és én gyászolom veszteteket.\n\n19 Ó, ti szép fiak és leányok, ti atyák és anyák, ti férjek és feleségek, ti szép emberek, hogyan van az, hogy el tudtatok bukni!\n\n20 De íme, most már elmentetek, és kesergéseim nem tudnak visszahozni benneteket.\n\n21 És hamarosan eljön a nap, amikor halandóságotoknak halhatatlanságot kell magára öltenie, és ezek a testek, amelyek most romlandóságban rothadnak, hamarosan romolhatatlan testekké lesznek; és akkor oda kell állnotok Krisztus ítélőszéke elé, hogy cselekedeteitek szerint megítéltessetek; és ha úgy lészen, hogy igazlelkűek vagytok, akkor áldottak lesztek atyáitokkal együtt, akik előttetek mentek el.\n\n22 Ó, bárcsak bűnbánatot tartottatok volna ezen nagy pusztulás előtt, mely utolért benneteket. De íme, elmentetek, és az Atya, igen, a menny Örökkévaló Atyja ismeri mily sorsban vagytok; és ő az ő igazságossága és irgalma szerint tesz majd veletek.\n\n", "morm 7": "[center][font_size=26]7. Fejezet[/font_size][/center]\n\n[i]Mormon felszólítja az utolsó napok lámánitáit, hogy higgyenek Krisztusban, fogadják el evangéliumát és legyenek megszabadítva – Mindazok, akik hisznek a Bibliában, a Mormon könyvében is hinni fognak. Mintegy Kr.u. 385.[/i]\n\n1 És most íme, szólnék valamit ezen nép maradékához, akiket megkíméltek, ha úgy lészen, hogy Isten odaadja nekik szavaimat, hogy tudhassanak atyáik dolgairól; igen, hozzátok szólok, ti Izráel házának maradéka; és ezek azok a szavak, melyeket szólok:\n\n2 Tudjátok meg, hogy Izráel házából valók vagytok.\n\n3 Tudjátok meg, hogy el kell jutnotok a bűnbánathoz, vagy nem lehet megszabadítani benneteket.\n\n4 Tudjátok meg, hogy le kell tennetek harci fegyvereiteket, és nem gyönyörködhettek többé a vérontásban, és nem vehetitek fel többé azokat, hacsak Isten nem parancsolja azt nektek.\n\n5 Tudjátok meg, hogy el kell jutnotok atyáitok ismeretéhez, és meg kell bánnotok minden bűnötöket és gonoszságotokat, és hinnetek kell Jézus Krisztusban, hogy ő Isten Fia, és hogy megölték a zsidók, és ismét feltámadt az Atya hatalma által, mellyel győzelmet aratott a sír felett; és benne emésztődik fel a halál fullánkja is.\n\n6 És ő viszi véghez a halottak feltámadását, mely által fel kell emeltetnie az embernek, hogy ítélőszéke elé álljon.\n\n7 És ő vitte véghez a világ megváltását, mely által annak, aki ártatlannak találtatik előtte az ítélet napján, annak megadatik, hogy Isten jelenlétében lakjon az ő királyságában, hogy szüntelen dicséreteket énekeljen a fenti kórusokkal az Atyának, és a Fiúnak, és a Szentléleknek, melyek egy Isten, a boldogság állapotában, melynek nincs vége.\n\n8 Tartsatok hát bűnbánatot és keresztelkedjetek meg Jézus nevében, és fogadjátok be Krisztus evangéliumát, mely elétek tárul, nemcsak ebben a feljegyzésben, hanem abban a feljegyzésben is, mely a zsidóktól jut el a nemzsidókhoz, mely feljegyzés a nemzsidóktól jut el hozzátok.\n\n9 Mert íme, ez avégre íratott, hogy higgyetek abban; és ha abban hisztek, akkor ebben is hinni fogtok; és ha ebben hisztek, akkor tudni fogtok atyáitokról, és azon csodálatos munkákról is, melyeket Isten hatalma végzett közöttük.\n\n10 És azt is tudni fogjátok, hogy Jákób magjának maradéka vagytok; az első szövetség népéhez számláltattok tehát; és ha úgy lészen, hogy hisztek Krisztusban, és megkeresztelkedtek, először vízzel, majd tűzzel és a Szentlélekkel, követvén Szabadítónk példáját, aszerint, amit megparancsolt nekünk, akkor jó lesz nektek az ítélet napján. Ámen.\n\n", "morm 8": "[center][font_size=26]8. Fejezet[/font_size][/center]\n\n[i]A lámániták felkutatják és elpusztítják a nefitákat – A Mormon könyve Isten hatalma által kerül majd elő – Átok mondatik mindazokra, akik haraggal és viszállyal lihegnek az Úr munkájára – A nefita feljegyzés a gonoszság, az elkorcsosulás és a hithagyás napján kerül majd elő. Mintegy Kr.u. 400–421.[/i]\n\n1 Íme én, Moróni, befejezem atyámnak, Mormonnak a feljegyzését. Íme, csak kevés leírandó dolog van, melyet atyám parancsolt meg nekem.\n\n2 És most lőn, hogy a kumórai nagy és borzasztó csata után, íme, a déli országrészbe szökő nefitákra addig vadásztak a lámániták, míg mindet el nem pusztították.\n\n3 És atyámat is megölték, és egyedül én maradtam életben, hogy leírjam népem pusztulásának szomorú regéjét. De íme, ők már mind elmentek, én pedig eleget teszek atyám parancsának. És hogy engem is megölnek-e majd, azt nem tudom.\n\n4 Írok tehát, és elrejtem a földbe a feljegyzéseket; és hogy hova megyek, az mit sem jelent.\n\n5 Íme, atyám készítette ezt a feljegyzést, és leírta annak szándékát. És íme, én is leírnám azt, ha lenne hely a lemezeken, de nincs; és nincs ércem, mert egyedül vagyok. Atyámat és minden rokonomat csatában megölték, és nincsenek barátaim, és nincs hova mennem; és hogy meddig engedi meg az Úr, hogy éljek, azt nem tudom.\n\n6 Íme, négyszáz év múlt el a mi Urunk és Szabadítónk eljövetele óta.\n\n7 És íme, a lámániták addig vadásztak várostól városig és egyik helytől a másikig népemre, a nefitákra, míg most már nincsenek; és nagy volt az ő bukásuk; igen, nagy és döbbenetes volt népemnek, a nefitáknak pusztulása.\n\n8 És íme, az Úr keze tette ezt. És íme, a lámániták is háborúban vannak egymással; és ezen föld egész színe szüntelen körforgását mutatja a gyilkosságnak és a vérontásnak, és senki nem tudja a háború végét.\n\n9 És most íme, nem szólok többet róluk, mert a lámánitákat és a rablókat kivéve senki nincs életben már ezen föld színén.\n\n10 És senki nincs, aki ismerné az igaz Istent, Jézus tanítványainak kivételével, akik itt maradtak ezen a földön, míg oly nagy nem lett a nép gonoszsága, hogy az Úr nem engedte meg nekik, hogy a néppel maradjanak; és senki nem tudja, hogy ezen föld színén vannak-e.\n\n11 De íme, atyám és én láttuk őket, és szolgáltak nekünk.\n\n12 És aki megkapja ezt a feljegyzést, és nem kárhoztatja a benne lévő tökéletlenségek miatt, az ennél nagyobb dolgokról is tudni fog majd. Íme, én Moróni vagyok; és ha lehetne, minden dolgot tudatnék veletek.\n\n13 Íme, véget vetek beszédemnek ezen népet illetően. Mormon fia vagyok, atyám pedig Nefi leszármazottja volt.\n\n14 Én vagyok az, aki elrejti ezt a feljegyzést az Úrnak; ennek lemezei az Úr parancsolata miatt nem bírnak értékkel. Mert ő valóban azt mondja, hogy senki nem birtokolhatja őket nyerészkedés céljából; ám annak feljegyzése nagy értékkel bír; és aki napvilágra hozza majd, azt meg fogja áldani az Úr.\n\n15 Mert senkinek nem lehet hatalma napvilágra hozni azt, hacsak nem Istentől kap; mert Isten azt akarja, hogy csakis az ő dicsőségére, vagy az Úr ősi és hosszú ideig szétszórt szövetséges népének jólétére tekintő szemmel végezzék el ezt.\n\n16 És áldott az, aki napvilágra hozza majd ezt a dolgot; mert sötétségből hozatik majd elő a napvilágra, Isten szava szerint; igen, a földből hozatik elő, és ragyogni fog a sötétségben, és az emberek tudomására jut; és ez Isten hatalma által történik majd.\n\n17 És ha vannak benne hibák, azok ember hibái. De íme, mi nem tudunk hibáról; mindazonáltal Isten minden dolgot tud; aki tehát kárhoztat, az vigyázzon, mert még a pokol tüzének lesz kitéve.\n\n18 És aki azt mondja: Mutasd meg nekem, vagy odavágok – vigyázzon, mert még olyat parancsol, amit megtiltott az Úr.\n\n19 Mert íme, aki hirtelen ítél, az hirtelen is lesz megítélve; mert cselekedetei szerint lesz majd a bére; aki tehát odavág, annak majd odavág az Úr.\n\n20 Íme, mit mond a szentírás: Ne vágjon oda az ember, és ne is ítéljen; mert enyém az ítélet, mondja az Úr, és enyém a bosszú is, én fogok megfizetni.\n\n21 És aki haraggal és viszállyal liheg az Úr munkájára, valamint az Úr szövetséges népére, mely Izráel háza, és azt mondja: Elpusztítjuk az Úr munkáját, és az Úr nem fog megemlékezni a szövetségről, melyet Izráel házával kötött – az ki lesz téve annak, hogy kivágják és a tűzbe vetik.\n\n22 Mert az Úr örök céljainak tovább kell gördülnie, míg minden ígérete be nem töltetik.\n\n23 Kutassátok Ésaiás próféciáit! Íme, én nem írhatom le őket. Igen, íme azt mondom nektek, hogy az előttem eltávozott szentek, akik ezt a földet bírták, fohászkodni fognak, igen, méghozzá a porból fohászkodnak majd az Úrhoz; és ahogy él az Úr, meg fog emlékezni a velük kötött szövetségről.\n\n24 És ismeri imáikat, hogy azok testvéreikért voltak. És ismeri hitüket, mert az ő nevében hegyeket tudtak mozgatni; és az ő nevében meg tudták remegtetni a földet; és szavának hatalma által a földre tudták dönteni a börtönök falait; igen, még a tüzes kemence, vagy a vadállatok vagy a mérges kígyók sem árthattak nekik, szavának hatalma miatt.\n\n25 És íme, imáik emellett azkért voltak, akinek az Úr megengedi majd ezen dolgok előhozatalát.\n\n26 És senkinek nem szükséges azt mondania, hogy nem kerülnek elő, mert biztosan előkerülnek, mivel az Úr mondta ezt; mert majd a földből kerülnek elő, az Úr keze által, és ezt senki nem állíthatja meg; és ez majd egy olyan napon történik, amikor azt mondják, hogy megszűntek már a csodák; és úgy kerül elő, mintha a halottaiból szólna valaki.\n\n27 És egy olyan napon kerül elő, amikor a szentek vére az Úrhoz fohászkodik, a titkos összeesküvések és a sötétség cselekedetei miatt.\n\n28 Igen, olyan napon kerül elő, amikor tagadják Isten hatalmát, amikor az egyházak megromlanak és felemelkednek szívük kevélységében; igen, méghozzá egy olyan napon, amikor az egyházak vezetői és a tanítók feljebb emelkednek szívük kevélységében, olyannyira, hogy irigykedni fognak az egyházaikhoz tartozókra.\n\n29 Igen, olyan napon kerül elő, amikor tüzekről és viharokról, és füstpárákról hallanak majd idegen földeken;\n\n30 És háborúkról, és háborúk híreiről és földrengésekről is hallanak majd különböző helyeken.\n\n31 Igen, olyan napon kerül elő, amikor nagy szennyezések lesznek a föld színén; gyilkosságok lesznek, és rablás, és hazudozás, és megtévesztések, és paráznaságok és mindenféle utálatosságok; amikor sokan lesznek, akik azt mondják: Tegyétek ezt, vagy tegyétek azt, mit sem jelent, mert az Úr fenntartja majd az ilyet az utolsó napon. De jaj az ilyeneknek, mert a keserűség gubacsában és a gonoszság kötelékében vannak.\n\n32 Igen, olyan napon kerül elő, amikor olyan egyházak alakulnak, melyek azt mondják: Gyertek hozzám, és pénzetekért bűneitek meg lesznek bocsátva.\n\n33 Ó ti gonosz, elfajult és merevnyakú emberek, miért alapítottatok magatoknak nyerészkedés céljából egyházakat? Miért változtattátok meg Isten szent szavát, hogy tán kárhozatot hozzatok a lelketekre? Íme, Isten kinyilatkozatásaira tekintsetek; mert íme, azon a napon jön el annak ideje, amikor mindezen dolgoknak be kell teljesednie.\n\n34 Íme, az Úr nagy és bámulatos dolgokat mutatott meg azon eseményeket illetően, melyeknek hamarosan be kell következniük, azon a napon, amikor ezek a dolgok előkerülnek közöttetek.\n\n35 Íme, úgy beszélek hozzátok, mintha jelen lennétek, pedig nem vagytok. De íme, Jézus Krisztus megmutatott nekem titeket, és én ismerem cselekedeteiteket.\n\n36 És tudom, hogy szívetek kevélységében jártok; és néhány kivétellel senki nincs, aki ne emelkedett volna fel szíve kevélységében, ami nagyon finom öltözet viseléséhez, és irigykedéshez, és viszályokhoz, és rosszindulathoz, és üldöztetéshez és mindenféle gonoszságokhoz vezet; egyházaitok pedig, igen, szívetek kevélysége miatt mindegyik szennyezetté vált.\n\n37 Mert íme, jobban szeretitek a pénzt, és javaitokat, és cifra öltözéketeket, és egyházaitok díszeit, mint ahogyan a szegényeket és a szűkölködőket, a betegeket és a nyomorultakat szeretitek.\n\n38 Ó ti szennyezettek, ti képmutatók, ti tanítók, akik eladjátok magatokat azért, ami megmételyez, miért szennyeztétek be Isten szent egyházát? Miért szégyellitek magatokra venni Krisztus nevét? Miért nem jut eszetekbe, hogy nagyobb értékkel bír a végtelen boldogság, mint a nyomor, mely soha nem hal meg – a világ dicsérete miatt?\n\n39 Miért ékesítitek fel magatokat azzal, amiben nincs élet, és engeditek meg mégis az éheseknek, és a szűkölködőknek, és a mezíteleneknek, és a betegeknek és a nyomorultaknak, hogy úgy haladjanak el mellettetek, hogy nem veszitek észre őket?\n\n40 Igen, miért építitek fel nyerészkedés céljából titkos utálatosságaitokat, és idézitek elő, hogy az özvegyek gyászoljanak az Úr előtt, és az árvák is gyászoljanak az Úr előtt, és hogy atyáik és férjeik vére az Úrhoz fohászkodjon a földről, bosszúért a fejetekre?\n\n41 Íme, felettetek függ a bosszúállás kardja; és hamarosan eljön az idő, amikor bosszút áll rajtatok a szentek véréért, mert nem tűrheti tovább a fohászaikat.\n\n", "morm 9": "[center][font_size=26]9. Fejezet[/font_size][/center]\n\n[i]Moróni azokat szólítja fel, akik nem hisznek Krisztusban, hogy tartsanak bűnbánatot – A csodák Istenéről beszél, aki kinyilatkoztatásokat ad, és ajándékokkal, valamint jelekkel árasztja el a hithűeket – A csodák a hitetlenség miatt szűnnek meg – Jelek követik azokat, akik hisznek – Az embereket arra biztatják, hogy legyenek bölcsek és tartsák be a parancsolatokat. Mintegy Kr.u. 401–421.[/i]\n\n1 És most, azokat illetően is szólok, akik nem hisznek Krisztusban.\n\n2 Íme, hisztek-e majd meglátogatásotok napján – amikor íme, eljön az Úr, igen, méghozzá azon a nagy napon, amikor a föld fölgöngyölődik, mint egy tekercs, és a forró hőségben megolvadnak az elemek. Igen, azon a nagy napon, amikor odaállítanak titeket Isten Báránya elé – mondjátok-e majd akkor, hogy nincs Isten?\n\n3 Fogjátok-e még továbbra is tagadni a Krisztust, vagy látjátok-e majd Isten Bárányát? Azt gondoljátok, hogy ismerve saját bűnötöket vele lakhattok majd? Azt gondoljátok, hogy boldogok lehetnétek, együtt lakni ezzel a szent Lénnyel, amikor lelketeket bűnötök tudata kínozza, mivel mindig visszaéltetek a törvényeivel?\n\n4 Íme, azt mondom nektek, nyomorultabbak lennétek, ha úgy laknátok együtt egy szent és igazságos Istennel, hogy ismeritek előtte való szennyességeteket, mintha az elkárhozott lelkekkel laknátok a pokolban.\n\n5 Mert íme, amikor odajuttok, hogy látjátok mezítelenségeteket Isten előtt, és Isten dicsőségét is, valamint Jézus Krisztus szentségét, akkor az majd kiolthatatlan tűz lángját gyújtja meg rajtatok.\n\n6 Ó ti hitetlenek, forduljatok az Úrhoz; fohászkodjatok buzgón Jézus nevében az Atyához, hogy szeplőtelennek, tisztának, szépnek és fehérnek találtassatok azon a nagy és utolsó napon, mivel a Bárány vére megtisztított benneteket.\n\n7 És még ezt is nektek mondom, akik tagadjátok Isten kinyilatkoztatásait, és azt mondjátok, hogy már megszűntek ezek, hogy nincsenek kinyilatkoztatások, sem próféciák, sem gyógyítás, sem nyelveken szólás vagy nyelvek tolmácsolása;\n\n8 Íme, azt mondom nektek, hogy nem ismeri Krisztus evangéliumát az, aki tagadja ezeket a dolgokat; bizony, nem olvasta a szentírásokat; de ha igen, akkor nem érti azokat.\n\n9 Mert nem olvassuk-e azt, hogy Isten ugyanaz tegnap, ma és mindörökké, és hogy nincs benne változás, sem a változásnak árnyéka?\n\n10 És most, ha egy olyan istent képzeltetek el magatoknak, aki változik, és akiben ott van a változásnak árnyéka, akkor egy olyan istent képzeltetek el magatoknak, aki nem a csodák Istene.\n\n11 De íme, én meg fogom mutatni nektek a csodák Istenét, méghozzá Ábrahám Istenét, és Izsák Istenét, és Jákób Istenét; és ez ugyanaz az Isten, aki az egeket és a földet teremtette, és minden dolgot, ami azokon van.\n\n12 Íme, ő teremtette Ádámot, és Ádám által jött el az ember bukása. És az ember bukása miatt jött el Jézus Krisztus, méghozzá az Atya és a Fiú; és Jézus Krisztus miatt jött el az ember megváltása.\n\n13 És az ember megváltása miatt, mely Jézus Krisztus által jött el, visszavitetnek az Úr színe elé; igen, ez az, ahogyan minden ember megváltatik, mivel Krisztus halála véghezviszi a feltámadást, mely véghezvisz egy megváltást a végtelen álomból, mely álomból minden embert felébreszt majd Isten hatalma, amikor megszólal a harsona; és előjönnek, a kicsik és a nagyok is, és mindenki odaáll az ő törvényszéke elé, megváltatván és feloldozván a halál ezen örök kötelékéből, mely halál egy időleges halál.\n\n14 És akkor jön el rájuk a Szent ítélete; és akkor jön el az idő, amikor aki tisztátalan, az még mindig tisztátalan lesz; és aki igazlelkű, az még mindig igazlelkű lesz; aki boldog, az még mindig boldog lesz; és aki boldogtalan, az még mindig boldogtalan lesz.\n\n15 És most, Ó ti mind, akik egy olyan istent képzeltetek el magatoknak, aki nem képes csodákat tenni, azt kérdezem tőletek, hogy elmúltak-e ezek a dolgok, melyekről szóltam? Eljött-e már a vég? Íme, azt mondom nektek, hogy nem; és Isten nem szűnt meg a csodák Istene lenni.\n\n16 Íme, nem bámulatosak-e szemetekben azok a dolgok, melyeket Isten vitt véghez? Igen, és ki képes megérteni Isten bámulatos cselekedeteit?\n\n17 Ki nem mondja csodának azt, hogy szava által lett az ég és a föld; és szavának hatalma által teremtetett meg az ember a föld porából; és szavának hatalma által történtek csodák?\n\n18 És ki mondja azt, hogy Jézus Krisztus nem tett sok hatalmas csodát? És az apostolok keze által is sok hatalmas csoda történt.\n\n19 És ha akkor történtek csodák, akkor miért szűnt volna meg Isten a csodák Istene lenni, és lenne mégis olyan Lény, aki nem változik? És íme, azt mondom nektek, hogy ő nem változik; mert ha így tenne, akkor megszűnne Isten lenni; de ő nem szűnik meg Isten lenni, és ő igenis a csodák Istene.\n\n20 És ha megszűnik csodákat tenni az emberek gyermekei között, az azért van, mert hitetlenségbe süllyednek, és letérnek a helyes útról, és nem ismerik Istent, akiben bízniuk kellene.\n\n21 Íme, azt mondom nektek, hogy aki hisz Krisztusban, semmiben nem kételkedve, akkor az amely dolgot Krisztus nevében kér az Atyától, az megadatik neki; és ez az ígéret mindenkinek szól, egészen a föld széleiig.\n\n22 Mert íme, azt mondta Jézus Krisztus, Isten Fia, a tanítványainak, akik maradtak, igen, és minden tanítványának, a sokaság hallatára: Menjetek el az egész világba, és minden teremtménynek prédikáljátok az evangéliumot.\n\n23 És aki hisz és megkeresztelkedik, az megszabadul, de aki nem hisz, az elkárhozik;\n\n24 És ezek a jelek követik azokat, akik hisznek – ördögöket űznek ki az én nevemben; új nyelveken szólnak; kígyókat vesznek fel; és ha bármi halálos dolgot isznak, az nem árt nekik; ráteszik kezeiket a betegekre, és azok meggyógyulnak;\n\n25 És aki hisz az én nevemben, semmiben nem kételkedve, annak minden szavamat meg fogom erősíteni, egészen a föld széleiig.\n\n26 És most íme, ki szállhat hát szembe az Úr műveivel? Ki tagadhatja szavait? Ki fog felemelkedni az Úr mindenható hatalma ellen? Ki fogja megvetni az Úr műveit? Ki fogja megvetni Krisztus gyermekeit? Íme, ti, akik megvetői vagytok az Úr műveinek, mind csodálkozni fogtok és elvesztek.\n\n27 Ó, akkor hát ne vessétek meg és ne csodálkozzatok, inkább hallgassatok az Úr szavaira, és Jézus nevében kérjétek az Atyától azokat a dolgokat, amikre szükségetek van. Ne kételkedjetek, inkább higgyetek, és induljatok el, miként a régiek, és jöjjetek az Úrhoz teljes szívetekkel, és őelőtte félelemmel és reszketve munkálkodjatok saját szabadulásotokon.\n\n28 Legyetek bölcsek, próbatételetek napjaiban, vessetek le magatokról minden tisztátalanságot; ne azt kérjétek, amit vágyaitok nyelnének el, inkább azt kérjétek rendíthetetlen szilárdsággal, hogy semmilyen kísértésnek ne engedjetek, hanem az igaz és élő Istent szolgáljátok.\n\n29 Vigyázzatok, nehogy méltatlanul kereszteljenek meg benneteket; vigyázzatok, nehogy méltatlanul vegyetek Krisztus úrvacsorájából; és vigyázzatok, hogy minden dolgot érdemesen tegyetek, és Jézus Krisztus, az élő Isten Fiának nevében tegyétek ezt; és ha ezt megteszitek, és mindvégig kitartotok, akkor semmiképpen nem űznek ki benneteket.\n\n30 Íme, úgy beszélek hozzátok, mintha halottaimból szólnék; mivel tudom, hogy meglesznek nektek a szavaim.\n\n31 Ne kárhoztassatok majd fogyatékosságomért, és atyámat se az ő fogyatékosságáért, és azokat se, akik ő előtte írtak; hanem inkább adjatok hálát az Istennek, hogy kinyilvánította nektek a fogyatékosságainkat, hogy megtanuljatok bölcsebbnek lenni annál, amilyenek mi voltunk.\n\n32 És most íme, saját tudásunk szerint írtuk ezt a feljegyzést, azokkal a jelekkel, melyeket mi magunk megújított egyiptominak nevezünk, és ezeket mi adtuk tovább és változtattuk meg beszédünk módja szerint.\n\n33 És ha lemezeink elég nagyok lettek volna, akkor héberül írtunk volna; bár mi a hébert is megváltoztattuk; és ha héberül írhattunk volna, akkor íme, nem leltetek volna fogyatékosságot a feljegyzésünkben.\n\n34 Ám az Úr tudja, milyen dolgokat írtunk le, és azt is, hogy egyetlen másik nép sem ismeri a nyelvünket; és mivel egyetlen más nép sem ismeri a nyelvünket, eszközöket készített tehát annak tolmácsolására.\n\n35 És ezek a dolgok azért lettek leírva, hogy ruházatunkat megtisztíthassuk testvéreink vérétől, akik hitetlenségbe süllyedtek.\n\n36 És íme, ezek a dolgok, melyeket testvéreinket illetően kívántunk, igen, méghozzá azt, hogy visszaállíttassanak Krisztus ismeretéhez, ezek mindazon szentek imái szerint valók, akik lakták ezt a földet.\n\n37 És bár adná az Úr, Jézus Krisztus, hogy hitük szerint kapjanak választ az imáikra; és bár emlékezne Isten, az Atya az Izráel házával kötött szövetségre; és áldaná meg őket örökké, Jézus Krisztus nevébe vetett hitük által. Ámen.\n\n", "ether 1": "[center][font_size=26]Ether könyve[/font_size][/center]\n\nA járediták feljegyzése, amely arról a huszonnégy lemezről származik, amelyet Móziás király napjaiban találtak Limhi emberei.\n\n[center][font_size=26]1. Fejezet[/font_size][/center]\n\n[i]Moróni kivonatolja Ether írásait – Ether nemzedékrendje sorra vétetik – A járediták nyelve Bábel tornyánál nem zavarodott össze – Az Úr megígéri, hogy egy választott földre vezeti és nagy nemzetté teszi őket.[/i]\n\n1 És most én, Moróni, folytatom beszámolómat azokról az ősi lakosokról, akiket az Úr keze pusztított el ezen északi országrész színén.\n\n2 És beszámolómat arról a huszonnégy lemezről veszem, amelyeket Limhi emberei találtak meg, és ennek Ether könyve a neve.\n\n3 És mivel gondolom, hogy ezen feljegyzés első része, mely a világ, valamint Ádám teremtéséről szól, és beszámol arról, hogy mi történt attól az időtől fogva a nagy toronyig, és mi történt az emberek gyermekei között addig az időig, ez megvan a zsidóknál –\n\n4 Nem írom tehát le azokat a dolgokat, amik Ádám napjaitól fogva addig az időig történtek; de ezek megvannak a lemezeken; és aki megtalálja azokat, annak hatalmában áll majd az egész beszámoló megszerzése.\n\n5 De íme, én nem adok teljes beszámolót, hanem csak egy részét adom a beszámolónak; a toronytól addig, amíg el nem pusztultak.\n\n6 És ily módon adok beszámolót. Aki ezt a feljegyzést írta, az Ether volt, és ő Koriántor leszármazottja volt.\n\n7 Koriántor Morón fia volt.\n\n8 És Morón Étem fia volt.\n\n9 És Étem Áhá fia volt.\n\n10 És Áhá Séth fia volt.\n\n11 És Séth Siblon fia volt.\n\n12 És Siblon Kom fia volt.\n\n13 És Kom Koriántum fia volt.\n\n14 És Koriántum Amnigadda fia volt.\n\n15 És Amnigadda Áron fia volt.\n\n16 És Áron Hét leszármazottja volt, aki pedig Héártom fia volt.\n\n17 És Héártom Lib fia volt.\n\n18 És Lib Kis fia volt.\n\n19 És Kis Korom fia volt.\n\n20 És Korom Lévi fia volt.\n\n21 És Lévi Kim fia volt.\n\n22 És Kim Moriánton fia volt.\n\n23 És Moriánton Riplákis leszármazottja volt.\n\n24 És Riplákis Sez fia volt.\n\n25 És Sez Khéth fia volt.\n\n26 És Khéth Kom fia volt.\n\n27 És Kom Koriántum fia volt.\n\n28 És Koriántum Émer fia volt.\n\n29 És Émer Ómer fia volt.\n\n30 És Ómer Súle fia volt.\n\n31 És Súle Kib fia volt.\n\n32 És Kib Oriha fia volt, aki pedig Járed fia volt,\n\n33 Amelyik Járed a nagy toronytól jött el fivérével és kettejük családjával, valamint másokkal és azok családjával, amikor az Úr összezavarta az emberek nyelvét, és haragjában megesküdött, hogy az egész föld színén szétszórja őket; és az Úr szava szerint szét lettek szórva az emberek.\n\n34 És mivel Járed fivére nagy és hatalmas ember volt, és olyan ember, akit igen kedvelt az Úr, ezért így szólt hozzá Járed, a fivére: Fohászkodj az Úrhoz, hogy ne zavarjon össze minket annyira, hogy ne értsük meg a szavainkat.\n\n35 És lőn, hogy Járed fivére könyörgött az Úrhoz, és az Úr megkönyörült Járeden; tehát nem zavarta össze Járed nyelvét; és Járed és fivére nem zavarodtak össze.\n\n36 Majd Járed ezt mondta a fivérének: Fohászkodj ismét az Úrhoz, hogy tán fordítsa el haragját azoktól is, akik a barátaink, és ne zavarja össze a nyelvüket.\n\n37 És lőn, hogy Járed fivére fohászkodott az Úrhoz, és az Úr megkönyörült barátaikon és azok családjain is, és nem zavarodtak össze.\n\n38 És lőn, hogy Járed ismét szólt a fivéréhez, mondván: Menj és kérdezd meg az Úrtól, hogy ki fog-e űzni minket erről a földről, és ha kiűz minket erről a földről, akkor fohászkodj hozzá, és kérdezd meg, hogy hová menjünk. És ki tudja, tán egy olyan földre visz el minket az Úr, mely minden másnál kiválóbb a földön? És ha így lészen, akkor legyünk hűségesek az Úrhoz, hogy örökségül kaphassuk azt.\n\n39 És lőn, hogy Járed fivére fohászkodott az Úrhoz, ahogyan azt Járed szája megmondta vala.\n\n40 És lőn, hogy az Úr meghallgatta Járed fivérét, és megkönyörült rajta, és így szólt hozzá:\n\n41 Menj és szedd össze mind a nyájaidat, hímeket és nőstényeket is, minden fajtából; és a föld magját is, minden fajtából; és a családjaidat; és Járedet, fivéredet, és az ő családját is; barátaidat és az ő családjaikat is, és Járed barátait és az ő családjaikat.\n\n42 És amikor ezt megtetted, menj le élükön az észak felé eső völgybe. És ott találkozni fogok veled, és előtted megyek majd egy olyan földre, mely kiválóbb a föld minden földjénél.\n\n43 És ott megáldalak téged és magodat, és magamnak nevelek fel egy nagy nemzetet magodból, valamint fivéred magjából, és azokból akik veletek mennek. És az egész föld színén nem lesz nagyobb annál a nemzetnél, amit magodból nevelek. És így teszek veled, mivel ilyen sokáig fohászkodtál hozzám.\n\n", "ether 2": "[center][font_size=26]2. Fejezet[/font_size][/center]\n\n[i]A járediták felkészülnek utazásukra a megígért földre – Az egy választott föld, melyen az embereknek Krisztust kell szolgálniuk, vagy elsodorják őket – Az Úr három órán keresztül beszélget Járed fivérével – A járediták bárkákat építenek – Az Úr arra kéri Járed fivérét, javalljon valamit, a bárkák mi módon legyenek megvilágítva.[/i]\n\n1 És lőn, hogy Járed és fivére, valamint családjaik, és Járed barátai is, és az ő családjaik, lementek az észak felé lévő völgybe, (és a völgy neve Nimród volt, a hatalmas vadászról nevezték el) nyájaikkal, melyeket addigra összegyűjtöttek, hímeket és nőstényeket, minden fajtából.\n\n2 És csapdákat is állítottak, és fogtak a lég madaraiból; és egy edényt is készítettek, melyben a vizek halait vitték magukkal.\n\n3 És dezeretet is vittek magukkal, ami lefordítva méhet jelent; és így méhkaptárakat is vittek magukkal, és mindenféle dolgokat azok közül, amik ott voltak azon föld színén, minden fajtájú magot is.\n\n4 És lőn, hogy amikor leértek Nimród völgyébe, az Úr lejött és beszélt Járed fivérével; és felhőben volt, és Járed fivére nem látta őt.\n\n5 És lőn, hogy az Úr megparancsolta nekik, hogy menjenek el a vadonba, igen, abba a szegletbe, ahol ember még sohasem járt. És lőn, hogy az Úr előttük ment, és beszélt velük, amint egy felhőben állt, és útmutatásokat adott nekik arra vonatkozóan, hogy merre menjenek.\n\n6 És lőn, hogy a vadonban mentek, majd bárkákat építettek, melyekben átkeltek a sok vízen, és szüntelenül az Úr keze irányította őket.\n\n7 És az Úr nem engedte meg, hogy megálljanak a tengernél a vadonban, hanem azt akarta, hogy jöjjenek el, egészen a megígért földig, mely kiválóbb volt minden más földnél, és amit az Úristen egy igazlelkű nép számára őrzött meg.\n\n8 És haragjában megesküdött Járed fivérének, hogy akik ezt a megígért földet birtokolják, azoknak attól az időtől kezdve mindörökké őt, az igaz és egyetlen Istent kell szolgálniuk, vagy elsodortatnak, amint haragjának teljessége utoléri őket.\n\n9 És most, láthatjuk Isten rendeléseit ezen földet illetően, hogy ez egy megígért föld; és amely nemzet birtokolja, annak Istent kell szolgálnia, vagy elsodortatik, amint haragjának teljessége utoléri őket. És haragjának teljessége akkor éri utol őket, amikor megérnek a gonoszságban.\n\n10 Mert íme, ez egy olyan föld, mely kiválóbb minden más földnél; aki tehát birtokolja, annak Istent kell szolgálnia, vagy elsodortatik; mert ez Isten örök rendelése. És amíg nem lesz teljes a gonoszság e föld gyermekei között, addig nem sodorják el őket.\n\n11 És ez hozzátok jut el, Ó ti nemzsidók, hogy ismerhessétek Isten rendeléseit – hogy bűnbánatot tartsatok, és ne folytassátok gonoszságaitokat azok teljességéig, és ne hozzátok magatokra ezáltal Isten haragjának teljességét, ahogyan ezt mindezidáig ezen föld lakói tették.\n\n12 Íme, ez egy kiváló föld, és amely nemzet ezt birtokolja, az mentes lesz a rabságtól és a fogságtól, és minden más nemzettől az ég alatt, ha ezen föld Istenét szolgálják, aki Jézus Krisztus, akit kinyilvánítottak az általunk leírt dolgok.\n\n13 És most folytatom feljegyzésemet; mert íme, lőn, hogy az Úr elvitte Járedet és fivérét, méghozzá ahhoz a nagy tengerhez, mely a földeket elválasztja. És amikor odaértek a tengerhez, felverték sátraikat, és Moriánkumernek nevezték el a hely nevét; és sátrakban laktak, és négy éven át sátrakban laktak a tengerparton.\n\n14 És lőn, hogy a negyedik év végén az Úr ismét eljött Járed fivéréhez, és felhőben állt, és beszélt vele. És három órán keresztül beszélt az Úr Járed fivérével, és megfenyítette őt, mivel nem emlékezett rá hogy szólítsa az Úr nevét.\n\n15 És Járed fivére megbánta az általa elkövetett gonosz dolgot, és az Úr nevét szólította testvéreiért, akik vele voltak. És az Úr azt mondta neki: Megbocsátom neked és testvéreidnek bűneiteket; de többé ne kövessetek el bűnt, mert emlékezzetek rá, hogy Lelkem nem bajlódik mindig az emberrel; ha tehát bűnt követtek el és teljesen megértek, akkor kivágattok az Úr színe elől. És ezek a gondolataim ezen földet illetően, melyet örökségül adok nektek; mert olyan föld lesz ez, mely kiválóbb minden más földnél.\n\n16 És az Úr azt mondta: Lássatok munkához, és építsetek bárkákat, azon bárkák módján, melyeket idáig is építettetek. És lőn, hogy Járed fivére munkához látott, és a testvérei is, és bárkákat építettek, azok módján, melyeket azelőtt építettek, az Úr utasításai szerint. És ezek kicsik voltak és könnyűek a vízen, hasonlóan a vízen lévő madár könnyűségéhez.\n\n17 És oly módon voltak megépítve, hogy rendkívül szorosak voltak, hogy edényként tartották volna a vizet; és aljuk szoros volt, mint egy edény; és oldalaik szorosak voltak, mint egy edény; és végeik csúcsosak voltak; és tetejük szoros volt, mint egy edény; és hosszuk egy fa hossza volt; és ajtajuk, amikor be volt zárva, szoros volt, mint egy edény.\n\n18 És lőn, hogy Járed fivére fohászkodott az Úrhoz, mondván: Ó, Uram, elvégeztem a munkát, amit megparancsoltál nekem, és elkészítettem a bárkákat, ahogy arra utasítottál.\n\n19 És íme, Ó Uram, nincs bennük világosság; hová kormányozzunk tehát? És el is fogunk pusztulni, mert nem tudunk bennük lélegezni, csak a bennük lévő levegő van; el fogunk tehát pusztulni.\n\n20 És az Úr azt mondta Járed fivérének: Íme, készíts lukat a tetején és az alján is; és amikor kevés a levegő, takarjátok ki a lukat és engedjetek be levegőt. És ha úgy lészen, hogy bejön rátok a víz, akkor íme, fedjétek be a lukat, hogy el ne pusztuljatok a beáradó vízben.\n\n21 És lőn, hogy Járed fivére így tett, aszerint, ahogy azt az Úr megparancsolta.\n\n22 És ismét fohászkodott az Úrhoz, mondván: Ó, Uram, íme, úgy tettem, ahogy azt megparancsoltad nekem; és elkészítettem népemnek a bárkákat, és íme, nincs bennük világosság. Íme, Ó Uram, hagynád, hogy sötétségben szeljük át ezt a nagy vizet?\n\n23 És az Úr azt kérdezte Járed fivérétől: Mit szeretnél, mit tegyek, hogy legyen világosságotok a bárkáitokban? Mert íme, ablakaitok nem lehetnek, mert darabokra törnének; tüzet sem vihettek magatokkal, mert tűz fényénél nem mehettek.\n\n24 Mert íme, olyanok lesztek, mint a bálna a tenger közepén; mert hullámhegyek csapódnak majd rátok. Mindazonáltal ismét fel foglak hozni benneteket a tenger mélyéről; mert az én számból erednek a szelek, és az esőt és az áradást is én küldöm.\n\n25 És íme, felkészítelek titeket ezekre a dolgokra; mert csak úgy tudjátok átszelni ezt a nagy mélységet, ha én felkészítelek benneteket a tenger hullámaira, az elmenő szelekre és az eljövendő áradásokra. Mit szeretnél tehát, mit készítsek nektek, hogy lehessen világosságotok, amikor elnyel a tenger mélysége?\n\n", "ether 3": "[center][font_size=26]3. Fejezet[/font_size][/center]\n\n[i]Járed fivére látja az Úr ujját, amint az Úr megérinti a tizenhat követ – Krisztus megmutatja lélektestét Járed fivérének – Akik tökéletes tudással rendelkeznek, azokat nem lehet kívül tartani a fátyolon – Fordító eszközök biztosíttatnak a járedita feljegyzés napvilágra hozatalához.[/i]\n\n1 És lőn, hogy Járed fivére (most, az elkészített bárkák száma nyolc volt) felment arra a hegyre, amelyet rendkívüli magassága miatt Sélem hegynek neveztek, és egy sziklából kiolvasztott tizenhat kis követ; és ezek fehérek és tiszták voltak, mint az áttetsző üveg; és kezeiben felvitte őket a hegy tetejére, és ismét fohászkodott az Úrhoz, mondván:\n\n2 Ó, Uram, azt mondtad, hogy el fog minket borítani az ár. Most íme, Ó Uram, ne haragudj szolgádra, gyengesége miatt teelőtted; mert tudjuk, hogy te szent vagy és a mennyekben lakozol, és hogy mi érdemtelenek vagyunk teelőtted; a bukás miatt természetünk gonosz lett és az is maradt; mindazonáltal, Ó Uram, parancsot adtál nekünk, hogy téged szólítsunk, hogy tőled kaphassunk a kívánságaink szerint.\n\n3 Íme, Ó Uram, lesújtottál ránk a gonoszságunk miatt, és elhajtottál minket, és a vadonban voltunk ily sok éven át; mindazonáltal irgalmas voltál hozzánk. Ó, Uram, tekints reám szánalommal, és fordítsd el haragodat ettől a néptől, népedtől, és ne engedd, hogy sötétségben szeljék át ezt a dühöngő mélységet; hanem lásd ezeket a dolgokat, melyeket a sziklából olvasztottam ki.\n\n4 És én tudom, Ó Uram, hogy te minden hatalmat birtokolsz, és amit akarsz, mindent megtehetsz az ember javára; érintsd meg hát ezeket a köveket, Ó Uram, ujjaddal, és készítsd őket elő arra, hogy ragyogjanak a sötétben; és ragyogni fognak majd nekünk a bárkákban, melyeket készítettünk, hogy legyen világosságunk, míg a tengert átszeljük.\n\n5 Íme, Ó Uram, te megteheted ezt. Tudjuk, hogy képes vagy oly nagy hatalom megmutatására, melyet lekicsinyel az ember értelme.\n\n6 És lőn, hogy miután Járed fivére kimondta ezeket a szavakat, íme, az Úr kinyújtotta kezét és ujjával egyenként megérintette a köveket. És a fátyol elvétetett Járed fivérének szemeiről, és látta az Úr ujját; és az olyan volt, mint egy húsból és vérből való ember ujja; és Járed fivére leborult az Úr előtt, mert lesújtott rá a félelem.\n\n7 És az Úr látta, hogy Járed fivére leborult a földre; és így szólt hozzá az Úr: Kelj fel, miért borultál le?\n\n8 És ő azt mondta az Úrnak: Láttam az Úr ujját, és féltem, hogy lesújt rám; mert nem tudtam, hogy az Úr húsból és vérből van.\n\n9 És az Úr azt mondta neki: Hited miatt láttad, hogy húsból és vérből való testet fogok magamra venni; és ember még nem jött elém olyan rendkívüli hittel, mint te; mert ha nem így lett volna, akkor nem láthattad volna az ujjamat. Láttál ennél többet is?\n\n10 És ő azt felelte: Nem. Uram, mutasd meg magad nekem.\n\n11 És az Úr azt kérdezte tőle: Hiszed-e majd a szavakat, melyeket mondani fogok?\n\n12 És ő így felelt: Igen, Uram, tudom, hogy te az igazságot mondod, mert az igazság Istene vagy, és nem hazudhatsz.\n\n13 És miután e szavakat kimondta, íme, az Úr megmutatta magát neki, és így szólt: Mivel tudod ezeket a dolgokat, megváltattál a bukástól; visszahozattál tehát színem elé; ezért megmutatom magam neked.\n\n14 Íme, én vagyok az, aki a világ megalapítása óta arra lettem felkészítve, hogy népemet megváltsam. Íme, én Jézus Krisztus vagyok. Én vagyok az Atya és a Fiú. Énbennem van élete az egész emberiségnek, méghozzá örökkévaló, mindazoknak, akik hisznek a nevemben; és ők fiaimmá és leányaimmá lesznek.\n\n15 És még soha nem mutattam meg magam az embernek, akit teremtettem, mert soha nem hitt bennem ember úgy, mint te. Látod, hogy a saját képmásomra teremtettelek? Igen, méghozzá minden ember a kezdetben saját képmásomra teremtetett.\n\n16 Íme, ez a test, amit most látsz, lelkemnek a teste; és lelkem testének mintájára teremtettem az embert; és ahogy neked látszom a lélekben, úgy jelenek majd meg népemnek a testben.\n\n17 És most én, Moróni, amint azt megmondtam, nem tudok teljes beszámolót készíteni a leírt dolgokról, ezért elegendő annyit mondanom, hogy Jézus megmutatta magát lélekben ennek az embernek, méghozzá ugyanolyan módon és azon test hasonlatosságában, amelyben a nefitáknak is megmutatta magát.\n\n18 És szolgált neki, ahogyan a nefitáknak is szolgált; és mindezt azért, hogy ez az ember tudhassa, hogy ő Isten, mivel oly sok nagyszerű művet mutatott meg neki az Úr.\n\n19 És ezt az embert, tudása miatt, már nem lehetett visszatartani attól, hogy a fátyol mögé lásson; és látta Jézus ujját, melyet meglátván félve borult le; mert tudta, hogy az Úr ujja az; és már nem hite volt, hanem tudta, semmiben nem kételkedve.\n\n20 Istennek ilyen tökéletes ismerete után tehát már nem lehetett kívül tartani a fátyolon; látta tehát Jézust, és ő szolgált neki.\n\n21 És lőn, hogy az Úr így szólt Járed fivéréhez: Íme, mindaddig ne engedd, hogy ezek a dolgok, melyeket láttál és hallottál, eljussanak a világhoz, amíg el nem jön annak ideje, hogy megdicsőítem nevemet a testben; őrizd tehát kincsként azokat a dolgokat, melyeket láttál és hallottál, és egy embernek se mutasd meg.\n\n22 És íme, amikor majd hozzám jössz, írd le és pecsételd le azokat, hogy senki ne fordíthassa le őket; mert olyan nyelven írod majd ezeket, melyet nem tudnak elolvasni.\n\n23 És íme, neked adom ezt a két követ, és ezeket is pecsételd le, az általad leírt dolgokkal együtt.\n\n24 Mert íme, a nyelvet, melyen írsz, én összezavartam; ezért a szerintem megfelelő időben e kövekkel majd felnagyíttatom az emberek szemei előtt azokat a dolgokat, melyeket le fogsz írni.\n\n25 És miután az Úr elmondta ezeket a szavakat, megmutatta Járed fivérének a föld minden lakóját, akik addig voltak, és azokat is, akik majd lesznek, egészen a föld széleiig; és nem tartotta vissza őket a tekintete elől.\n\n26 Mert már azelőtt megmondta neki, hogy ha hiszi, hogy ő minden dolgot megmutathat neki – akkor az meg is lesz neki mutatva, az Úr tehát semmit nem tarthatott tőle vissza, mert ő tudta, hogy az Úr minden dolgot megmutathat neki.\n\n27 És az Úr így szólt hozzá: Írd le ezeket a dolgokat, és pecsételd le; és a szerintem megfelelő időben majd megmutatom őket az emberek gyermekeinek.\n\n28 És lőn, hogy az Úr megparancsolta neki, hogy pecsételje le azt a két követ, melyet megkapott, és ne mutassa meg őket addig, amíg az Úr meg nem mutatja ezeket az emberek gyermekeinek.\n\n", "ether 4": "[center][font_size=26]4. Fejezet[/font_size][/center]\n\n[i]Az Úr megparancsolja Moróninak, hogy pecsételje le Járed fivérének írásait – Addig nem lesznek kinyilatkoztatva, míg olyan hitük nem lesz az embereknek, mint Járed fivérének – Krisztus megparancsolja az embereknek, hogy higgyenek az ő és tanítványai szavaiban – Megparancsolja az embereknek, hogy tartsanak bűnbánatot, higgyenek az evangéliumban és legyenek megszabadítva.[/i]\n\n1 És az Úr megparancsolta Járed fivérének, hogy menjen le a hegyről, az Úr színe elől, és írja le az általa látott dolgokat; és megtiltotta, hogy ezek azelőtt jussanak el az emberek gyermekeihez, hogy ő felemeltetne a kereszten; és ezen okból őrizte meg őket Móziás király, hogy addig ne jussanak el a világhoz, míg Krisztus meg nem mutatja magát a népének.\n\n2 És miután Krisztus valóban megmutatta magát a népének, megparancsolta, hogy nyilvánítsák ki ezeket.\n\n3 És most, ezt követően, mind hitetlenségbe süllyedtek, és senki nincs már, csak a lámániták, ők pedig elutasították Krisztus evangéliumát; ezért azt a parancsot kaptam, hogy ismét rejtsem el őket a földbe.\n\n4 Íme, én pontosan azokat a dolgokat írtam le ezekre a lemezekre, melyeket Járed fivére látott; és soha nem nyilváníttattak ki nagyobb dolgok azoknál, amik Járed fivérének lettek kinyilvánítva.\n\n5 Az Úr tehát megparancsolta nekem, hogy írjam le ezeket; és én leírtam őket. És megparancsolta nekem, hogy pecsételjem le őket; és azt is megparancsolta nekem, hogy azok fordító eszközeit is pecsételjem le; lepecsételtem tehát a fordító eszközöket, az Úr parancsolata szerint.\n\n6 Mert az Úr azt mondta nekem: Addig a napig nem juthatnak el a nemzsidókhoz, míg meg nem bánják a gonoszságaikat és tisztává nem válnak az Úr előtt.\n\n7 És azon a napon, mondja az Úr, amikor olyan hitet gyakorolnak majd bennem, mint Járed fivére, és így megszenteltetnek bennem, akkor majd kinyilvánítom nekik azokat a dolgokat, melyeket Járed fivére látott, méghozzá minden kinyilatkoztatásomat feltárom előttük, mondja Jézus Krisztus, Isten Fia, az egek és a föld Atyja, és minden dologé, amely azokban van.\n\n8 És aki vitatkozni fog az Úr szavával, átkozott legyen az; és aki megtagadja ezeket a dolgokat, átkozott legyen az; mert nekik nem fogok nagyobb dolgokat mutatni, mondja Jézus Krisztus, mert én vagyok az, aki szól.\n\n9 És parancsomra megnyílnak és bezárulnak az egek; és szavamra megrendül a föld; és parancsomra eltűnnek annak lakosai, méghozzá tűz által.\n\n10 És aki nem hisz az én szavaimban, az tanítványaimnak sem hisz; és ítéljétek meg, hogy nem én szólok-e; mert az utolsó napon tudni fogjátok, hogy én szólok.\n\n11 De aki hiszi ezeket a dolgokat, melyeket mondtam, azokat Lelkem megnyilvánulásaival látogatom majd meg, és ők tudni fogják és bizonyságot tesznek. Mert Lelkem miatt tudni fogják, hogy ezek a dolgok igazak; mert arra ösztönzik az embereket, hogy jót cselekedjenek.\n\n12 És amely dolog arra ösztönzi az embereket, hogy jót cselekedjenek, az tőlem való; mert senkitől nem származik jó, hacsaknem tőlem. Én vagyok az, aki minden jóhoz elvezeti az embereket; aki nem hisz majd a szavaimban, az bennem sem fog hinni – hogy én vagyok; és aki nem hisz majd bennem, az Atyában sem fog hinni, aki elküldött. Mert íme, én vagyok az Atya, én vagyok a világ világossága, és élete és igazsága.\n\n13 Jöjjetek hozzám, Ó ti nemzsidók, és én megmutatom nektek a nagyobb dolgokat, annak ismeretét, ami most rejtve van a hitetlenség miatt.\n\n14 Jöjjetek hozzám, Ó ti, Izráel háza, és kinyilváníttatik nektek, mily nagy dolgokat őriz számotokra az Atya a világ megalapítása óta; és ez a hitetlenség miatt még nem jött el hozzátok.\n\n15 Íme, amikor letépitek majd a hitetlenségnek ezen fátylát, mely gonoszságotok rettenetes állapotában marasztal benneteket, és szívetek keménységét, és elmétek vakságát, akkor majd a nagyszerű és bámulatos dolgok, melyek a világ alapítása óta rejtve voltak előttetek – igen, amikor nevemben szólítjátok majd az Atyát, megtört szívvel és töredelmes lélekkel, akkor tudjátok majd meg, Ó Izráel háza, hogy az Atya emlékezett az atyáitokkal kötött szövetségre.\n\n16 És akkor majd minden ember szeme elé tárulnak kinyilatkoztatásaim, amelyeket szolgámmal, Jánossal leírattam. Emlékezzetek, hogy amikor látjátok ezeket a dolgokat, tudjátok, hogy elérkezett az idő, amikor valóságos tettekben ki lesznek nyilvánítva.\n\n17 Amikor tehát megkapjátok ezt a feljegyzést, tudhatjátok, hogy szerte, azon egész föld színén elkezdődött az Atya munkája.\n\n18 Tartsatok hát bűnbánatot, mind ti földnek szélei, és jöjjetek hozzám, és higgyetek evangéliumomban, és keresztelkedjetek meg az én nevemben; mert aki hisz és megkeresztelkedik, az megszabadul; de aki nem hisz, az elkárhozik; és jelek követik azokat, akik hisznek az én nevemben.\n\n19 És áldott az, aki hűségesnek találtatik nevemhez az utolsó napon, mert felemeltetik, hogy abban a királyságban lakjon, mely a világ megalapítása óta neki lett elkészítve. És íme, én vagyok az, aki ezt elmondta. Ámen.\n\n", "ether 5": "[center][font_size=26]5. Fejezet[/font_size][/center]\n\n[i]Három tanú és maga a mű áll majd tanúbizonyságként a Mormon könyve igazáról.[/i]\n\n1 És most én, Moróni, emlékezetem szerint leírtam a nekem megparancsolt szavakat; és elmondtam neked, hogy mely dolgokat pecsételtem le; ne érintsd tehát ezeket annak céljából, hogy lefordítsd; mert ez a dolog megtiltatott neked, kivéve majd akkor, amikor Isten bölcsessége azt kívánja.\n\n2 És íme, kiváltságodban állhat a lemezek megmutatása azoknak, akik ezen mű előhozatalában segíteni fognak.\n\n3 És három embernek mutatja majd meg őket Isten hatalma; biztosan tudni fogják tehát, hogy ezek a dolgok igazak.\n\n4 És három tanú ajka erősíti meg ezeket a dolgokat; és a három tanúbizonysága, valamint ez a mű, melyben Isten hatalma és az ő szava tárul fel, melyekről bizonyságot tesz az Atya, és a Fiú és a Szentlélek – és mindez tanúbizonyságként áll majd a világ ellen az utolsó napon.\n\n5 És ha úgy lészen, hogy bűnbánatot tartanak és Jézus nevében az Atyához jönnek, akkor befogadják őket Isten királyságába.\n\n6 És most, ítéljétek meg ti, hogy tán nincs-e felhatalmazásom ezekre a dolgokra; mert amikor majd láttok, és Isten előtt állunk az utolsó napon, akkor tudni fogjátok, hogy van felhatalmazásom. Ámen.\n\n", "ether 6": "[center][font_size=26]6. Fejezet[/font_size][/center]\n\n[i]A járedita bárkákat a megígért föld felé hajtják a szelek – A nép dicsőíti az Urat jóságáért – Orihát nevezik ki királynak maguk felett – Járed és fivére meghalnak.[/i]\n\n1 És most én, Moróni, tovább folytatom a feljegyzés elmondását Járedről és az ő fivéréről.\n\n2 Mert lőn, hogy miután az Úr elkészítette a köveket, amelyeket Járed fivére a hegyre felvitt, Járed fivére lejött a hegyről, és a köveket berakta az elkészített bárkákba, mindegyik végébe egyet, és íme, azok világosságot adtak a bárkáknak.\n\n3 És így az Úr előidézte, hogy a kövek világítsanak a sötétségben, és világosságot adjanak férfiaknak, asszonyoknak és gyermekeknek, hogy ne kelljen sötétben átkelniük a nagy vizeken.\n\n4 És lőn, hogy miután mindenféle élelmet elkészítettek, hogy ezáltal gondoskodjanak magukról a vízen, és élelmet a nyájaiknak és a csordáiknak, és amilyen vadat vagy állatot vagy madarat csak magukkal visznek – és lőn, hogy miután mindezen dolgokat megtették, beszálltak a bárkáikba vagyis hajóikba, és nekivágtak a tengernek, az Úrra, Istenükre bízva magukat.\n\n5 És lőn, hogy az Úristen előidézte, hogy dühöngő szelek fújjanak a vizek színén, a megígért föld felé; és így hánykolódtak a tenger hullámain a szél előtt.\n\n6 És lőn, hogy sok alkalommal eltemette őket a tenger mélye, a rájuk törő hullámhegyek miatt, valamint a hatalmas és borzalmas viharok miatt, melyeket a szél hevessége okozott.\n\n7 És lőn, hogy amikor eltemette őket a mélység, akkor nem volt olyan víz, mely árthatott volna nekik, mivel bárkáik olyan szorosak voltak, mint egy edény, és olyan szorosak, mint Noé bárkája; amikor tehát körülvette őket a sok víz, az Úrhoz fohászkodtak, és ő ismét felhozta őket a vizek tetejére.\n\n8 És lőn, hogy amíg a tengeren voltak, a szél sohasem szűnt meg a megígért föld irányába fújni; és így hajtotta őket előre a szél.\n\n9 És dicséreteket énekeltek az Úrnak; igen, Járed fivére dicséreteket énekelt az Úrnak, és egész álló nap köszönetet mondott és dicsérte az Urat; és amikor eljött az éj, nem szűntek meg dicsérni az Urat.\n\n10 És így haladtak előre; és a tenger egyetlen szörnyetege sem törhette össze őket, és egyetlen bálna sem tudta tönkretenni őket; és szüntelenül volt világosságuk, akár a víz felett, akár a víz alatt voltak.\n\n11 És így haladtak előre a vízen háromszáznegyvennégy napon keresztül.\n\n12 És partra értek a megígért földön. És amikor a megígért föld partjaira tették lábukat, leborultak a föld színén, és megalázkodtak az Úr előtt, és örömkönnyeket hullattak az Úr előtt, az ő gyengéd irgalmasságának sokasága miatt felettük.\n\n13 És lőn, hogy előrementek azon föld színén, és művelni kezdték a földet.\n\n14 És Járednek négy fia volt; és őket Jákomnak, és Gilgának, és Máhának és Orihának hívták.\n\n15 És Járed fivére is nemzett fiakat és leányokat.\n\n16 És Járednek és fivérének a barátai mintegy huszonkét lelket számláltak; és ők is nemzettek fiakat és leányokat, mielőtt még a megígért földre jöttek volna; és így kezdtek sokan lenni.\n\n17 És arra tanították őket, hogy alázattal járjanak az Úr előtt; és a magasságból is tanították őket.\n\n18 És lőn, hogy kezdtek szétszóródni a föld színén, és sokasodni és művelni a földet; és megerősödtek azon a földön.\n\n19 És Járed fivére kezdett öreg lenni, és látta, hogy hamarosan sírba kell szállnia; azt mondta tehát Járednek: Gyűjtsük össze népünket, hogy megszámlálhassuk őket, hogy megtudhassuk, mit kívánnak tőlünk, mielőtt sírjainkba szállunk.\n\n20 És ennek megfelelően össze is gyűjtötték a népet. Most, Járed fivére fiainak és leányainak száma huszonkét lélek volt; Járed fiainak és leányainak a száma pedig tizenkettő, mivel neki négy fia volt.\n\n21 És lőn, hogy megszámlálták népüket; és miután megszámlálták őket, megkérdezték tőlük, hogy milyen dolgokat szeretnének, mit tegyenek meg, mielőtt sírjaikba szállnának.\n\n22 És lőn, hogy a nép azt kívánta, hogy egyik fiúkat kenjék fel, hogy király legyen felettük.\n\n23 És most íme, ez gyötrelmes volt nekik. És Járed fivére így szólt hozzájuk: Ez a dolog biztosan fogságba vezet.\n\n24 Járed azonban ezt mondta fivérének: Engedd meg nekik, hogy lehessen királyuk! És így azt mondta nekik: Válasszatok királyt a fiaink közül, méghozzá azt, akit akartok!\n\n25 És lőn, hogy választottak, méghozzá Járed fivérének az elsőszülöttjét; és az ő neve Pagág volt. És lőn, hogy ő visszautasította őket, és nem volt hajlandó arra, hogy királyuk legyen. És a nép azt akarta, hogy atyja kényszerítse őt, de atyja nem volt hajlandó erre; és megparancsolta nekik, hogy senkit ne kényszerítsenek arra, hogy a királyuk legyen.\n\n26 És lőn, hogy Pagágnak mindegyik fivérét választották, és azok nem voltak hajlandók.\n\n27 És lőn, hogy Járed fiai sem voltak hajlandók, méghozzá mind, kivéve egyet; és Orihát kenték fel, hogy király legyen a nép fölött.\n\n28 És ő uralkodni kezdett, és a nép gyarapodni kezdett; és rendkívül gazdagok lettek.\n\n29 És lőn, hogy Járed meghalt, és a fivére is.\n\n30 És lőn, hogy Oriha alázatosan járt az Úr előtt, és emlékezett arra, hogy mily nagy dolgokat tett atyjáért az Úr, és azt is megtanította népének, hogy mily nagy dolgokat tett atyáikért az Úr.\n\n", "ether 7": "[center][font_size=26]7. Fejezet[/font_size][/center]\n\n[i]Oriha igazlelkűségben uralkodik – Jogbitorlás és viszálykodás közepette állítják fel Súle és Kohór egymással vetekedő királyságát – A próféták elítélik az emberek gonoszságát és bálványimádását, akik ezt követően bűnbánatot tartanak.[/i]\n\n1 És lőn, hogy Oriha élete minden napján, mely napból rendkívül sok volt, igazlelkűségben tartott ítéletet az országban.\n\n2 És nemzett fiakat és leányokat; igen, harmincegyet nemzett, akik közül huszonhárom volt fiú.\n\n3 És lőn, hogy öreg korában pedig Kibet nemzette. És lőn, hogy a helyében Kib uralkodott; és Kib nemzette Korihórt.\n\n4 És amikor Korihór harminckét éves volt, fellázadt atyja ellen, és elment és Nehór földjén lakott; és nemzett fiakat és leányokat, és ők rendkívül szépek lettek; Korihór tehát sok embert magához vonzott.\n\n5 És miután összegyűjtött egy sereget, feljött Morón földjére, ahol a király lakott, és fogságba ejtette őt, mely beteljesítette azt, amit Járed fivére mondott, hogy fogságba fogják vinni őket.\n\n6 Most Morón földje, ahol a király lakott, közel volt ahhoz a földhöz, amelyet a nefiták Pusztaság földjének neveztek.\n\n7 És lőn, hogy Kib, népével együtt fiának, Korihórnak a fogságában élt egészen addig, míg rendkívül öreg nem lett; mindazonáltal Kib öreg korában – míg fogságban volt – nemzette Súlét.\n\n8 És lőn, hogy Súle haragudott a fivérére; és Súle megerősödött és hatalmassá nőtt emberi erő tekintetében; és ítélőképessége is hatalmas volt.\n\n9 Elment tehát az Efraim dombhoz, és ércet olvasztott ki a sziklából, és acélból kardot készített azoknak, akiket ezt megelőzően magához vonzott; és miután kardokkal felfegyverezte őket, visszatért Nehór városához, és megütközött fivérével, Korihórral, és ezáltal megszerezte a királyságot, és visszaadta azt atyjának, Kibnek.\n\n10 És most ezen dolog miatt, melyet Súle tett, atyja reá ruházta a királyságot; elkezdett tehát atyja helyén uralkodni.\n\n11 És lőn, hogy igazlelkűségben tartott ítéletet; és azon föld színén mindenhova kiterjesztette a királyságát, mert rendkívül megszaporodott a nép.\n\n12 És lőn, hogy Súle is sok fiút és leányt nemzett.\n\n13 És Korihór megbánta az általa elkövetett sok gonoszságot; Súle tehát hatalmat adott neki a királyságában.\n\n14 És lőn, hogy Korihórnak sok fia és leánya volt. És volt Korihór fiai között egy, akinek Noé volt a neve.\n\n15 És lőn, hogy Noé fellázadt Súle, a király ellen, valamint atyja, Korihór ellen, és maga után vonta fivérét, Kohórt, és annak minden fivérét és még sok embert.\n\n16 És megütközött Súléval, a királlyal, melynek során megszerezte első örökségük földjét; és király lett az országnak azon része felett.\n\n17 És lőn, hogy újra megütközött Súléval, a királlyal; és fogta Súlét, a királyt, és fogságba hurcolta Morónba.\n\n18 És lőn, hogy amikor már azon volt, hogy kivégeztesse, Súle fiai éjszaka belopóztak Noé házába, megölték őt, és betörték a börtön ajtaját, és kihozták atyjukat, és trónjára helyezték őt a saját királyságában.\n\n19 Noénak fia építette tehát fel helyette a királyságot; mindazonáltal Súle király felett nem szereztek több hatalmat, és a Súle uralkodása alatt élő nép rendkívüli módon boldogult és megerősödött.\n\n20 És az országot megosztották és lett két királyság: Súle királysága, és Kohórnak, Noé fiának a királysága.\n\n21 És Kohór, Noé fia, harcba vitte népét Súle ellen, melynek során Súle megverte őket, Kohórt pedig megölte.\n\n22 És most Kohórnak volt egy Nimród nevű fia; és Nimród átadta Kohór királyságát Súlénak, és kegyet talált Súle szemei előtt; Súle tehát nagy kegyekben részesítette őt, és ő kívánságai szerint cselekedett Súle királyságában.\n\n23 És Súle uralkodása alatt is jöttek olyan próféták a nép közé, akiket az Úr küldött, és megjövendölték, hogy a nép gonoszsága és bálványimádása átkot hoz az országra, és ha nem tartanak bűnbánatot, akkor el fognak pusztulni.\n\n24 És lőn, hogy a nép szidalmazta a prófétákat, és csúfolta őket. És lőn, hogy Súle király ítéletet tartott azok felett, akik a prófétákat szidalmazták.\n\n25 És az egész országra vonatkozóan hozott egy olyan törvényt, mely hatalmat adott a prófétáknak arra, hogy oda menjenek, ahova csak akarnak; és így rábírták a népet, hogy tartsanak bűnbánatot.\n\n26 És mivel a nép megbánta gonoszságait és a bálványok imádását, az Úr megkímélte őket, és kezdtek ismét boldogulni azon a földön. És lőn, hogy Súle öreg korában is nemzett fiakat és leányokat.\n\n27 És Súle napjaiban nem volt több háború; és ő emlékezett rá, hogy mily nagy dolgokat tett az Úr atyáiért, amikor a nagy mélységen keresztül áthozta őket a megígért földre; tehát élete minden napján igazlelkűségben hozott ítéletet.\n\n", "ether 8": "[center][font_size=26]8. Fejezet[/font_size][/center]\n\n[i]Versengés és viszálykodás van a királyságot illetően – Ákis titkos összeesküvést szervez, ahol esküvel fogadják, hogy megölik a királyt – A titkos összeesküvések az ördögtől valók, és nemzetek pusztulását eredményezik – A mai nemzsidókat óvják a titkos összeesküvésektől, melyek minden föld, nemzet és ország szabadságának megdöntésére törekednek.[/i]\n\n1 És lőn, hogy ő Ómert nemzette, és Ómer uralkodott a helyén. És Ómer nemzette Járedet, és Járed is nemzett fiakat és leányokat.\n\n2 És Járed fellázadt atyja ellen, és elment és Hét földjén telepedett le. És lőn, hogy sok embernek hízelgett csalárd szavaival, mígnem megszerezte a királyság felét.\n\n3 És miután a fél királyságot megszerezte, megütközött atyjával, és fogságba hurcolta az atyját, és a fogságban szolgálatra fogta őt;\n\n4 És most, Ómer uralkodása napjainak felét fogságban töltötte. És lőn, hogy nemzett fiakat és leányokat, akik között volt Esrom és Koriántumr;\n\n5 És ezek rendkívül haragosak voltak Járed fivérük tettei miatt, olyannyira, hogy sereget állítottak és megütköztek Járeddel. És lőn, hogy éjszaka ütköztek meg vele.\n\n6 És lőn, hogy miután Járed seregét megölték, már azon voltak, hogy őt is megölik; de ő könyörgött nekik, hogy ne öljék meg, és akkor átadja atyjának a királyságot. És lőn, hogy megkímélték az életét.\n\n7 És most, Járed rendkívül el volt keseredve a királyság elvesztése miatt, mert szívét a királyságra és a világ dicsőségére helyezte.\n\n8 Most, Járed lánya, aki rendkívül fondorlatos volt, és látta atyja keserűségét, arra gondolt, hogy kieszel egy tervet, melyen keresztül visszaadhatja atyjának a királyságot.\n\n9 Most, Járed leánya rendkívül szép volt. És lőn, hogy beszélt atyjával és azt mondta neki: Ugyan miért van ily nagy keserűsége atyámnak? Nem olvasta-e a feljegyzést, melyet atyáink hoztak át a nagy mélységen? Íme, nincs-e abban beszámoló a régiekről, hogy titkos terveik által szereztek királyságokat és nagy dicsőséget?\n\n10 Most tehát küldessen atyám Ákisért, Kimnor fiáért; és íme, én szép vagyok, és táncolni fogok előtte, és kedvében járok, hogy feleségének akar majd engem; amikor tehát azt kéri tőled, hogy adjál hozzá feleségül engem, akkor ezt mondd: Odaadom őt, ha elhozod nekem atyámnak, a királynak a fejét.\n\n11 És most, Ómer barátja volt Ákisnak; miután tehát Járed elküldött Ákisért, Járed leánya táncolt előtte, és kedvében járt, olyannyira, hogy feleségének akarta őt. És lőn, hogy így szólt Járedhez: Add nekem feleségül!\n\n12 És Járed azt mondta neki: Neked adom, ha elhozod nekem atyámnak, a királynak a fejét.\n\n13 És lőn, hogy Ákis Járed házába gyűjtötte egész rokonságát, és így szólt hozzájuk: Megesküsztök-e nekem, hogy hűségesek lesztek hozzám abban a dologban, amit kérni fogok tőletek?\n\n14 És lőn, hogy azok mind megesküdtek neki a mennyek Istenére, és a mennyekre is, valamint a földre és a fejükre, hogy aki eltér az Ákis által kért segítségtől, az el fogja veszíteni a fejét; és aki felfedi azokat a dolgokat, melyeket Ákis tudat velük, az el fogja veszíteni az életét.\n\n15 És lőn, hogy így megegyeztek Ákissal. És Ákis azokat az esküket adta meg nekik, melyek a régiektől származtak, akik szintén hatalomra törekedtek, és amelyek egészen Káintól lettek továbbadva, aki kezdettől fogva gyilkos volt.\n\n16 És az ördög hatalma tartja fenn ezen eskük átadását a népnek azért, hogy sötétségben tartsa őket, hogy a hatalomra vágyókat hozzásegítse ahhoz, hogy hatalmat szerezzenek, és öljenek, és fosztogassanak, és hazudjanak, és mindenféle gonoszságot és paráznaságot kövessenek el.\n\n17 És Járed leánya volt az, aki szívébe ültette ezen régi dolgok felkutatásának vágyát, és Járed Ákis szívébe ültette ezt; Ákis tehát átadta a rokonainak és a barátainak, és szép ígéretekkel rávette őket arra, hogy minden olyan dolgot megtegyenek, amit ő kér.\n\n18 És lőn, hogy titkos összeesküvést alkottak, éppen úgy, mint a régiek; mely összeesküvések mindennél utálatosabbak és gonoszabbak Isten szemében.\n\n19 Mert az Úr nem dolgozik titkos összesküvésben, és azt sem akarja, hogy vért ontson az ember, hanem minden dologban megtiltotta ezt, az ember létének kezdete óta.\n\n20 És most én, Moróni, nem írom le esküik és szövetségeik módját, mert tudomásomra jutott, hogy ezek mind megvannak minden nép között, és megvannak a lámániták között.\n\n21 És ezek okozták ennek a népnek a pusztulását, melyről most beszélek, és Nefi népének a pusztulását is.\n\n22 És amelyik nemzet hatalomszerzés és nyerészkedés céljából mindaddig fenntartja az ilyen titkos összeesküvéseket, amíg be nem hálózzák a nemzetet, az íme, el fog pusztulni; mert az Úr nem fogja megengedni, hogy szentjeinek vére, mely általuk ontatott, mindig bosszúért fohászkodjon hozzá a földről, és ő ne bosszulja meg őket.\n\n23 Ezért, Ó ti nemzsidók, Isten bölcsessége azt kívánja, hogy mutassuk meg nektek ezeket a dolgokat, hogy ezáltal megbánhassátok a bűneiteket, és ne engedjétek, hogy elhatalmasodjanak rajtatok ezek a gyilkos összeesküvések, melyek hatalomszerzés és nyerészkedés céljából lettek felállítva – és utolérjen benneteket a munka, igen, méghozzá a pusztítás munkája; igen, méghozzá az Örök Isten igazságának kardja sújtson le rátok, hogy megsemmisítsen és elpusztítson, ha megengeditek ezen dolgok létezését.\n\n24 Az Úr tehát azt parancsolja nektek, amikor látjátok, hogy közétek férkőznek ezek a dolgok, hogy ébredjetek rá annak felismerésére, hogy rettenetes a helyzetetek, mivel közöttetek van ez a titkos összeesküvés; vagy jaj lesz annak, a megöltek vére miatt, mert bosszúért fohászkodnak ellene a porból, és azok ellen is, akik azt felállították.\n\n25 Mert lészen, hogy aki felállította, az minden föld, nemzet és ország szabadságának megdöntésére törekszik; és ez véghezviszi minden nép pusztulását, mert az ördög állította fel ezt, aki minden hazugság atyja; ugyanaz a hazug, aki első szüleinket megtévesztette, igen, méghozzá ugyanaz a hazug, aki kezdettől fogva gyilkosság elkövetésére vette rá az embert; aki megkeményítette az emberek szívét, és így azok kezdettől fogva megölték a prófétákat, és megkövezték őket és kiűzték őket.\n\n26 Tehát én, Moróni, azt a parancsot kaptam, hogy írjam le ezeket a dolgokat, hogy el lehessen vetni a gonoszságot, és hogy eljöhessen annak ideje, amikor a Sátánnak nem lehet hatalma az emberek gyermekeinek szívén, hanem meg lehessen győzni őket arról, hogy szüntelenül jót cselekedjenek, és így eljöhessenek minden igazlelkűség forrásához, és megszabaduljanak.\n\n", "ether 9": "[center][font_size=26]9. Fejezet[/font_size][/center]\n\n[i]A királyság öröklés útján vagy ármánykodás és gyilkosság miatt egyik oldalról a másikra kerül – Émer látta az Igazlelkűség Fiát – Sok próféta hirdet bűnbánatot – Éhínség és mérges kígyók sanyargatják a népet.[/i]\n\n1 És most én, Moróni, folytatom feljegyzésemet. Íme, lőn tehát, hogy Ákis és barátai titkos összeesküvései miatt, íme, megdöntötték Ómer királyságát.\n\n2 Mindazonáltal az Úr irgalmas volt Ómerhez, és azon fiaihoz és leányaihoz is, akik nem törekedtek az elpusztítására.\n\n3 És az Úr egy álomban figyelmeztette Ómert, hogy hagyja el az országot; Ómer tehát családjával együtt elhagyta az országot, és sok napon át ment, és általjött és elhaladt Sim dombja mellett, és általjött azon hely mellé, ahol a nefiták elpusztultak, és onnan kelet felé haladva egy olyan helyre ért a tengerpart mellett, melyet Áblomnak neveztek, és ott felverte sátrait, és Járednek és családjának kivételével ezt tette minden fia és leánya, és egész háza népe.\n\n4 És lőn, hogy a gonoszság keze felkente Járedet királynak a nép fölé; és ő feleségül adta Ákisnak a leányát.\n\n5 És lőn, hogy Ákis apósának életére tört; és azokhoz folyamodott, akik az ősiek esküje által fogadalmat tettek, és megszerezték apósa fejét, amint trónján ült és a nép meghallgatását tartotta.\n\n6 Mert olyan széleskörű volt ennek a gonosz és titkos közösségnek a terjedése, hogy az egész nép szívét megrontotta; Járedet tehát a trónján ölték meg, és helyette Ákis uralkodott.\n\n7 És lőn, hogy Ákis kezdett féltékeny lenni a fiára, ezért börtönbe zárta őt, és kevés ételen tartotta vagy semennyin, amíg halált nem szenvedett.\n\n8 És most, a halált szenvedett fiú fivére (akinek Nimra volt a neve) megharagudott atyjára amiatt, amit a fivérével tett az atyja.\n\n9 És lőn, hogy Nimra összegyűjtött néhány embert, és kimenekült az országból és általment és Ómerrel telepedett le.\n\n10 És lőn, hogy Ákis más fiakat is nemzett, és ők megnyerték maguknak a nép szívét, annak ellenére, hogy megesküdtek neki, hogy mindenféle gonoszságot megtesznek, amit csak kíván.\n\n11 Most Ákis népe nyerészkedésre vágyott, amint Ákis hatalomra vágyott; Ákis fiai tehát pénzt ajánlottak nekik, mely által magukhoz vonzották a nép nagyobb részét.\n\n12 És háború tört ki Ákis és Ákis fiai között, mely sok éven át tartott, igen, mígnem majdnem mindenkit elpusztítottak a királyságban, igen, méghozzá harminc lélek és azok kivételével mindenkit, akik Ómer házába menekültek.\n\n13 Ómer tehát ismét visszahelyeztetett öröksége földjére.\n\n14 És lőn, hogy Ómer kezdett öreg lenni; mindazonáltal öreg korában nemzette Émert; és felkente Émert, hogy király legyen és helyében uralkodjon.\n\n15 És miután felkente Émert, hogy király legyen, két éven keresztül békét látott az országban, és meghalt, miután rendkívül sok napot látott meg, melyek tele voltak keserűséggel. És lőn, hogy Émer uralkodott helyette, és atyja nyomdokain járt.\n\n16 És az Úr kezdte ismét levenni az átkot az országról, és Émer háza kezdett rendkívül boldogulni Émer uralkodása alatt; és hatvankét év alatt rendkívül megerősödtek, olyannyira, hogy rendkívül gazdagok lettek –\n\n17 Miután volt mindenféle gyümölcsük, és gabonájuk, és selymeik, és finom vásznuk, és aranyuk, és ezüstjük és drága dolgaik;\n\n18 És mindenféle lábasjószáguk, ökrük, és tehenük, és nyájuk, és disznójuk, és kecskéjük, és sok másfajta állat, melyet eledeléhez használ az ember.\n\n19 És voltak lovaik, és szamaraik is, és voltak elefántjaik, és kurélomjaik és kumomjaik; amelyek mind hasznosak az ember számára, különösen az elefántok, a kurélomok és a kumomok.\n\n20 És így az Úr kiárasztotta áldásait erre a földre, mely kiválóbb volt minden más földnél; és megparancsolta, hogy akik e földet birtokolják, azok az Úrnak birtokolják azt, vagy különben elpusztulnak, amikor megérnek a gonoszságban; mert az ilyenekre, mondja az Úr: Haragom teljességét fogom kiönteni.\n\n21 És Émer életének minden napján igazlelkűségben tartott ítéletet, és sok fiút és leányt nemzett; és nemzette Koriántumot, és felkente Koriántumot, hogy uralkodjon az ő helyén.\n\n22 És miután felkente Koriántumot, hogy uralkodjon az ő helyén, még négy évet élt, és békét látott ezen a földön; igen, még az Igazlelkűség Fiát is látta, és örvendezett az ő napjában, dicsérve azt; és békességben halt meg.\n\n23 És lőn, hogy Koriántum atyja nyomdokain járt, és sok hatalmas várost épített, és élete minden napján azt adta a népnek, ami jó volt. És lőn, hogy mindaddig nem volt gyermeke, amíg rendkívül öreg nem lett.\n\n24 És lőn, hogy meghalt a felesége, aki százkét éves volt. És lőn, hogy Koriántum öreg korában feleségül vett egy fiatal lányt, és nemzett fiakat és leányokat; addig élt tehát, amíg száznegyvenkét éves nem lett.\n\n25 És lőn, hogy Komot nemzette, és Kom uralkodott a helyében; és ő negyvenkilenc évig uralkodott, és nemzette Hétet; és még más fiakat és leányokat is nemzett.\n\n26 És a nép újra benépesítette szerte az egész vidéket, és újra rendkívül nagy gonoszság kezdett lenni azon föld színén, és Hét kezdte ismét magáévá tenni azokat a régi titkos terveket, hogy atyját elpusztítsa.\n\n27 És lőn, hogy meg is fosztotta atyját trónjától, mert a saját kardjával megölte őt; és ő uralkodott a helyében.\n\n28 És ismét próféták jöttek az országba, bűnbánatot hirdetve nekik – hogy elő kell készíteniük az Úrnak útját, vagy átok éri majd azon föld színét; igen, méghozzá nagy éhínség, melynek során el fognak pusztulni, ha nem tartanak bűnbánatot.\n\n29 De a nép nem hitt a próféták szavainak, hanem kiűzte őket; és néhányat vermekbe vetettek és ott hagyták őket, hogy elvesszenek. És lőn, hogy mindezen dolgokat a király, Hét parancsa szerint tették.\n\n30 És lőn, hogy kezdett nagy ínség lenni az országban, és az ínség folytán elkezdtek rendkívül gyorsan pusztulni a lakosok, mert nem volt eső a föld színén.\n\n31 És mérges kígyók is előjöttek a föld színére, és sok embert megmérgeztek. És lőn, hogy nyájaik menekülni kezdtek a mérges kígyók elől a déli földrész irányába, melyet Zarahemlának hívtak a nefiták.\n\n32 És lőn, hogy útközben sok elpusztult közülük; mindazonáltal volt néhány, mely a déli földre menekült.\n\n33 És lőn, hogy az Úr meghagyta a kígyóknak, hogy ne üldözzék őket tovább, hanem zárják el az utat, hogy ne mehessenek át az emberek, hogy aki megpróbál átmenni, azt pusztítsák el a mérges kígyók.\n\n34 És lőn, hogy a nép követte az állatok útvonalát, és az útközben elhulltak tetemeit felfalták, mígnem felfalták mindet. Most, amikor a nép látta, hogy el kell veszniük, kezdték megbánni a gonoszságaikat és az Úrhoz fohászkodni.\n\n35 És lőn, hogy miután eléggé megalázkodtak az Úr előtt, ő esőt küldött a föld színére; és a nép kezdett ismét feléledni, és kezdett gyümölcs teremni az északi országrészekben, és mind a környező országrészekben. És az Úr megmutatta nekik hatalmát, mivel megóvta őket az éhínségtől.\n\n", "ether 10": "[center][font_size=26]10. Fejezet[/font_size][/center]\n\n[i]Egyik király a másikat követi – Egyes királyok igazlelkűek; mások gonoszak – Amikor az igazlelkűség uralkodik, akkor az Úr megáldja és felvirágoztatja a népet.[/i]\n\n1 És lőn, hogy Sez, aki Hét leszármazottja volt – Sez kivételével ugyanis Hét és egész háza népe éhen halt – Sez tehát hozzálátott, hogy a letört népet újra talpra állítsa.\n\n2 És lőn, hogy Sez észben tartotta atyái pusztulását, és igazlelkű királyságot épített fel; mert emlékezett rá, hogy mit tett az Úr, amikor Járedet és fivérét áthozta a mélységen; és az Úr útjain járt; és nemzett fiakat és leányokat.\n\n3 És a legidősebb fia, akinek Sez volt a neve, fellázadt ellene; Sezre azonban rendkívüli vagyona miatt lesújtott egy rabló keze, mely ismét békét hozott atyja számára.\n\n4 És lőn, hogy atyja sok várost épített fel azon föld színén, és a nép kezdte szerte az egész vidéket benépesíteni. És Sez rendkívül öreg kort élt meg; és nemzette Riplákist. És meghalt, és Riplákis uralkodott a helyén.\n\n5 És lőn, hogy Riplákis nem azt tette, ami helyes lett volna az Úr szemében, mert sok hites felesége és szolgáló felesége volt, és olyan terheket helyezett az emberek vállaira, melyeket gyötrelmes volt viselni; igen, kemény adókkal adóztatta meg őket; és az adókból sok tágas épületet épített.\n\n6 Magának pedig emelt egy rendkívül szép trónt; és sok börtönt épített, és aki nem volt hajlandó alávetni magát az adóknak, azt börtönbe vetette; és aki nem volt képes az adók megfizetésére, azt is börtönbe vetette; és szüntelen dolgoztatta őket az eltartásukért; és aki nem volt hajlandó dolgozni, azt kivégeztette.\n\n7 Így beszerzett minden kiváló alkotást, igen, még finom aranyát is börtönben finomíttatta; és mindenféle kiváló munkálatokat végeztetett a börtönben. És lőn, hogy paráznaságaival és utálatosságaival sanyargatta a népet.\n\n8 És amikor már negyvenkét éve uralkodott, a nép felkelt ellene egy lázadásban; és ismét háború tört ki az országban, olyannyira, hogy Riplákist megölték, leszármazottjait pedig kiűzték az országból.\n\n9 És lőn, hogy sok év múlva Moriánton (aki Riplákis leszármazottja volt) sereget gyűjtött a számkivetettekből, és elment és megütközött a néppel; és hatalomra tett szert sok város felett; és a háború rendkívül gyötrelmessé vált, és sok éven át tartott; és hatalomra tett szert az egész ország felett, és megtette magát királynak az egész ország felett.\n\n10 És miután megtette magát királynak, könnyített a nép terhén, mely által kegyet talált a nép szemében, és felkenték őt, hogy királyuk legyen.\n\n11 A néppel szemben valóban igazságosan járt el, de magával szemben nem, nagy paráznaságai miatt; kivágatott tehát az Úr színe elől.\n\n12 És lőn, hogy Moriánton sok várost építtetett, és uralkodása alatt rendkívül gazdag lett a nép, épületekben, és aranyban és ezüstben, és gabona termelésében, és nyájak és csordák nevelésében, és olyan dolgokban, melyeket visszakaptak.\n\n13 És Moriánton rendkívül nagy kort élt meg, majd nemzette Kimet; és Kim uralkodott atyja helyén; és nyolc évig uralkodott, és meghalt atyja. És lőn, hogy Kim nem uralkodott igazlelkűségben, tehát az Úr nem kedvelte.\n\n14 És fivére lázadásban felkelt ellene, melynek során fogságba hurcolta őt; és élete minden napján fogságban maradt; és fogságban nemzett fiakat és leányokat, és öreg korában nemzette Lévit; és meghalt.\n\n15 És lőn, hogy Lévi atyja halála után még negyvenkét évig szolgált fogságban. És háborút indított az ország királya ellen, melynek során megszerezte magának a királyságot.\n\n16 És miután megszerezte magának a királyságot, azt tette, ami helyes volt az Úr szemében; és a nép boldogult azon a földön; és jó öreg kort élt meg, és nemzett fiakat és leányokat; és Koromot is nemzette, akit felkent királynak az ő helyébe.\n\n17 És lőn, hogy Korom élete minden napján azt tette, ami jó volt az Úr szemében; és sok fiút és leányt nemzett; és miután sok napot meglátott, meghalt, miként a földnek többi része; és Kis uralkodott a helyén.\n\n18 És lőn, hogy Kis is meghalt, és Lib uralkodott a helyén.\n\n19 És lőn, hogy Lib is azt tette, ami jó volt az Úr szemében. És Lib napjaiban elpusztították a mérges kígyókat. Lementek tehát a déli földre, hogy élelemért vadásszanak az ország népének, mert az erdő állatai borították be azt a földet. És Lib maga is nagy vadásszá lett.\n\n20 És a keskeny földsávnál építettek egy nagy várost, azon a helyen, ahol a tenger a földet elválasztja.\n\n21 És a déli földet meghagyták vadonnak, hogy vadhoz jussanak. És az egész északi föld színét lakosok borították.\n\n22 És rendkívül iparkodók voltak, és vettek, és eladtak és kereskedtek egymással, hogy hasznuk legyen.\n\n23 És megmunkáltak mindenféle ércet, és készítettek aranyat, és ezüstöt, és vasat, és rezet és mindenféle fémeket; és a földből bányászták ki ezeket; nagy földhalmokat hánytak fel tehát, hogy érchez, és aranyhoz, és ezüsthöz, és vashoz és rézhez jussanak. És készítettek mindenféle remek munkát.\n\n24 És volt selymük és finom szövésű vásznuk; és készítettek mindenféle ruhát, hogy mezítelenségüket betakarják.\n\n25 És mindenféle eszközöket készítettek a föld megműveléséhez, hogy szántsanak és vessenek, hogy arassanak és kapáljanak, és hogy csépeljenek is.\n\n26 És mindenféle eszközöket készítettek, amelyekkel állataikat dolgoztatták.\n\n27 És készítettek mindenféle harci fegyvereket. És készítettek mindenféle rendkívül míves kivitelű munkákat.\n\n28 És nem is létezhet olyan nép, mely áldottabb lett volna náluk, és amelyet jobban felvirágoztatott volna az Úr keze. És egy olyan földön voltak, mely kiválóbb volt minden más földnél, mert az Úr mondta ezt.\n\n29 És lőn, hogy Lib sok évet megért, és nemzett fiakat és leányokat; és nemzette Héártomot is.\n\n30 És lőn, hogy Héártom uralkodott atyja helyén. És amikor Héártom már huszonnégy éve uralkodott, íme, elvették tőle a királyságot. És sok évet fogságban szolgált le, igen, méghozzá hátralevő napjainak mindegyikét.\n\n31 És nemzette Hétet, és Hét élete minden napján fogságban élt. És Hét nemzette Áront, és Áron élete minden napján fogságban élt; és nemzette Amnigaddát, és Amnigadda is élete minden napján fogságban élt; és nemzette Koriántumot, és Koriántum élete minden napján fogságban élt; és nemzette Komot.\n\n32 És lőn, hogy Kom maga után vonta a királyság felét. És negyvenkét évig uralkodott a fél királyság felett; és elment, hogy megütközzön a királlyal, Amgiddal, és sok éven át harcoltak, mely időszak alatt Kom hatalomra tett szert Amgid felett, és a maradék királyság felett is megszerezte a hatalmat.\n\n33 És Kom napjaiban rablók jelentek meg az országban, és magukévá tették a régi terveket, és az ősiek módján tettek esküket, és ismét a királyság elpusztítására törekedtek.\n\n34 Most, Kom sokat harcolt ellenük; mindazonáltal nem tudta legyőzni őket.\n\n", "ether 11": "[center][font_size=26]11. Fejezet[/font_size][/center]\n\n[i]Háborúk, széthúzások és gonosztettek uralják a járediták életét – Prófétáik megjövendölik a járediták teljes pusztulását, ha nem tartanak bűnbánatot – A nép elutasítja a próféták szavait.[/i]\n\n1 És Kom napjaiban sok próféta is jött, akik ennek a nagy népnek a pusztulásáról prófétáltak, ha nem tartanak bűnbánatot és nem fordulnak az Úrhoz, és nem hagynak fel sok gyilkosságaikkal és gonoszságaikkal.\n\n2 És lőn, hogy a nép elutasította a prófétákat, és védelemért Komhoz menekültek, mert a nép elpusztításukra törekedett.\n\n3 És Komnak sok dolgot megjövendöltek; és ő áldott volt minden hátralevő napján.\n\n4 És jó öreg kort élt meg, és nemzette Siblomot; és Siblom uralkodott a helyén. És Siblom fivére fellázadt ellene, és az egész országban rendkívül nagy háború tört ki.\n\n5 És lőn, hogy Siblom fivére meghagyta, hogy öljenek meg minden olyan prófétát, aki a nép pusztulásáról prófétál.\n\n6 És nagy csapások érték az egész országot, mert ők ezt megelőzően bizonyságot tettek arról, hogy nagy átok éri majd az országot, és a népet is, és hogy nagy pusztítás lesz közöttük; olyan, amilyen még soha nem volt a föld színén, és csontjaik földhalmokhoz lesznek hasonlók ezen föld színén, ha nem bánják meg gonoszságaikat.\n\n7 És gonosz összeesküvéseik miatt nem hallgattak az Úr beszédére; háborúk és viszályok törtek ki tehát szerte az egész országban, és volt sok éhínség és döghalál, olyannyira, hogy olyan nagy volt a pusztítás, amilyenről még soha nem hallottak a föld színén; és mindez Siblom napjaiban történt.\n\n8 És a nép kezdte megbánni a gonoszságát; és amennyiben megtették ezt, az Úr irgalmas volt irántuk.\n\n9 És lőn, hogy Siblomot megölték, Sétet pedig fogságba vetették, és élete minden napján fogságban élt.\n\n10 És lőn, hogy fia, Áha szerezte meg a királyságot; és élete minden napján uralkodott a nép felett. És napjai során mindenféle gonoszságot művelt, mely sok vér ontásához vezetett; és napjainak száma kevés volt.\n\n11 Utána Étem szerezte meg a királyságot, lévén Áha leszármazottja; és ő is csak azt művelte, élete minden napján, ami gonosz volt.\n\n12 És lőn, hogy Étem napjaiban sok próféta jött, és ismét prófétáltak a népnek; igen, azt prófétálták, hogy az Úr teljesen el fogja pusztítani őket a föld színéről, ha nem bánják meg gonoszságaikat.\n\n13 És lőn, hogy a nép megkeményítette a szívét, és nem akart hallgatni a szavaikra; és a próféták gyászoltak és elmentek a nép közül.\n\n14 És lőn, hogy Étem élete minden napján gonoszságban tartott ítéletet; és nemzette Morónt. És lőn, hogy Morón uralkodott a helyén, és Morón azt tette, ami gonosz volt az Úr előtt.\n\n15 És lőn, hogy lázadás keletkezett a nép között, a hatalom- és haszonszerzésre felállított titkos összeesküvés miatt; és előkerült közöttük egy olyan ember, aki hatalmas volt a gonoszságban, és megütközött Morónnal, melynek során megdöntötte a királyság felét; és sok éven keresztül bírta a királyság felét.\n\n16 És lőn, hogy Morón föléje kerekedett és ismét visszaszerezte a királyságot.\n\n17 És lőn, hogy előkerült egy másik hatalmas ember; és ő Járed fivérének volt a leszármazottja.\n\n18 És lőn, hogy fölékerekedett Morónnak, és megszerezte a királyságot; Morón tehát fogságban élte le élete minden hátralévő napját; és nemzette Koriántort.\n\n19 És lőn, hogy Koriántor minden napját fogságban élte le.\n\n20 És Koriántor idejében is sok próféta jött, és nagy és csodálatos dolgokról prófétáltak, és bűnbánatot hirdettek a népnek, és azt, hogy ha nem tartanak bűnbánatot, akkor az Úristen ítéletet tart felettük és teljesen elpusztulnak.\n\n21 És hogy az Úristen az ő hatalma által egy másik népet hoz majd el, hogy azok birtokolják a földet, ugyanúgy, ahogyan az ő atyáikat is elhozta.\n\n22 De titkos társaságuk és gonosz utálatosságaik miatt a próféták minden szavát elutasították.\n\n23 És lőn, hogy Koriántor Ethert nemzette, és meghalt, miután minden napját fogságban élte le.\n\n", "ether 12": "[center][font_size=26]12. Fejezet[/font_size][/center]\n\n[i]Ether próféta arra buzdítja a népet, hogy higgyenek Istenben – Moróni felidézi a hit által történt csodákat és bámulatos dolgokat – A hit tette lehetővé Járed fivére számára, hogy lássa Krisztust – Az Úr gyengeséget ad az embereknek, hogy alázatosak legyenek – Járed fivére hit által mozdította meg a Zerin hegyet – A hit, a remény és a jószívűség elengedhetetlen a szabaduláshoz – Moróni szemtől szembe látta Jézust.[/i]\n\n1 És lőn, hogy Ether napjai Koriántumr napjainak idején voltak; és Koriántumr király volt az egész ország felett.\n\n2 Ether pedig az Úr prófétája volt; Ether tehát Koriántumr napjaiban jött el és kezdett prófétálni a népnek, mivel az Úr benne lévő Lelke miatt nem türtőztethette magát.\n\n3 Mert reggeltől egészen naplementéig prédikált, arra buzdítván a népet, hogy higgyenek Istenben, és ennek folytán tartsanak bűnbánatot, különben elpusztulnak, és megmondta nekik, hogy hit által teljesedik be minden dolog –\n\n4 Ezért, aki hisz Istenben, az biztosan remélhet egy jobb világot, igen, méghozzá helyet Isten jobb keze felől, mely reménység a hitből származik, olyan horgonyt készítvén az emberek lelkének, mely biztossá és állhatatossá teszi őket, mindig bővelkedvén a jó cselekedetekben, és Isten dicsőítéséhez vezetvén el őket.\n\n5 És lőn, hogy Ether nagy és csodálatos dolgokat prófétált a népnek, melyeket nem hittek el, mert nem látták azokat.\n\n6 És most én, Moróni, ezen dolgokat illetően mondanék valamit; meg szeretném mutatni a világnak, hogy a hit reménylett és nem látott dolgokat jelent; ne vitatkozzatok tehát azért, mert nem láttok, mert hitetek próbatétele előtt nem kaptok tanúbizonyságot.\n\n7 Mert hit által volt az, hogy Krisztus megmutatta magát atyáinknak, miután feltámadt a halálból; és addig nem mutatta meg magát nekik, amíg nem hittek benne; kellettek, szükségszerűen voltak tehát olyanok, akik hittek benne, mert a világnak nem mutatta meg magát.\n\n8 Mivel az emberek hittek benne, azért jelent meg a világnak és dicsőítette meg az Atya nevét, és módot adott arra, hogy mások is részesüljenek a mennyei ajándékban, hogy remélhessék azt, amit nem látnak.\n\n9 Ezért ha hisztek, ti is remélhettek, ti is részesei lehettek ennek a mennyei ajándéknak.\n\n10 Íme, a régiek is hitük által hívattak el Isten szent rendje szerint.\n\n11 Tehát Mózes törvényét is a hit által kapták. De Fiának ajándéka által Isten még különb utat mutatott, és az is hit által teljesedett be.\n\n12 Mert amikor nincs hit az emberek gyermekei között, akkor Isten nem tud csodát tenni közöttük; addig tehát nem mutatta meg magát nekik, amíg nem volt hitük.\n\n13 Íme, Alma és Amulek hite volt az, ami miatt földre omlott a börtön.\n\n14 Íme, Nefi és Lehi hite volt az, mely olyan változást vitt véghez a lámánitákon, hogy megkeresztelkedtek tűzzel és a Szentlélekkel.\n\n15 Íme, Ammonnak és testvéreinek a hite volt az, mely oly nagy csodát művelt a lámániták között.\n\n16 Igen, és mindazok, akik csodákat műveltek, hit által művelték azokat, méghozzá azok is, akik Krisztus előtt, és azok is, akik Krisztus után éltek.\n\n17 És hit által volt az, hogy a három tanítvány ígéretet kapott arra, hogy nem fogják megízlelni a halált; és addig nem kapták meg az ígéretet, amíg nem volt hitük.\n\n18 És soha senki nem tett csodát addig, amíg nem volt hite; először tehát hittek Isten Fiában.\n\n19 És már Krisztus eljövetele előtt is sokan voltak, akiknek olyan rendkívül erős volt a hitük, hogy nem lehetett őket a fátyolon kívül tartani, hanem valóban, szemeikkel látták azokat a dolgokat, melyeket azt megelőzően a hit szemével láttak, és örültek.\n\n20 És íme, láttuk ebben a feljegyzésben, hogy Járed fivére ezek egyike volt; mert oly nagy volt az Istenbe vetett hite, hogy amikor Isten kinyújtotta az ujját, nem rejthette el azt Járed fivérének tekintete elől, beszéde miatt, melyet neki mondott, mely beszédet hit által nyert el.\n\n21 És miután Járed fivére látta az Úr ujját, azon ígéret folytán, melyet hit által nyert el Járed fivére, az Úr semmit nem tagadhatott meg a tekintetétől; minden dolgot megmutatott tehát neki, mert többé már nem lehetett kívül tartani a fátyolon.\n\n22 És hit által van az, hogy atyáim elnyerték annak ígéretét, hogy ezek a dolgok a nemzsidók által el fognak jutni testvéreikhez; az Úr tehát, igen, méghozzá Jézus Krisztus, parancsot adott nekem.\n\n23 És én azt mondtam neki: Uram, a nemzsidók ki fogják gúnyolni ezeket a dolgokat, mert gyengék vagyunk az írásban; mert Uram, te hit által hatalmassá tettél minket a beszédben, azonban az írásban nem tettél minket hatalmassá; mert olyanná tetted ezt az egész népet, hogy sokat tudjanak beszélni, a Szentlélek miatt, melyet megadtál nekik;\n\n24 És te tettél minket olyanná, hogy kezeink ügyetlensége miatt csak keveset tudjunk írni. Íme, nem tettél minket hatalmassá az írásban, mint Járed fivérével tetted azt, mert olyanná tetted őt, hogy az általa írt dolgok olyan hatalmasak, amilyen te vagy, és lenyűgözik az embert, hogy olvassa el azokat.\n\n25 Olyan hatalmassá és nagyszerűvé tetted szavainkat, hogy le sem tudjuk írni őket; amikor tehát írunk, észrevesszük a gyengeségünket, és meg-megbotlunk, szavaink elhelyezése miatt; és attól félek, hogy a nemzsidók majd ki fogják gúnyolni szavainkat.\n\n26 És miután ezt elmondtam, az Úr szólt hozzám, mondván: A balgák gúnyolódnak, de sírni fognak; és az én kegyelmem elegendő a szelídeknek, ezért hát nem fogják kihasználni a gyengeségeteket;\n\n27 És ha hozzám jönnek az emberek, akkor megmutatom nekik a gyengeségüket. Gyengeséget adok az embereknek, hogy alázatosak legyenek; és kegyelmem elegendő minden olyan embernek, aki megalázkodik előttem; mert ha megalázkodnak előttem és hisznek bennem, akkor erőssé teszem számukra a gyenge dolgokat.\n\n28 Íme, meg fogom mutatni a nemzsidóknak a gyengeségüket, és meg fogom mutatni nekik, hogy a hit, a remény és a jószívűség vezet el hozzám – minden igazlelkűség forrásához.\n\n29 És én, Moróni, miután meghallottam ezeket a szavakat, megvigasztalódtam és ezt mondtam: Ó Uram, legyen meg a te igazlelkű akaratod, mert tudom, hogy hitük szerint munkálkodsz az emberek gyermekeinek;\n\n30 Mert Járed fivére azt mondta a Zerin hegynek: Mozdulj meg, és megmozdult. És ha nem lett volna hite, akkor nem mozdult volna meg; azt követően munkálkodsz tehát, hogy hitük van az embereknek.\n\n31 Mert kinyilvánítottad magad a tanítványaidnak; mert azt követően, hogy hitük volt, és a te nevedben beszéltek, nagy hatalommal megmutattad magad nekik.\n\n32 És arra is emlékszem, amikor azt mondtad, hogy lakhelyet készítettél az ember számára, igen, méghozzá Atyád palotáiban, és ebben a kijelentésben kiválóbb reménysége lehet az embernek; remélnie kell tehát az embernek, különben nem kaphat örökséget azon a helyen, amit elkészítettél.\n\n33 És arra is emlékszem, hogy azt mondtad, hogy olyannyira szeretted a világot, hogy letetted életed a világért, hogy ismét felvegyed azt, és helyet készítsél az emberek gyermekeinek.\n\n34 És most tudom, hogy ez a szeretet, melyet az emberek gyermekei iránt éreztél, jószívűség; ha tehát nincs az emberekben jószívűség, akkor nem örökölhetik azt a helyet, amit Atyád palotáiban elkészítettél.\n\n35 Tehát ezen dolog miatt, melyet mondtál, tudom, hogy ha a nemzsidókban nincs jószívűség a mi gyengeségünk iránt, akkor próbára fogod tenni őket, és elveszed a tehetségüket, igen, méghozzá azt, amit megkaptak, és azoknak adod, akiknek bőségesebben lesz.\n\n36 És lőn, hogy imádkoztam az Úrhoz, hogy adjon a nemzsidóknak kegyelmet, és legyen bennük jószívűség.\n\n37 És lőn, hogy az Úr azt mondta nekem: Ha nincs bennük jószívűség, az neked mit sem jelent, te hűséges voltál; tisztává tétetnek tehát a ruháid. És mivel láttad gyengeségedet, erőssé tétetsz, és így leülhetsz arra a helyre, melyet Atyám palotáiban készítettem el.\n\n38 És most én, Moróni, búcsút mondok a nemzsidóknak, igen, és testvéreimnek is, akiket szeretek; míg nem találkozunk Krisztus ítélőszéke előtt, ahol minden ember tudni fogja, hogy véretek nem piszkította be ruháimat.\n\n39 És akkor tudni fogjátok, hogy láttam Jézust, és szemtől szembe beszélt velem, és egyszerű alázatossággal szólt hozzám ezen dolgokat illetően; a saját nyelvemen, ahogyan egyik ember szól a másikhoz.\n\n40 És csak egy keveset írtam, gyengeségem miatt az írásban.\n\n41 És most, azt ajánlanám nektek, hogy keressétek ezt a Jézust, akiről a próféták és az apostolok írtak, hogy veletek legyen és megmaradjon bennetek Istennek, az Atyának, valamint az Úr Jézus Krisztusnak és a róluk bizonyságot tevő Szentléleknek kegyelme. Ámen.\n\n", "ether 13": "[center][font_size=26]13. Fejezet[/font_size][/center]\n\n[i]Ether az Új Jeruzsálemről beszél, melyet József magja fog felépíteni Amerikában – Prófétál, kiűzik, írja a járediták történetét és előre megmondja a járediták pusztulását – Az egész ország területén háború dúl.[/i]\n\n1 És most én, Moróni, hozzálátok feljegyzésem befejezéséhez azon nép pusztulását illetően, akikről eddig írtam.\n\n2 Mert íme, Ether minden szavát elutasították, mert ő valóban minden dolgot megmondott nekik az ember létének kezdete óta; és hogy miután visszahúzódtak a vizek ezen föld színéről, kiválóbb föld lett ez minden más földnél, az Úr választott földje; az Úr tehát azt kívánja, hogy minden olyan ember őt szolgálja, aki annak színén lakik.\n\n3 És hogy ez a helye az Új Jeruzsálemnek, mely a mennyből fog leszállni, valamint az Úr szent szentélyének.\n\n4 Íme, Ether látta Krisztus napjait, és beszélt az Új Jeruzsálemről ezen a földön.\n\n5 És Izráel házáról is beszélt, valamint Jeruzsálemről, ahonnan Lehi el fog jönni – hogy miután elpusztul, újra fel lészen építve, szent városként az Úrnak; az tehát nem lehet új Jeruzsálem, mert már a régi időkben is ott volt; de ismét fel lészen építve, és az Úr szent városává lesz; és Izráel házának épül majd –\n\n6 És hogy egy Új Jeruzsálem itt, ezen a földön fog felépülni, József magjának maradéka számára, mely dolgokra már volt minta.\n\n7 Mert miként József lehozta atyját Egyiptom földjére, éppen úgy ő ott is halt meg; az Úr tehát kihozta Jeruzsálem földjéről József magjának egy maradékát, hogy irgalmas legyen József magjához,és ne vesszenek el, amint József atyjához is irgalmas volt, hogy ne vesszen el.\n\n8 József házának maradéka tehát ezen a földön fog letelepedni; és örökségük földje lesz ez; és építenek majd egy szent várost az Úrnak, hasonlót a régi Jeruzsálemhez; és többé nem keverednek mások közé, míg el nem jön a vég, amikor elmúlik a föld.\n\n9 És lesz új ég és új föld; és olyanok lesznek ezek, mint a régi, csakhogy a régi elmúlt, és minden dolog megújult.\n\n10 És akkor jön el az Új Jeruzsálem; és áldottak azok, akik abban laknak, mert ők azok, akiknek ruhája fehér a Bárány vére által; és ők azok, akiket József magjának maradéka közé számlálnak, akik Izráel házából valók.\n\n11 És akkor jön el a régi Jeruzsálem is; és annak a lakói is áldottak, mert meg lettek mosva a Bárány vérében; és ők azok, akik szétszórattak és összegyűjtettek a világ négy szegletéből, és az északi országokból, és részt kapnak azon szövetség beteljesítéséből, melyet Isten atyjukkal, Ábrahámmal kötött.\n\n12 És amikor bekövetkeznek ezek a dolgok, akkor véghezviszik a szentírást, mely azt mondja, hogy vannak, akik elsők voltak és utolsók lesznek; és vannak, akik utolsók voltak és elsők lesznek.\n\n13 És már azon voltam, hogy még többet leírjak, de ez meg lett tiltva nekem; viszont nagyszerűek és csodálatosak Ether próféciái; mégis semmibe vették azokat és kiűzték őt; és nappal egy szikla hasadékában rejtőzött el, éjszaka pedig elment és figyelte a népét érő dolgokat.\n\n14 És mialatt a szikla hasadékában élt, elkészítette ezen feljegyzés maradékát, míg éjjel a népét érő pusztulást figyelte.\n\n15 És lőn, hogy még ugyanabban az évben, amikor kiűzték a nép közül, nagy háború tört ki a nép között, mert sokan voltak, akik felkeltek, és ezek hatalmas emberek voltak, és titkos, gonosz terveikkel, melyekről már szó volt, Koriántumr megölésére törekedtek.\n\n16 És most Koriántumr, miután kitanulta a háború fortélyait és a világ minden ravaszságát, megütközött tehát azokkal, akik az elpusztítására törekedtek.\n\n17 Viszont nem tartott bűnbánatot sem ő, sem szép fiai, sem leányai; sem Kohór szép fiai és leányai; sem Korihór szép fiai és leányai; egyszóval az egész föld színén egyetlen szép fiú vagy leány sem volt, aki megbánta volna a bűneit.\n\n18 Lőn tehát, hogy annak első évében, hogy Ether egy szikla hasadékában lakott, sok embert ölt meg e titkos összesküvések kardja, míg Koriántumr ellen harcoltak, hogy megszerezhessék a királyságot.\n\n19 És lőn, hogy Koriántumr fiai sokat harcoltak és sok vért vesztettek.\n\n20 És a második évben eljött Etherhez az Úr szava, hogy menjen és prófétáljon Koriántumrnak, hogy ha ő és egész háza népe bűnbánatot tart, akkor az Úr neki adja a királyságot és megkíméli a népet –\n\n21 Máskülönben el fognak pusztulni, és ő maga kivételével az egész háza népe. És ő is csak addig él majd, míg meg nem látja azon próféciák beteljesedését, melyek egy másik népről szóltak, akik örökségül kapják a földet; és Koriántumr általuk temettetik majd el; és Koriántumr kivételével minden lélek elpusztul.\n\n22 És lőn, hogy Koriántumr nem tartott bűnbánatot, és háza népe sem, és a nép sem; és nem szűntek a háborúk; és Ether megölésére törekedtek, ő azonban elmenekült előlük és ismét elrejtőzött a szikla hasadékában.\n\n23 És lőn, hogy felkelt Sáred, és ő is megtámadta Koriántumrot; és olyannyira megverte őt, hogy a harmadik évben fogságba hurcolta.\n\n24 És Koriántumr fiai a negyedik évben megverték Sáredet, és ismét megszerezték atyjuknak a királyságot.\n\n25 Most már az egész ország területén elterjedt a háború, és minden ember azért harcolt a bandájával, amire vágyott.\n\n26 És voltak rablók, egyszóval mindenféle gonosz dolog volt szerte az egész országban.\n\n27 És lőn, hogy Koriántumr rendkívül megharagudott Sáredre, és seregeivel harcolni indult ellene; és nagy dühösen összecsaptak, és Gilgál völgyében csaptak össze; és rendkívül elkeseredetté vált a csata.\n\n28 És lőn, hogy Sáred három napig küzdött ellene. És lőn, hogy Koriántumr megverte és egészen addig üldözte őt, míg Heslon síkságáig nem ért.\n\n29 És lőn, hogy Sáred újra megütközött vele a síkságon; és íme, megverte Koriántumrot, és ismét visszaűzte őt Gilgál völgyébe.\n\n30 És Koriántumr Gilgál völgyében ismét megütközött Sáreddel, melynek során megverte Sáredet és megölte őt.\n\n31 És Sáred úgy megsebesítette Koriántumrot a combján, hogy ő két éven át nem ment el ismét harcolni, mely időben minden nép, szerte azon föld színén vért ontott, és senki nem volt, aki visszatartotta volna őket.\n\n", "ether 14": "[center][font_size=26]14. Fejezet[/font_size][/center]\n\n[i]Az emberek gonoszsága átkot hoz az országra – Koriántumr csatározásba kezd Gileád, majd Lib, és azt követően Siz ellen – Vér és öldöklés borítja el az országot.[/i]\n\n1 És most, a nép gonoszsága miatt nagy átok ült az egész országra, melynek során ha valaki szerszámát vagy kardját letette a polcára, vagy arra a helyre, ahol tartotta azt, akkor íme, másnapra nem találta meg, oly nagy volt az országon lévő átok.\n\n2 Minden ember kézben tartotta tehát azt, ami a sajátja volt, és nem kért sem nem adott kölcsön; és mindenki jobb kezében tartotta kardja markolatát, hogy védje javait, a saját életét, valamint feleségei és gyermekei életét.\n\n3 És most, két év elteltével és Sáred halála után íme, előkerült Sáred fivére, és megtámadta Koriántumrot, melynek során Koriántumr megverte és Ákis vadonáig üldözte őt.\n\n4 És lőn, hogy Ákis vadonában Sáred fivére megütközött vele; és a csata rendkívül elkeseredetté vált, és kard által sok ezren elestek.\n\n5 És lőn, hogy Koriántumr ostromzár alá vette a vadont; Sáred fivére pedig éjjel kimenetelt a vadonból és megölte Koriántumr seregének egy részét, mivel részegek voltak.\n\n6 És elment Morón földjére és Koriántumr trónjára helyezte magát.\n\n7 És lőn, hogy Koriántumr két évig lakott seregével a vadonban, melynek során serege nagy erősítést kapott.\n\n8 Most Sáred fivére, akinek Gileád volt a neve, a titkos összeesküvések folytán seregéhez szintén nagy erősítést kapott.\n\n9 És lőn, hogy a főpapja meggyilkolta őt, amint éppen a trónusán ült.\n\n10 És lőn, hogy őt pedig a titkos összeesküvés egy tagja gyilkolta meg egy titkos átjáróban, és megszerezte magának a királyságot; és az ő neve Lib volt; és Lib nagy termetű ember volt, nagyobb mindenki másnál az egész nép között.\n\n11 És lőn, hogy Lib első esztendejében Koriántumr feljött Morón földjére és megtámadta Libet.\n\n12 És lőn, hogy megütközött Libbel, melynek során Lib úgy rásújtott a karjára, hogy megsebesült; mindazonáltal Koriántumr serege tovább rohamozta Lib seregét, mely aztán a tengerparti határvidékre menekült.\n\n13 És lőn, hogy Koriántumr üldözőbe vette, és Lib a tengerparton megütközött vele.\n\n14 És lőn, hogy Lib lesújtott Koriántumr seregére, és így azok ismét Ákis vadonába menekültek.\n\n15 És lőn, hogy Lib addig üldözte őt, míg el nem ért Ágos síkságához. És Koriántumr minden embert magával vitt, amikor Lib elől az országnak abba a szegletébe menekült, ahova elmenekült.\n\n16 És lőn, hogy amikor Ágos síkságához értek, megütközött Libbel, és lesújtott rá, úgyhogy ő meg is halt; mindazonáltal helyette Lib testvére támadt Koriántumrra, és rendkívül elkeseredetté vált a csata, melynek során Koriántumr ismét megfutamodott Lib fivérének serege elől.\n\n17 Most Lib fivérét Siznek hívták. És lőn, hogy Siz üldözőbe vette Koriántumrot, és sok várost elfoglalt, és az asszonyokat és a gyermekeket is megölte, és felégette a városokat.\n\n18 És már az egész országban mindenki rettegett Siztől; igen, az egész országban így kiáltottak fel: Ki állhat meg Siz serege előtt? Íme, lesöpri maga előtt a földet!\n\n19 És lőn, hogy az emberek szerte az egész országban csapatokba sereglettek.\n\n20 És két részre oszlottak; és egy részük Siz seregéhez menekült, másik részük pedig Koriántumr seregéhez menekült.\n\n21 És olyan hatalmas és hosszantartó volt a háború, és olyan sokáig elhúzódott a vérontás és az öldöklés jelenete, hogy szerte az egész országot halottak testei borították.\n\n22 És oly hirtelen és gyors volt a háború, hogy senki nem maradt a halottak eltemetésére, hanem vérontásból vérontásba meneteltek, hátrahagyván a férfiak, asszonyok és gyermekek testét, kiterítvén a föld színén, áldozatul a test férgeinek.\n\n23 És ezek szaga elterjedt az országban, méghozzá szerte az egész országban; az embereket tehát éjjel is és nappal is kínozta ezek szaga.\n\n24 Mindazonáltal Siz nem hagyta abba Koriántumr üldözését, mert megesküdött, hogy maga bosszulja majd meg Koriántumron megölt fivérének vérét, valamint az Úr szavát, mely azt mondta Ethernek, hogy Koriántumr nem kard által fog elesni.\n\n25 És ebből látjuk, hogy az Úr valóban meglátogatta őket haragjának teljességében, és gonoszságuk és utálatosságaik utat készítettek örök pusztulásuknak.\n\n26 És lőn, hogy Siz kelet felé, egészen a tengerpart melletti határig üldözte Koriántumrot, aki ott három napon át harcolt Sizzel.\n\n27 És olyan borzalmas volt a pusztulás Siz seregeinek sorában, hogy a nép kezdett megijedni, és menekülni kezdtek Koriántumr seregei elől, és Korihór földjére menekültek, és elsöpörték maguk előtt a lakosokat, mindazokat, akik nem voltak hajlandók hozzájuk csatlakozni.\n\n28 És Korihór völgyében felverték sátraikat; és Koriántumr Surr völgyében verte fel sátrait. Most Surr völgye közel volt a Komnor dombhoz; Koriántumr tehát a Komnor dombon gyűjtötte össze seregeit és megfúvatta a csatakürtöt, hogy Siz seregeit csatába hívja.\n\n29 És lőn, hogy azok meg is indultak, de megint csak visszaűzték őket; és másodszor is jöttek, de másodszor is visszaűzték őket. És lőn, hogy harmadszor is jöttek, és rendkívül elkeseredetté vált a csata.\n\n30 És lőn, hogy Siz úgy rásújtott Koriántumrra, hogy sok mély sebet ejtett rajta; és Koriántumr elájult a vérveszteségtől, és elvitték, mintha meghalt volna.\n\n31 Most mindkét részről olyan nagy volt a veszteség férfiakban, nőkben és gyermekekben, hogy Siz megparancsolta embereinek, hogy ne üldözzék Koriántumr seregeit; visszatértek tehát a táborukba.\n\n", "ether 15": "[center][font_size=26]15. Fejezet[/font_size][/center]\n\n[i]Járediták milliói halnak meg a csatákban – Siz és Koriántumr végső ütközetre gyűjti össze az egész népet – Az Úr Lelke nem irányítja többé őket – A járedita nemzet teljesen kipusztul – Csak Koriántumr marad meg.[/i]\n\n1 És lőn, hogy amikor Koriántumr sebeiből felgyógyult, emlékezni kezdett azokra a szavakra, melyeket Ether mondott neki.\n\n2 Látta, hogy már majdnem kettő millióan estek el kard által népéből, és bánkódni kezdett a szíve; igen, kétmillió erős ember halt meg, valamint a feleségeik és a gyermekeik.\n\n3 Elkezdte megbánni az általa elkövetett gonosz dolgokat; emlékezni kezdett azokra a szavakra, melyeket minden próféta szája elmondott, és látta, hogy eddig beteljesedtek, minden betű; és lelke gyászolt és nem akart megvigasztalódni.\n\n4 És lőn, hogy levelet írt Siznek, azt kérvén tőle, hogy kímélje meg a népet, és akkor népe életéért hajlandó feladni a királyságot.\n\n5 És lőn, hogy miután Siz megkapta a levelét, levelet írt Koriántumrnak, hogy amennyiben kezére adja magát, hogy saját kardjával ölhesse meg őt, akkor megkíméli népe életét.\n\n6 És lőn, hogy a nép nem bánta meg gonoszságait; és Koriántumr népe haragra serkent Siz népe ellen; Siz népe pedig haragra serkent Koriántumr népe ellen; Siz népe tehát megtámadta Koriántumr népét.\n\n7 És amikor Koriántumr látta, hogy hamarosan elbukik, ismét megfutamodott Siz népe elől.\n\n8 És lőn, hogy Ripliánkum vizéhez ért, ami lefordítva nagyot, vagy mindent felülmúlót jelent; amikor tehát elérkeztek ehhez a vízhez, felverték sátraikat; és Siz is felverte közelükben a sátrait; másnap tehát eljöttek harcolni.\n\n9 És lőn, hogy rendkívül keserves harcot vívtak, melynek során ismét megsérült Koriántumr, és elájult a vérveszteségtől.\n\n10 És lőn, hogy Koriántumr seregei úgy lerohanták Siz seregeit, hogy megverték és menekülésre kényszerítették őket; és ők dél felé menekültek, és egy Ogátnak nevezett helyen verték fel sátraikat.\n\n11 És lőn, hogy Koriántumr serege a Ráma dombnál verte fel sátrait; és ez ugyanaz a domb volt, ahol atyám, Mormon az Úr számára elrejtette a feljegyzéseket, melyek szentek.\n\n12 És lőn, hogy az egész ország területéről mindenkit odagyűjtöttek, akit még nem gyilkoltak meg, kivéve Ethert.\n\n13 És lőn, hogy Ether bizony látta a nép minden cselekedetét; és látta, hogy a Koriántumr pártján lévő emberek Koriántumr seregében gyűlnek össze; a Siz pártján lévő emberek pedig Siz seregében gyűlnek össze.\n\n14 Tehát négy éven át gyűjtötték össze a népet, hogy mindenkit maguk között tudhassanak, aki még létezik azon föld színén, és hogy minden erősítésre szert tegyenek, amire csak tudnak.\n\n15 És lőn, hogy amikor mind összegyűltek, mindenki ahhoz a sereghez, amelyhez akart, feleségeikkel és gyermekeikkel – a férfiak, a nők és a gyermekeik is fel voltak vértezve harci fegyverekkel, és voltak pajzsaik és mellvértjeik és sisakjaik, és háborús öltözetben voltak – felvonultak egymás ellen, hogy harcoljanak; és egész nap harcoltak, és nem győztek.\n\n16 És lőn, hogy mire éjszaka lett, fáradtak voltak, és visszatértek a táboraikba; és miután táboraikba visszatértek, siránkozni és gyászolni kezdtek megölt népük elvesztése miatt; és oly nagyon kiáltoztak, siránkoztak és gyászoltak, hogy rendkívül remegett a lég.\n\n17 És lőn, hogy másnap újra harcba mentek, és nagy és rettenetes volt az a nap; mindazonáltal nem győztek, és amikor ismét eljött az éjszaka, megölt népük elvesztése miatti kiáltásaik és siránkozásuk és gyászuk miatt remegett a lég.\n\n18 És lőn, hogy Koriántumr újra levelet írt Siznek, kérvén őt, hogy ne jöjjön el ismét harcolni, hanem vegye át a királyságot és kímélje meg a nép életét.\n\n19 De íme, az Úr Lelke többé nem bajlódott velük, a Sátánnak pedig teljes mértékben hatalma volt az emberek szíve felett; mert szívük keménységének és elméjük vakságának szolgáltatták ki magukat, hogy elpusztuljanak; ismét harcba mentek tehát.\n\n20 És lőn, hogy aznap egész nap harcoltak, és amikor eljött az éjszaka, akkor a kardjuk mellett aludtak.\n\n21 És másnap egészen addig harcoltak, míg el nem jött az éjszaka.\n\n22 És mire eljött az éjszaka, a dühtől addigra megrészegedtek, miként bortól részegedik meg az ember; és ismét kardjaik mellett aludtak.\n\n23 És másnap ismét harcoltak; és mire eljött az éjszaka, Koriántumr ötvenkét emberének és Siz hatvankilenc emberének kivételével mind elestek kard által.\n\n24 És lőn, hogy azon az éjszakán a kardjaik mellett aludtak, és másnap ismét harcoltak, és kardjaikkal és pajzsaikkal azon az egész napon teljes erővel hadakoztak.\n\n25 És mire eljött az éjszaka, Siz embereiből harminckettő volt, Koriántumr embereiből pedig huszonhét.\n\n26 És lőn, hogy ettek és aludtak, és felkészültek a másnapi halálra. És az ember erejét tekintve nagy és erőteljes emberek voltak.\n\n27 És lőn, hogy három órán keresztül harcoltak, és elájultak a vérveszteségtől.\n\n28 És lőn, hogy amikor Koriántumr emberei elég erőt nyertek ahhoz, hogy járni tudjanak, azon voltak, hogy mentik az életüket; de íme, Siz embereivel együtt felkelt és haragjában megesküdött, hogy megöli Koriántumrot, vagy ő fog elveszni kard által.\n\n29 Üldözőbe vette tehát, és másnap utolérte őket; és ismét karddal harcoltak. És lőn, hogy mire Koriántumr és Siz kivételével mindannyian elestek kard által, íme, Siz elájult a vérveszteségtől.\n\n30 És lőn, hogy miután Koriántumr kardjára dőlt, hogy egy kicsit megpihenjen, levágta Siz fejét.\n\n31 És lőn, hogy miután levágta Siz fejét, Siz még felemelkedett a kezeire, majd elesett, azután lélegzetvételért küszködött és meghalt.\n\n32 És lőn, hogy Koriántumr a földre rogyott, és olyanná lett, mintha nem lenne benne élet.\n\n33 És az Úr szólott Etherhez, és ezt mondta neki: Menj! És elment és látta, hogy az Úr szavai mind beteljesedtek; és befejezte a feljegyzését; (és annak még a század részét sem írtam le) és elrejtette őket oly módon, hogy Limhi népe megtalálta azokat.\n\n34 Most ezek az Ether által leírt utolsó szavak: Mit sem jelent, hogy azt akarja-e az Úr hogy átváltozzam, vagy azt, hogy testben maradván vessem magam alá az Úr akaratának, amennyiben úgy lészen, hogy meg leszek mentve Isten királyságában. Ámen.\n\n", "moro 1": "[center][font_size=26]Moróni könyve[/font_size][/center]\n\n[center][font_size=26]1. Fejezet[/font_size][/center]\n\n[i]Moróni a lámániták érdekében ír – Kivégzik azokat a nefitákat, akik Krisztust nem akarják megtagadni. Mintegy Kr.u. 401–421.[/i]\n\n1 Most én, Moróni, miután bevégeztem Járed népe beszámolójának a kivonatolását, azt gondoltam, hogy többet már nem fogok írni, ám még mindig nem pusztultam el; és a lámánitákkal nem tudatom hollétemet, mert akkor elpusztítanak.\n\n2 Mert íme, egymás közötti háborúik rendkívül hevesek; és gyűlöletük miatt minden olyan nefitát kivégeznek, aki nem hajlandó megtagadni a Krisztust.\n\n3 És én, Moróni, nem fogom megtagadni a Krisztust; oda veszem tehát utamat, ahova csak tudom, hogy életem biztonságban legyen.\n\n4 Leírok tehát még néhány dolgot, annak ellenére, amit gondoltam; mivel azt gondoltam, hogy már nem fogok többet írni; de leírok még néhány dolgot, hogy ezek tán értékkel bírjanak testvéreim, a lámániták számára, egy eljövendő napon, az Úr akarata szerint.\n\n", "moro 2": "[center][font_size=26]2. Fejezet[/font_size][/center]\n\n[i]Jézus hatalmat adott a tizenkét nefita tanítványnak, hogy adományozhassák a Szentlélek ajándékát. Mintegy Kr.u. 401–421.[/i]\n\n1 Ezek Krisztus szavai, melyeket tanítványainak, az általa kiválasztott tizenkettőnek mondott, amint kezeit rájuk helyezte –\n\n2 És nevükön szólította őket, mondván: Az én nevemben szólítsátok az Atyát, buzgó imában, és miután ezt megtettétek, hatalmatokban áll majd a Szentlélek adományozása azoknak, akikre ráteszitek a kezeiteket; és az én nevemben adjátok meg azt, mert így tesznek az én apostolaim.\n\n3 Most Krisztus ezeket a szavakat első megjelenése idején mondta nekik; és a sokaság nem hallotta ezt, ám a tanítványok hallották; és akire reátették a kezeiket, arra leszállt a Szentlélek.\n\n", "moro 3": "[center][font_size=26]3. Fejezet[/font_size][/center]\n\n[i]Az elderek kézrátétellel papokat és tanítókat rendelnek el. Mintegy Kr.u. 401–421[/i]\n\n1 Ez a módja annak, ahogyan a tanítványok, akiket az egyház eldereinek neveztek, papokat és tanítókat rendeltek el –\n\n2 Miután Krisztus nevében az Atyához imádkoztak, reájuk helyezték kezüket, és azt mondták:\n\n3 Jézus Krisztus nevében pappá rendellek, (vagy ha tanító lett, tanítóvá rendellek téged) hogy bűnbánatot és bűnbocsánatot prédikálj, Jézus Krisztuson keresztül, azáltal, hogy mindvégig kitartasz a nevébe vetett hitben. Ámen.\n\n4 És ily módon rendeltek el papokat és tanítókat, Isten embernek adott ajándékai és elhívásai szerint; és a Szentlélek hatalma által rendelték el őket, mely bennük volt.\n\n", "moro 4": "[center][font_size=26]4. Fejezet[/font_size][/center]\n\n[i]Elmagyaráztatik, hogy mi módon szolgáljanak az úrvacsorai kenyérrel az elderek és a papok. Mintegy Kr.u. 401–421.[/i]\n\n1 Annak módja, ahogyan eldereik és papjaik Krisztus testével és vérével szolgáltak az egyháznak; és Krisztus parancsolatai szerint szolgáltak ezzel; igaznak tudjuk tehát ezt a módot; és elder vagy pap szolgált ezzel –\n\n2 És letérdeltek a gyülekezettel, és Krisztus nevében imádkoztak az Atyához, mondván:\n\n3 Ó Istenünk, Örökkévaló Atyánk, Fiad, Jézus Krisztus nevében kérünk, hogy áldd meg és szenteld meg ezt a kenyeret mindazok lelke számára, akik ebből vesznek, hogy azt Fiad testének emlékezetére ehessék, és tanúsítsák neked, Ó Istenünk, Örökkévaló Atyánk, hogy Fiad nevét készek magukra venni, őrá mindenkor emlékezni, és parancsolatait betartani, melyeket nekik adott, hogy Lelke mindig velük legyen. Ámen.\n\n", "moro 5": "[center][font_size=26]5. Fejezet[/font_size][/center]\n\n[i]Elmagyaráztatik az úrvacsorai bor szolgálásának módja. Mintegy Kr.u. 401–421.[/i]\n\n1 A bor szolgálatának módja – Íme, vették a poharat, és ezt mondták:\n\n2 Ó Istenünk, Örökkévaló Atyánk, Fiad, Jézus Krisztus nevében kérünk, hogy áldd meg és szenteld meg ezt a bort mindazok lelke számára, akik abból isznak, hogy azt Fiad vérének emlékezetére tehessék, amely érettük ontatott, és tanúsíthassák neked, Ó Istenünk, Örökkévaló Atyánk, hogy mindig emlékeznek őrá, hogy Lelke velük legyen. Ámen.\n\n", "moro 6": "[center][font_size=26]6. Fejezet[/font_size][/center]\n\n[i]A bűnbánó egyéneket megkeresztelik és közösségbe fogadják – Az egyház azon tagjainak, akik bűnbánatot tartanak, megbocsátanak – A gyűléseket a Szentlélek hatalma által vezetik. Mintegy Kr.u. 401–421.[/i]\n\n1 És most a keresztelést illetően szólok. Íme, megkeresztelték az eldereket, a papokat és a tanítókat; de csak akkor keresztelték meg őket, ha ahhoz illő gyümölcsöt hoztak, hogy érdemesek erre.\n\n2 És akkor sem fogadtak el senkit a keresztelésre, ha nem jött megtört szívvel és töredelmes lélekkel, és tett tanúbizonyságot az egyháznak arról, hogy valóban minden bűnét igazán megbánta.\n\n3 És akkor sem fogadták el őket a keresztelésre, ha nem vették magukra Krisztus nevét, és határozták el magukban, hogy mindvégig szolgálni fogják őt.\n\n4 És miután elfogadták őket a keresztelésre, és munkálkodott rajtuk és megtisztította őket a Szentlélek hatalma; Krisztus egyházának népe közé számlálták őket; és felírták a nevüket, hogy emlékezzenek rájuk és Isten jó szavával táplálják őket, hogy a helyes úton tartsák őket, hogy folyamatosan éberek legyenek az imára, kizárólag Krisztus érdemeire támaszkodva, aki hitük szerzője és beteljesítője volt.\n\n5 És a gyülekezet gyakran találkozott, hogy böjtöljenek és imádkozzanak, és hogy lelkük jólétéről beszélgessenek egymással.\n\n6 És gyakorta találkoztak, hogy az Úr Jézus emlékezetére vegyenek a kenyérből és a borból.\n\n7 És szigorúan ügyeltek arra, hogy ne legyen közöttük gonoszság; s akiről úgy találták, hogy gonoszságot követ el, és az egyházban három tanú az elderek előtt kárhoztatta őt, és nem tartott bűnbánatot és nem tett beismerést, annak nevét törölték, és nem számlálták Krisztus népe közé.\n\n8 De amikor bűnbánatot tartottak és igaz szándékkal megbocsátásra törekedtek, akkor meg lett bocsátva nekik.\n\n9 És gyűléseiket az egyházi vezetők a Lélek munkálkodásának módja szerint és a Szentlélek hatalma által vezették; mert aszerint, hogy a Szentlélek hatalma prédikálásra, vagy intésre, vagy imára, vagy fohászkodásra vagy éneklésre vitte őket, úgy tettek.\n\n", "moro 7": "[center][font_size=26]7. Fejezet[/font_size][/center]\n\n[i]Meghívást kapunk, hogy menjünk be az Úr nyugalmába – Igaz szándékkal imádkozzunk – Krisztus Lelke lehetővé teszi az emberek számára, hogy különbséget tegyenek jó és gonosz között – Sátán Krisztus megtagadására és gonosztettekre veszi rá az embereket – A próféták kijelentik Krisztus eljövetelét – Hit által csodák történnek és angyalok szolgálnak – Az emberek reméljék az örök életet és ragaszkodjanak a jószívűséghez. Mintegy Kr.u. 401–421.[/i]\n\n1 És most én, Moróni, leírok még egy keveset atyám, Mormon szavaiból, amelyeket a hitről, a reményről és a jószívűségről mondott; mert ily módon szólt ő a néphez, amint a zsinagógában tanította őket, melyet a hódolat helyeként építettek.\n\n2 És most én, Mormon, hozzátok szólok, szeretett testvéreim; és az Atyaisten, valamint Urunk, Jézus Krisztus kegyelme által és az ő szent akarata szerint, elhívásának nékem adott ajándéka folytán van ez, hogy szólhatok hozzátok ezen alkalommal.\n\n3 Tihozzátok szeretnék tehát szólni, akik az egyházhoz tartoztok, akik Krisztus békés követői vagytok, és – mostantól kezdve egészen addig, amíg meg nem pihentek ővele a mennyben – elegendő reménységre tettetek szert ahhoz, hogy az Úr nyugalmába bejuthassatok.\n\n4 És most, testvéreim, azért vélekedem így felőletek, mert békességben jártok az emberek gyermekeivel.\n\n5 Mert emlékszem Isten szavára, mely azt mondja, hogy cselekedeteikről ismeritek meg őket; mert ha cselekedeteik jók, akkor ők is jók.\n\n6 Mert íme, azt mondja Isten, hogy a gonosz ember nem tehet olyan dolgot, ami jó; mert ha ajándékot ajánl fel vagy Istenhez imádkozik, és azt nem igaz szándékkal teszi, akkor semmi haszna nincs abból.\n\n7 Mert íme, nem igazlelkűségnek íratik fel az.\n\n8 Mert íme, ha a gonosz ember ajándékot ad, kelletlenül adja; ez tehát ugyanúgy lesz felírva neki, mintha megtartotta volna az ajándékot; gonosznak íratik fel tehát Isten előtt.\n\n9 És hasonlóképpen gonoszságként íratik fel az embernek az, ha imádkozik, de nem szívének igaz szándékával; igen, és semmi haszna nincs ebből, mert Isten nem fogadja be az ilyent.\n\n10 Ha tehát valaki gonosz, az nem képes azt tenni, ami jó; se nem ad jó ajándékot.\n\n11 Mert íme, keserű forrásból nem fakadhat jó víz; és jó forrásból sem fakadhat keserű víz; így tehát az, aki az ördög szolgája, nem képes Krisztus követésére; és ha Krisztust követi, akkor nem lehet az ördög szolgája.\n\n12 Tehát minden olyan dolog, ami jó, Istentől való; és az, ami gonosz, az ördögtől való; mert az ördög ellensége Istennek, és állandóan ellene harcol, és állandóan bűnre és annak megtételére hív és csábít, ami gonosz dolog.\n\n13 De íme, ami Istentől való, az állandóan jócselekedetekre hív és csábít, tehát minden dolog, ami jócselekedetekre hív és csábít, valamint Isten szeretetére, és az ő szolgálatára, azt Isten sugalmazza.\n\n14 Vigyázzatok tehát, szeretett testvéreim, nehogy úgy ítéljétek meg, hogy Istentől való az, ami gonosz, vagy hogy az ördögtől való az, ami jó és Istentől való.\n\n15 Mert íme, testvéreim, megadatott nektek, hogy ítéletet tegyetek, hogy különbséget tehessetek jó és gonosz között; és az ítélet módja olyan világos, hogy olyan tökéletes tudással tudhattok, miként a nappali világosság különbözik a sötét éjszakától.\n\n16 Mert íme, Krisztus Lelke minden embernek megadatott, hogy különbséget tehessen jó és gonosz között; megmutatom tehát nektek, hogy mi módon ítélkezzetek; mert minden dolog, mely jócselekedetre hív, és arra ösztönöz, hogy higgyünk Krisztusban, azt Krisztus hatalma és ajándéka küldi, tehát tökéletes tudással tudhatjátok, hogy Istentől való.\n\n17 Ám amely dolog arra veszi rá az embereket, hogy gonosz dolgokat cselekedjenek és ne higgyenek Krisztusban, hanem tagadják meg őt és ne szolgálják Istent, arról tökéletes tudással tudhatjátok, hogy az ördögtől való; mert ily módon munkálkodik az ördög, mert ő senkit nem vesz rá arra, hogy jót cselekedjen, nem, senkit; és angyalai sem; és azok sem, akik az ő alattvalói.\n\n18 És most, testvéreim, tekintettel arra, hogy megismertétek a világosságot, mely által ítéljetek, mely világosság Krisztus világossága, vigyázzatok, hogy ne ítéljetek helytelenül; mert ugyanazon ítélettel ítéltettek majd meg, amellyel ti is ítéltek.\n\n19 Könyörgök tehát nektek, testvéreim, hogy szorgalmasan kutassatok Krisztus világosságánál, hogy különbséget tehessetek jó és gonosz között; és ha minden jó dolgot megragadtok, és nem kárhoztatjátok ezeket, akkor biztosan Krisztus gyermekei lesztek.\n\n20 És most, testvéreim, hogyan lehetséges minden jó dolgot megragadnotok?\n\n21 És most jutottam el a hithez, amiről mondtam, hogy beszélni fogok; és elmondom nektek, hogy mi módon ragadhattok meg minden jó dolgot.\n\n22 Mert íme Isten, mivel öröktől fogva örökkévaló és mindent tud, íme, angyalokat küldött az emberek gyermekeinek szolgálatára, hogy jelentsék ki nekik a Krisztus eljövetelét illető dolgokat; és hogy Krisztusban el fog jönni minden jó dolog.\n\n23 És Isten a prófétáknak is kijelentette, saját szája által, hogy Krisztus el fog jönni.\n\n24 És íme, különböző módokon jelent ki olyan dolgokat az emberek gyermekeinek, melyek jók; és minden jó dolog Krisztustól származik; különben elbukottak lennének az emberek és semmi jó dolog nem érhetné őket.\n\n25 Tehát angyalok szolgálattétele és minden olyan szó által, mely Isten szájából elhangzott, kezdték el gyakorolni az emberek a Krisztusba vetett hitet; és így hit által ragadtak meg minden jó dolgot; és ez így volt Krisztus eljöveteléig.\n\n26 És eljövetele után is a nevébe vetett hit által szabadultak meg az emberek; és hit által váltak Isten fiaivá. És amilyen biztosan él Krisztus, elmondta ezeket a szavakat atyáinknak, mondván: Ha valamit kértek az Atyától az én nevemben, ami helyes, és elhiszitek, hogy kapni fogtok, akkor íme, az megadatik nektek.\n\n27 Tehát, szeretett testvéreim, megszűntek-e a csodák csak azért, mert Krisztus felment a mennybe és leült Isten jobb keze felől, hogy igényt tartson az Atyánál jogaira az irgalom tekintetében, melyekkel az emberek gyermekei felett rendelkezik?\n\n28 Mert beteljesítette a törvényt, és jogot formál mindazokra, akik hisznek benne; és akik hisznek benne, azok minden jó dolgot megragadnak; szót emel tehát az emberek gyermekeinek ügyében; és örökké a mennyben lakik.\n\n29 Megszűntek-e a csodák, szeretett testvéreim, amiért ő ezt tette? Íme, azt mondom nektek, hogy nem; és az angyalok sem szűntek meg szolgálni az emberek gyermekeinek.\n\n30 Mert íme, azok az ő alárendeltjei, és parancsának szava szerint szolgálnak, megmutatva magukat azoknak, akiknek erős a hitük és szilárd az elméjük, az isteniség minden formájában.\n\n31 Elrendelt szolgálatuk hivatala pedig az, hogy bűnbánatra szólítsák az embereket, és betöltsék és végezzék az Atya szövetségeinek munkáját, melyet az emberek gyermekeivel kötött, hogy készítsék az utat az emberek gyermekei között azáltal, hogy Krisztus szavát hirdetik az Úr választott edényeinek, hogy bizonyságot tehessenek róla.\n\n32 És ennek megtétele által az Úristen elkészíti az utat, hogy a többi ember is hihessen Krisztusban, hogy a Szentléleknek helye lehessen a szívükben, annak hatalma szerint; és ily módon teljesíti az Atya az emberek gyermekeivel kötött szövetségeket.\n\n33 És Krisztus ezt mondta: Ha hisztek énbennem, hatalmatokban lesz mindazt megtenni, amit én jónak látok.\n\n34 És ezt mondta: Tartsatok bűnbánatot, mind ti földnek szélei, és jöjjetek hozzám és keresztelkedjetek meg az én nevemben, és higgyetek bennem, hogy meg lehessen szabadítani titeket.\n\n35 És most, szeretett testvéreim, ha úgy áll a helyzet, hogy mindezen dolgok, melyeket elmondtam nektek igazak, és Isten hatalommal és nagy dicsőséggel meg fogja nektek mutatni az utolsó napon, hogy igazak, és ha igazak, akkor elmúlt-e a csodák napja?\n\n36 Vagy nem jelennek már meg többé angyalok az emberek gyermekeinek? Vagy megvonta már tőlük a Szentlélek hatalmát? Vagy meg fogja-e vonni valamikor is, amíg az idő idő lesz és a föld fennáll, vagyis amíg egyetlen megszabadítható ember él annak színén?\n\n37 Íme, azt mondom nektek, hogy nem; mert hit által történnek a csodák, és hit által van az is, hogy angyalok jelennek meg és szolgálnak az embereknek; jaj tehát az emberek gyermekeinek, ha megszűntek ezek a dolgok, mert ez hitetlenség miatt következik be, és minden hiábavaló.\n\n38 Mert Krisztus szavai szerint senkit nem lehet megszabadítani, aki nem hisz az ő nevében; ha tehát megszűntek ezek a dolgok, akkor a hit is megszűnt; és rettenetes akkor az ember helyzete, mert olyanok így, mintha nem lett volna megváltás.\n\n39 De íme, szeretett testvéreim, én jobban vélekedem felőletek, mert szelídségetek folytán úgy ítélem meg, hogy hisztek Krisztusban; mert ha nem hisztek benne, akkor nem vagytok méltóak arra, hogy egyházának népe közé számláljanak benneteket.\n\n40 Továbbá, szeretett testvéreim, a reményt illetően szólnék hozzátok. Hogyan lehetséges az, hogy hitet nyerjetek, ha nincs reményetek?\n\n41 És mi az, amiben reménykedjetek? Íme, azt mondom nektek, hogy Krisztus engesztelése és feltámadásának hatalma által reméljétek azt, hogy majd örök életre támadtok fel, és ez a belé vetett hitetek miatt van, az ígéret szerint.\n\n42 Ha tehát valakinek van hite, akkor reményének is kell lennie; mert hit nélkül nem lehet semmi remény.\n\n43 Továbbá íme, azt mondom nektek, hogy csak akkor lehet hite és reménysége, ha szelíd és alázatos szívű.\n\n44 És ha nem így van, akkor hiábavaló a hite és a reménysége, mert csak a szelíd és alázatos szívű embert fogadja el Isten; és ha valaki szelíd és alázatos szívű, és a Szentlélek hatalma által megvallja, hogy Jézus a Krisztus, akkor abban jószívűségnek is kell lenni; mert ha nincs benne jószívűség, akkor semmi ő; tehát kell, hogy legyen benne jószívűség.\n\n45 És a jószívűség hosszan tűrő, és kedves, és nem irigykedik, és nem fuvalkodik fel, nem keresi a maga hasznát, nem könnyű felbosszantani, nem gondol rosszra, és nem örvend a gonoszságnak, hanem az igazságnak örvend, minden dolgot elbír, minden dologban hisz, minden dolgot remél és minden dolgot elvisel.\n\n46 Ezért tehát, szeretett testvéreim, ha nincs bennetek jószívűség, akkor semmik vagytok, mert a jószívűség soha el nem múlik. Ragaszkodjatok tehát a jószívűséghez, ami a legnagyobb mindenek között, mert minden dolognak el kell múlnia –\n\n47 De a jószívűség Krisztus tiszta szeretete, és örökké tart; és jó sora lesz annak, akiről az utolsó napon úgy találtatik, hogy rendelkezik ezzel.\n\n48 Imádkozzatok tehát, szeretett testvéreim, szívetek minden erejével az Atyához, hogy eltöltsön benneteket ez a szeretet, melyet mindenkinek megadott, aki igaz követője Fiának, Jézus Krisztusnak; hogy Isten fiaivá legyetek; hogy amikor megjelenik, akkor olyanok legyünk mint ő, mert a maga valóságában fogjuk látni őt; hogy meglehessen ez a reménységünk; hogy megtisztulhassunk, miként ő is tiszta. Ámen.\n\n", "moro 8": "[center][font_size=26]8. Fejezet[/font_size][/center]\n\n[i]A kisgyermekek megkeresztelése utálatos gonosztett – A kisgyermekek az engesztelés folytán élnek Krisztusban – Hit, bűnbánat, szelídség és szívbéli alázatosság, valamint a Szentlélek befogadása és a mindvégig kitartás vezetnek el a szabaduláshoz. Mintegy Kr.u. 401–421.[/i]\n\n1 Ez pedig apámnak, Mormonnak a levele, amit ő nekem, Moróninak írt; és nem sokkal azután írta ezt nekem, hogy elhívtak a szolgálatra. És ily módon írt nekem, mondván:\n\n2 Szeretett fiam, Moróni, rendkívül örvendek annak, hogy a te Urad, Jézus Krisztus megemlékezett rólad, és elhívott az ő szolgálatára, az ő szent munkájára.\n\n3 Mindig megemlékezem rólad imáimban, szüntelenül imádkozva Istenhez, az Atyához, az ő Szent Gyermekének, Jézusnak a nevében, hogy végtelen jósága és kegyelme által mindvégig óvjon téged azáltal, hogy kitartóan hiszel az ő nevében.\n\n4 És most, fiam, arról beszélek neked, mely rendkívül elkeserít engem; mert elkeserít engem, hogy szóváltások támadtak közöttetek.\n\n5 Mert ha az igazság jutott tudomásomra, akkor kisgyermekeitek keresztelését illetően voltak közöttetek szóváltások.\n\n6 És most, fiam, azt szeretném, ha szorgalmasan fáradoznál azért, hogy eltűnjön közületek ezen égbekiáltó tévedés; és ezzel a szándékkal írtam én ezt a levelet.\n\n7 Mert rögtön azután, hogy megtudtam tőled ezeket a dolgokat, megkérdeztem az Urat az ügyet illetően. És a Szentlélek hatalma által eljött hozzám az Úr szava, mondván:\n\n8 Hallgass Krisztusnak, a te Megváltódnak, Uradnak és Istenednek a szavára. Íme, nem azért jöttem el a világba, hogy az igazlelkűeket, hanem hogy a bűnösöket hívjam bűnbánatra; nem az épeknek van szükségük orvosra, hanem a betegeknek; így hát a kisgyermekek épek, mert nem képesek bűn elkövetésére; Ádám átka tehát énbennem levétetett róluk, és így annak nincs felettük hatalma; és a körülmetélés törvénye énbennem eltűnik.\n\n9 És ily módon nyilvánította ki nekem a Szentlélek Isten szavát; és ezért, szeretett fiam, tudom, hogy komoly gúny az Isten előtt, hogy kisgyermekeket kereszteltek.\n\n10 Íme, azt mondom nektek, hogy ezt a dolgot tanítsátok – bűnbánatot és keresztelkedést azoknak, akik felelősségre vonhatók és képesek bűn elkövetésére; igen, tanítsátok meg a szülőknek, hogy tartsanak bűnbánatot és keresztelkedjenek meg, és alázkodjanak meg úgy, mint a kisgyermekeik, és akkor mindannyian megszabadulnak a kisgyermekeikkel együtt.\n\n11 De kisgyermekeiknek nincs szükségük sem bűnbánatra sem keresztelkedésre. Íme, a keresztelkedés a bűnbánat eredményeként történik, a parancsolatok betöltésére, és a bűnök bocsánatát eredményezi.\n\n12 De a kisgyermekek Krisztusban élnek, egészen a világ megalapítása óta; mert ha nem így lenne, akkor Isten részrehajló Isten lenne, és változó és személyválogató Isten; mert hány kisgyermek halt meg keresztelés nélkül!\n\n13 Ha tehát a kisgyermekeket keresztelés nélkül nem lehetne megszabadítani, akkor ezeknek végtelen pokolra kellett volna jutniuk.\n\n14 Íme, azt mondom neked, hogy aki úgy gondolja, hogy a kisgyermekeknek szükségük van keresztelésre, az a keserűség gubacsában és a gonoszság kötelékeiben van; mert nincs sem hite, sem reménye, és jószívűség sincs benne; ki lesz tehát vágva, míg így gondolkozik, és pokolra kell jutnia.\n\n15 Mert szörnyű gonoszság azt gondolni, hogy Isten megszabadítja az egyik gyermeket azért, mert meg van keresztelve, a másiknak viszont el kell vesznie, mert nincs megkeresztelve.\n\n16 Jaj azoknak, akik ily módon ferdítik el az Úr útjait, mert ha nem tartanak bűnbánatot, akkor el fognak veszni. Íme, én bátran beszélek, miután Istentől van felhatalmazásom; és nem félek attól, hogy mit tehetnek az emberek; mert a tökéletes szeretet minden félelmet elűz.\n\n17 És telve vagyok jószívűséggel, mely örökké tartó szeretet; tehát minden gyermek egyforma számomra; tehát tökéletes szeretettel szeretem a kisgyermekeket; és mind egyformák és részesei a szabadulásnak.\n\n18 Mert tudom, hogy Isten nem részrehajló Isten, és nem is változó lény; hanem öröktől fogva és mindörökké változatlan.\n\n19 A kisgyermekek nem tudnak bűnbánatot tartani; rettenetes gonoszság tehát megtagadni tőlük Isten tiszta irgalmát, mert ők irgalma folytán mindannyian benne élnek.\n\n20 Aki tehát azt mondja, hogy a kisgyermekeknek szükségük van a keresztelésre, az tagadja Krisztus irgalmát, és semmibe veszi az ő engesztelését, valamint megváltásának hatalmát.\n\n21 Jaj az ilyeneknek, mert a halál, a pokol és végtelen gyötrelem veszélye leselkedik rájuk. Bátran szólok erről, ezt Isten parancsolta meg nekem. Hallgassátok meg és szívleljétek meg ezeket a szavakat, vagy ellenetek szólnak majd Krisztus ítélőszékénél.\n\n22 Mert lássátok, hogy minden kisgyermek Krisztusban él, és azok is, akiknél nincs meg a törvény. Mert a megváltás hatalma életbe lép mindazoknál, akiknek nem adatott törvény; aki tehát nincs kárhoztatva, vagyis aki nincs kárhoztatás alatt, az nem tud bűnbánatot tartani; és az ilyennek mit sem ér a keresztelés –\n\n23 Gúny tehát ez Isten előtt, és Krisztus irgalmának, valamint az ő Szent Lelke hatalmának a megtagadása, és halott cselekedetekbe történő bizalomhelyezés.\n\n24 Íme, fiam, ennek a dolognak nem szabadna így lennie; mert azok számára van a bűnbánat, akik kárhoztatás alatt és a megszegett törvény átka alatt vannak.\n\n25 És a bűnbánat első gyümölcse a keresztelkedés; és a keresztelkedés hit által jön el, a parancsolatok betöltésére; és a parancsolatok betöltése bűnbocsánatot eredményez;\n\n26 A bűnbocsánat pedig szelídséghez vezet és szívbéli alázatossághoz; és a szelídség és a szívbéli alázatosság folytán következik be a Szentlélek látogatása, mely Vigasztaló reménnyel és tökéletes szeretettel tölt el, mely szeretet szorgalmas ima által tart ki, míg el nem jön a vég, amikor minden szent Istennel lakik majd.\n\n27 Íme, fiam, ismét írok majd neked, ha nem megyünk hamarosan a lámániták ellen. Íme, ezen nemzet, vagyis a nefita nép kevélysége bizonyul pusztulásuk okának, ha nem tartanak bűnbánatot.\n\n28 Imádkozz értük, fiam, hogy tartsanak bűnbánatot. De íme, attól félek, hogy már nem bajlódik velük többé a lélek; és az országnak ebben a részében arra törekednek, hogy minden olyan hatalmat és felhatalmazást megdöntsenek, mely Istentől ered; és megtagadják a Szentlelket.\n\n29 És miután ily nagy tudást utasítottak el, fiam, hamarosan el kell veszniük, mely azon próféciák beteljesítése lesz, melyet a próféták mondtak el, valamint magának a Szabadítónknak a szavai.\n\n30 Isten veled, fiam, amíg írok neked, vagy amíg újra találkozunk. Ámen.\n\n", "moro 9": "Mormon második levele fiához, Morónihoz.\n\nA 9. fejezet egészében.\n\n[center][font_size=26]9. Fejezet[/font_size][/center]\n\n[i]A nefiták és a lámániták is megromlottak és elfajultak – Egymást kínozzák és gyilkolják – Mormon azért imádkozik, hogy kegyelem és jóság pihenjen meg Morónin mindörökké. Mintegy Kr.u. 401–421.[/i]\n\n1 Szeretett fiam, újra írok neked, hogy tudjad, hogy még életben vagyok; de most olyan dologról írok neked, mely igencsak gyötrelmes.\n\n2 Mert íme, keserves csatánk volt a lámánitákkal, melynek során nem győztünk; és Arkeántus kard által esett el, és Lurám és Emrom is; igen, és nagyon sok kiváló emberünket elveszítettük.\n\n3 És most íme, fiam, attól félek, hogy a lámániták el fogják pusztítani ezt a népet; mert nem tartanak bűnbánatot, és Sátán szüntelen arra serkenti őket, hogy haragudjanak egymásra.\n\n4 Íme, szüntelenül fáradozom értük; és amikor erélyesen mondom Isten szavát, akkor reszketnek és haragudnak rám; mikor pedig nem élek eréllyel, akkor megkeményítik ellene a szívüket; attól félek tehát, hogy az Úr Lelke többé nem bajlódik velük.\n\n5 Mert oly rendkívül haragosak, hogy úgy tűnik nekem, nem félik a halált; és kiveszett belőlük az egymás iránti szeretet, és szüntelenül vérre és bosszúra szomjaznak.\n\n6 És most, szeretett fiam, makacsságuk ellenére dolgozzunk szorgalmasan; mert ha abbahagyjuk a fáradozásainkat, akkor kárhoztatás alá kerülünk; mert van számunkra egy elvégezendő munka, míg ebben az agyaghajlékban vagyunk, hogy legyőzzük minden igazlelkűség ellenségét, és Isten királyságában pihentessük meg a lelkünket.\n\n7 És most e nép szenvedéseiről írok valamennyit. Mert az Amorontól kapott ismeretek szerint, íme, a lámánitáknak sok foglyuk van, melyeket Serriza tornyánál ejtettek; és ezek férfiak, nők és gyermekek voltak.\n\n8 És azoknak az asszonyoknak és gyermekeknek a férjeit, illetve apáit megölték, és most az asszonyokat férjeik húsával etetik, és a gyermekeket apáik húsával etetik, és semmi, illetve csak kevés vizet adnak nekik.\n\n9 De a lámánitáknak ez a hatalmas utálatossága még mindig nem múlja felül népünkét Moriántumban. Mert íme, sok lámánita lányt foglyul ejtettek; és miután megfosztották őket attól, ami mindennél drágább és értékesebb, ami az erkölcsi tisztaságuk és a szüzességük –\n\n10 És miután ezt a dolgot megtették, a legkegyetlenebb módon ölték meg őket, halálra kínozva a testüket; és miután ezt megtették, vadállatokként falták fel a testüket, szívük keménysége folytán; és tették ezt a bátorság jegyeként.\n\n11 Ó, szeretett fiam, hogyan képes rá egy ilyen nép, mely emberiesség nélkül való –\n\n12 (akik pedig mindössze néhány évvel ezelőtt még emberséges és tetszetős emberek voltak)\n\n13 De Ó, fiam, hogyan képes rá egy ilyen nép, melynek gyönyöre oly sok utálatosságban van –\n\n14 Hogyan várhatjuk el, hogy Isten visszatartsa velük szemben ítélkező kezét?\n\n15 Íme, felkiált szívem: Jaj ennek a népnek! Jöjj el és ítélkezz, Ó Isten, és rejtsd el arcod elől bűneiket, gonoszságaikat és utálatosságaikat!\n\n16 Továbbá, fiam, sok olyan özvegy és leány van, aki Serizzában maradt; és az élelem azon részét, melyet nem vittek el a lámániták, íme, Zenefi serege vitte el, és otthagyta őket, hogy élelmet keresve bolyongjanak, amerre csak tudnak; és sok idős nő ájul el és hal meg az út mentén.\n\n17 És a velem levő sereg gyenge, és a lámániták seregei köztem és Serriza között vannak; és akik átszöktek Áron seregéhez, azok borzalmas kegyetlenkedéseik áldozatai lettek.\n\n18 Ó, milyen népem romlottsága! Híján vannak a rendnek és az irgalomnak. Íme, én is csak ember vagyok, és csak egy ember erejével rendelkezem, és nem tudom többé érvényre juttatni a parancsaimat.\n\n19 És teljesen elfajultak már, és mind ugyanolyan kegyetlenek lettek, senkit sem kímélve, se öreget, se fiatalt; és minden egyébben, csak nem a jóban lelik gyönyörűségüket; asszonyaink és gyermekeink szenvedése pedig ezen föld területén mindent felülmúl; igen, nyelv nem képes ezt elmondani, és le sem lehet írni.\n\n20 És most, fiam, nem időzöm már tovább ennél a borzalmas jelenetnél. Íme, te ismered ezen nép gonoszságát; tudod, hogy híján vannak a tantételnek és már nem éreznek; gonoszságuk pedig még a lámánitákét is meghaladja.\n\n21 Íme, fiam, én nem ajánlhatom őket Istennek, különben lesújt rám.\n\n22 De íme téged, fiam, Istennek ajánllak, és bízom Krisztusban, hogy megszabadulsz; és imádkozom Istenhez, hogy óvja meg az életedet, hogy tanúja lehessél ezen nép visszatérésének őhozzá, avagy teljes pusztulásuknak; mert tudom, hogy el kell veszniük, ha nem tartanak bűnbánatot és nem térnek vissza hozzá.\n\n23 És ha elpusztulnak, az olyan lesz, mint a járeditáké, mert arra vágyott a szívük, hogy vért és bosszút keressenek.\n\n24 És ha úgy lészen, hogy elvesznek, és tudjuk, hogy sok testvérünk átpártolt a lámánitákhoz, és még sokkal többen át fognak pártolni hozzájuk; írj le tehát egy pár dolgot, ha te megmaradsz és én elveszek és nem látlak többé; de bízom benne, hogy hamarosan láthatlak; mert vannak nálam olyan szent feljegyzések, melyeket át szeretnék adni neked.\n\n25 Fiam, légy hű Krisztusban; és ne keserítsenek és nyomasszanak halálra az általam leírt dolgok; hanem emeljen fel téged Krisztus, és örökké az ő szenvedéseinek és halálának, és annak, hogy atyáinknak megmutatta testét, és irgalmának és hosszan tűrésének, és dicsőségének és az örök élet reménységének legyen helye az elmédben.\n\n26 És most legyen és maradjon veled Istennek, az Atyának a kegyelme, kinek trónusa magasan a mennyben van, és Urunknak, Jézus Krisztusnak a kegyelme, aki jobb keze felől ül az ő hatalmának, míg minden dolog neki szolgáltatik ki. Ámen.\n\n", "moro 10": "[center][font_size=26]10. Fejezet[/font_size][/center]\n\n[i]Tanúbizonyság Mormon könyvéről a Szentlélek hatalma által érkezik – A hithűeknek adatnak meg a Lélek ajándékai – A lelki ajándékok mindig a hitet kísérik – Moróni szavai a porból szólnak – Jöjjetek Krisztushoz, legyetek benne tökéletessé, és szenteljétek meg lelketeket. Mintegy Kr.u. 421.[/i]\n\n1 Most én, Moróni, leírok még valamit, amit jónak látok; és testvéreimnek, a lámánitáknak írok; és szeretném, ha tudnák, hogy már több mint négyszázhúsz év telt el azóta, hogy megadatott a jel Krisztus eljöveteléről.\n\n2 És miután buzdítóan mondok néhány szót, lepecsételem ezeket a feljegyzéseket.\n\n3 Íme, arra buzdítanálak benneteket, hogy amikor ezeket a dolgokat olvassátok, ha Isten bölcsessége szerint való az, hogy olvassátok őket, akkor emlékezzetek rá, milyen irgalmas volt az Úr az emberek gyermekeihez, Ádám teremtésétől fogva egészen addig, amíg ezeket a dolgokat megkapjátok, és gondolkozzatok el ezen a szívetekben.\n\n4 És amikor ezeket a dolgokat megkapjátok, arra buzdítalak benneteket, hogy Krisztus nevében kérdezzétek meg Istent, az Örökkévaló Atyát, hogy nem igazak-e ezek a dolgok; és ha őszinte szívvel, igaz szándékkal, Krisztusba vetett hittel kérdeztek, akkor ő a Szentlélek hatalma által ki fogja nektek nyilvánítani ennek igazságát.\n\n5 És a Szentlélek hatalma által minden dolgot illetően tudhatjátok az igazat.\n\n6 És amely dolog jó, az igazságos és igaz; tehát semmi jó nem tagadja a Krisztust, hanem elismeri, hogy ő létezik.\n\n7 És a Szentlélek hatalma által ti is tudhatjátok, hogy ő létezik, arra buzdítalak hát benneteket, hogy ne tagadjátok Isten hatalmát; mert ő hatalommal, az emberek gyermekeinek hite szerint munkálkodik, ugyanúgy ma, holnap és mindörökké.\n\n8 Továbbá arra buzdítalak benneteket, testvéreim, hogy ne tagadjátok Isten ajándékait, mert sok van ezekből; és ugyanattól az Istentől erednek. És különbözőképpen adatnak ezek az ajándékok; de mindegyikben ugyanaz az Isten munkálkodik; és Isten Lelkének megnyilatkozásai által adatnak ezek az embereknek, hogy a javukra szolgáljanak.\n\n9 Mert íme, egyiknek az adatik meg Isten Lelke által, hogy bölcsességnek beszédét taníthatja.\n\n10 És a másiknak az, hogy tudásnak beszédét taníthatja ugyanazon Lélek által.\n\n11 És a másiknak rendkívül nagy hit; megint másiknak pedig a gyógyítás ajándékai, ugyanazon Lélek által;\n\n12 Továbbá másvalakinek az, hogy hatalmas csodákat műveljen;\n\n13 Továbbá másvalakinek az, hogy minden dolgot illetően prófétáljon;\n\n14 Továbbá másvalakinek az, hogy angyalokat és szolgáló lelkeket lásson;\n\n15 Továbbá másvalakinek mindenféle nyelvek;\n\n16 Továbbá másvalakinek a nyelvek és mindenféle beszédek fordítása.\n\n17 És mindezek az ajándékok Krisztus Lelke által érkeznek; és külön-külön érkeznek el minden emberhez, az ő akarata szerint.\n\n18 És arra buzdítanálak benneteket, szeretett testvéreim, hogy emlékezzetek rá: minden jó ajándék Krisztustól jön.\n\n19 És arra buzdítanálak benneteket, szeretett testvéreim, hogy emlékezzetek rá: ő ugyanaz tegnap, ma és mindörökké; és az általam elmondott ajándékok, melyek lelkiek, soha nem szűnnek meg, amíg a világ fennáll, hacsak nem az emberek gyermekeinek hitetlensége folytán.\n\n20 Kell tehát, hogy legyen hit; és ha hitnek, akkor reménynek is kell lennie; és ha reménységnek, akkor jószívűségnek is kell lennie.\n\n21 És ha nincs bennetek jószívűség, akkor semmiféleképpen nem lehet benneteket megszabadítani Isten királyságában; és akkor sem lehet titeket megszabadítani Isten királyságában, ha nincs hitetek; és akkor sem, ha nincs reményetek.\n\n22 És ha nincs reményetek, akkor szükségképpen kétségbeesésben kell lennetek; és a kétségbeesés a gonoszságból ered.\n\n23 És Krisztus valóban azt mondta atyáinknak: Ha hitetek van, akkor minden olyan dolgot megtehettek, amit én jónak látok.\n\n24 És most az egész föld széleihez szólok – hogy ha eljön annak napja, hogy megszűnik közöttetek Isten hatalma és ajándékai, akkor az a hitetlenség miatt lesz.\n\n25 És jaj az emberek gyermekeinek, ha ez így van; mert senki nem lesz közöttetek, aki jót tenne, nem, senki. Mert ha lenne közöttetek egy, aki jót tesz, az Isten hatalma és ajándékai által munkálkodna.\n\n26 És jaj azoknak, akik elvetik ezeket a dolgokat és meghalnak, mert bűneikben halnak meg, és nem lehet őket megszabadítani Isten királyságában; és én Krisztus szavai szerint mondom ezt, és nem hazudok.\n\n27 És arra buzdítalak benneteket, hogy emlékezzetek ezekre a dolgokra; mert gyorsan eljön az idő, amikor tudni fogjátok, hogy nem hazudok, mert Isten törvényszéke előtt láttok majd engem; és az Úristen azt fogja mondani nektek: Nem jelentettem-e ki nektek szavaimat, melyeket ez az ember írt le, aki mintha olyan lenne, aki a halottaiból kiált, igen, méghozzá olyan, mint aki a porból szól?\n\n28 És a próféciák beteljesítésére jelentem ki nektek ezeket a dolgokat. És íme, az örökkévaló Isten szájából hangzanak majd el ezek; és az ő szava nemzedékről nemzedékre süvít.\n\n29 És Isten meg fogja mutatni nektek, hogy amit leírtam, az igaz.\n\n30 Továbbá arra buzdítalak benneteket, hogy jöjjetek Krisztushoz, és ragadjatok meg minden jó ajándékot, a gonosz ajándékot és a tisztátalan dolgot azonban ne érintsétek.\n\n31 És ébredj, és emelkedj fel a porból, Ó Jeruzsálem; igen, és öltsd magadra gyönyörű ruháidat, Ó Sion leánya; és erősítsd meg cövekeidet és szélesítsd ki határaidat mindörökké, hogy ne keveredj többé, hogy eleget lehessen tenni az Örökkévaló Atya szövetségének, melyet veled kötött, Ó Izráel háza.\n\n32 Igen, jöjjetek Krisztushoz, és legyetek benne tökéletessé, és tartóztassátok meg magatokat minden istentelenségtől, és ha minden istentelenségtől megtartóztatjátok magatokat, és teljes lelketekkel, elmétekkel és erőtökkel szeretitek Istent, akkor elegendő számotokra a kegyelme, hogy kegyelme által tökéletesek lehessetek Krisztusban; és ha Isten kegyelme által tökéletesek vagytok Krisztusban, akkor semmiképpen nem tagadhatjátok Isten hatalmát.\n\n33 Továbbá, ha Isten kegyelme által tökéletesek vagytok Krisztusban, és nem tagadjátok az ő hatalmát, akkor szenteltettek meg Krisztusban, Isten kegyelme által, Krisztus vérének ontásán keresztül, mely az Atya szövetségében foglaltatik, bűneitek bocsánatára, hogy szentek legyetek és szeplőtlenek.\n\n34 És most, mindannyiotoknak búcsút intek! Nemsokára elmegyek, hogy Isten paradicsomában pihenjek, míg ismét újra nem egyesül lelkem és testem, és győzedelmesen elő nem hoznak a légen át, hogy a nagy Jehovának, az élők és halottak Örök Bírájának örömet adó ítélőszéke előtt találkozzam veletek. Ámen.\n\nVége\n\n"}