{"title-page 0": "[center][font_size=26]मोर्मोनको पुस्तक[/font_size][/center]\n\nयेशू ख्रीष्टको अर्को करार\n\nपछिल्ला दिनका सन्तहरूको येशू ख्रीष्टको चर्च,\n\nसाल्ट लेक सिटी, सं. रा. अ. द्वारा प्रकाशित\n\nप्रथम अंग्रेजी संस्करण पल्माइरा, न्यु योर्क, सं. रा. अ., १८३० मा प्रकाशित\n\n© 2017 by Intellectual Reserve, Inc. All rights reserved. Source: 2015/03/24\n\n", "bofm-title 0": "[center][font_size=26]मोर्मोनको पुस्तक[/font_size][/center]\n\nमोर्मोनको हातद्वारा नफीका पाताहरूबाट लिइएका पाताहरूमाथि लेखिएको विवरण\n\nयसकारण, यो लमानीहरू, जो इस्राएलको घरानाका अवशेष हुन् र साथै यहूदी र गैह्र-यहूदीलाई लेखिएको—आदेशको माध्यमबाट र साथै अगमवाणीको र प्रकाशको आत्माबाट लेखिएको—लेखिएर र छाप लगाएर बन्द गरिएर र विनाश नहोस् भनेर परमप्रभुसामु लुकाइएको—परमेश्वरको उपहार र शक्तिद्वारा यसको भाषान्तरण हुने गरी बाहिर आउनको लागि मोरोनीको हातबाट छाप लगाएर बन्द गरिएको र उचित समयमा गैह्र-यहूदीको माध्यमबाट बाहिर आउनको लागि—परमेश्वरको उपहार र शक्तिद्वारा यसको भाषान्तरण हुनका लागि परमप्रभुसामु लुकाइएको नफीका जनको र साथै लमनीहरूको, अभिलेखको संक्षेप हो।\n\nयो एतेरको पुस्तकबाट लिइएको संक्षेप पनि हो, जुन येरेदका जनको अभिलेख हो, जो परमेश्वरले मानिसहरूको भाषा खलबल पार्नु भएको समयमा छरिएका थिए, जब उनीहरू स्वर्ग पुग्नको लागि धरहरा बनाउँदै थिए—जो इस्राएलको घरानाका अवशेषसामु परमप्रभुले उनीहरूका पितापुर्खाहरुका लागि के महान् कुराहरू गर्नु भएको छ भनी देखाउनको निम्ति हो ताकि उनीहरूले परमप्रभुका करारहरू जान्न सकून्, ताकि उनीहरू सदासर्वदाका लागि निष्कासित नहोऊन्—अनि यहूदी र गैह्र यहुदीहरू सबै राष्ट्रहरूसामु प्रकट हुनुहुने येशू ख्रीष्ट नै, अनन्त परमेश्वर हुनुहुन्छ भनी विश्वास दिलाउनका लागि समेत—र अब, यदि त्यहाँ केही कमजोरीहरू छन् भने तिनीहरू मानिसहरूका गल्तीहरू हुन्; यसकारण, परमेश्वरका कुराहरूको निन्दा नगर, ताकि तिमीहरू ख्रीष्टको न्याय-आसनमा निष्कलङ्क भेट्टिइनेछौ।\n\nयोसेफ स्मिथ, जुनियरद्वारा सक्कल अनुवाद पाताहरूबाट अंग्रेजीमा\n\n", "introduction 0": "[center][font_size=26]परिचय[/font_size][/center]\n\nमोर्मोनको पुस्तक बाइबलसँग तुलनीय पवित्र धर्मशास्त्रको एक खण्ड हो। यो अमेरिकाहरूका प्राचीन बासिन्दाहरूसँगको परमेश्वरको व्यवहारको एक अभिलेख हो र यसमा चीरस्थायी सुसमाचारको पूर्णता छ।\n\nयो पुस्तक प्राचीनकालका धेरै अगमवक्ताहरूद्वारा अगमवाणी र प्रकाशको आत्माद्वारा लेखियो। सुनका पाताहरूमा लेखिएका उनीहरूका वचनहरू मोर्मोन नाउँ गरेका अगमवक्ता-इतिहासकारद्वारा उद्धृत र संक्षेपीकरण गरियो। यो अभिलेखले दुई महान् सभ्यताहरूको विवरण दिन्छ। एउटा ई.पू. ६०० मा यरुशलेमबाट आए र त्यसपछि नफीहरू र लमानीहरू भनेर चिनिइने दुई राष्ट्रहरूमा विभाजित भए। अर्को धेरै अगाडि आए जब परमप्रभुले बेबिलोनको धरहरामा भाषाहरू खलबल पार्नुभयो। यो समूहलाई येरेदीहरू भनेर चिनिन्छ। हजारौँ वर्षपछि लमानीहरू बाहेक सबैको विनाश भयो र उनीहरू नै अमेरिकी आदिवासीहरूका पुर्खाहरूमध्ये हुन्।\n\nमोर्मोनको पुस्तकमा उल्लेख गरिएको सबभन्दा महत्वपूर्ण घटना आफ्नो पुनरुत्थान लगत्तै पछि परमप्रभु येशू ख्रीष्टले नफीहरूमाझ गरेको व्यक्तिगत सेवा हो। यसले सुसमाचारका सिद्धान्तहरूलाई अगाडि राख्छ, मुक्तिको योजनाको रेखाचित्र दिन्छ र मानिसहरूलाई उनीहरूले यस जीवनमा शान्ति र आगामी जीवनमा अनन्त जीवन प्राप्त गर्न के गर्नु पर्दछ भनी भन्दछ।\n\nमोर्मोनले आफ्ना लेखाइहरू पूरा गरेपछि, उनले त्यो विवरण आफ्ना छोरा मोरोनीलाई हस्तान्तरण गरे, जसले उनका आफ्ना केही वचनहरू थपे र पाताहरू कुमोराह पर्वतमा लुकाए। १८२३ को सेप्टेम्बर २१ मा, तब एक महिमित, पुनरुत्थान भएका व्यक्ति, उही मोरोनी, योसेफ स्मिथअगाडि देखा परे र उनलाई त्यो प्राचीन अभिलेख र यसको पूर्वनिर्देषित अंग्रेजी भाषाको अनुवादका बारेमा निर्देशन दिए।\n\nउचित समयमा ती पाताहरू योसेफ स्मिथलाई हस्तान्तरण गरियो, जसले ती परमेश्वरको उपहार र शक्तिद्वारा रुपान्तरण गरे। त्यो अभिलेख अहिले धेरै भाषाहरूमा एक नयाँ र थप गवाहीका रुपमा प्रकाशित छ कि येशू ख्रीष्ट जीवित परमेश्वरका पुत्र हुनुहुन्छ र जो उहाँसामु आउँछन् र उहाँका सुसमाचारका व्यवस्थाहरू र विधिहरू पालना गर्दछन् ती सबैलाई बचाउन सकिन्छ।\n\nयो अभिलेखका बारेमा योसेफ स्मिथले भने: “मैले बन्धुहरूलाई भनेँ कि मोर्मोनको पुस्तक पृथ्वीको कुनैपनि अन्य पुस्तक भन्दा सही र हाम्रो धर्मको मुल आधार थियो र अरु कुनै पुस्तकका शिक्षाहरूको पालना भन्दा यसका शिक्षाहरूको पालनाद्वारा मानिस परमेश्वरसामु अझ नजिक पुग्छ”।\n\nयोसेफ स्मिथ बाहेक, परमप्रभुले ती सुनका पाताहरू उनीहरूले देख्न र मोर्मोनको पुस्तकको सत्यता र ईश्वरियताको विशेष साक्षी हुन अरु एघार जन उपलब्ध गराउनुभयो। उनीहरूका गवाहीहरू यसमा “तीन साक्षीहरूको गवाही” र “आठ साक्षीहरूको गवाही” का रुपमा समावेश गरिएको छ।\n\nहामी संसारका सबै मानिसहरूलाई मोर्मोनको पुस्तक पढ्न, यसमा समेटिएका सन्देशहरूलाई उनीहरूका हृदयहरूमा चिन्तन गर्न र त्यसपछि अनन्त पिता, परमेश्वरसामु ख्रीष्टका नाउँमा यदि यो पुस्तक सत्य छ कि छैन भनी सोध्न निम्त्याउँछौँ। जसले त्यसो गर्छ र आस्थाका साथ सोध्छ उनीहरूले यसको सत्यता र ईश्वरियताको पवित्र आत्माद्वारा गवाही प्राप्त गर्नेछन्। (हेर्नुहोस् मोरोनी १०:३–५)\n\nजसले पवित्र आत्माद्वारा यो ईश्वरीय गवाही प्राप्त गर्दछ ऊ सोही शक्तिद्वारा यो ज्ञानमा पनि आउँछ कि येशू ख्रीष्ट संसारका मुक्तिदाता हुनुहुन्छ, कि योसेफ स्मिथ यी अन्तिम दिनहरूमा उहाँको प्रकाशक र अगमवक्ता हुन् र पछिल्ला दिनका सन्तहरूको येशू ख्रीष्टको चर्च मसीहको दोस्रो आगमनको तयारीका निम्ति पृथ्वीमा फेरि एकपटक स्थापित गरिएको परमेश्वरको अधिराज्य हो।\n\n", "three 0": "[center][font_size=26]तीन साक्षीहरूको गवाही[/font_size][/center]\n\nसबै राष्ट्रहरू, कुटुम्बहरू, भाषाहरू र जन जसकासामु यो कृति आउनेछ उसलाई ज्ञात होस्: कि हामीले, परमेश्वर पिताको र हाम्रा परमप्रभु येशू ख्रीष्टको अनुग्रह मार्फत्, यी पाताहरू देखेका छौँ जुनले यो अभिलेख समेटेको छ, जुनले नफीका जन, उनीहरूका बन्धु लमानीहरू र येरेदका जनको पनि जो त्यो धरहरादेखि आए जुनका बारेमा बोलिएको छ, उनीहरूको विवरण दिन्छ। अनि हामीलाई यो पनि थाहा छ कि तिनको परमेश्वरको उपहार र शक्तिद्वारा अनुवाद गरिएको छ, किनकि उहाँको आवाजले यो हाम्रासामु घोषणा गऱ्यो; यसकारण हामीलाई निश्चितताका साथ थाहा छ कि यो कृति सत्य छ। अनि हामी यो पनि गवाही दिन्छौं कि हामीले ती कुँदाइ देखेका छौँ जुन यी पाताहरूमा छन्; र ती हामीलाई मानिसको होइन परमेश्वरको शक्तिद्वारा देखाइएको छ। अनि हामी यी वचनहरू गम्भीरताका साथ घोषणा गर्दछौँ कि स्वर्गबाट परमेश्वरको एक स्वर्गदूत तल आए र उनले ल्याए र हाम्रा आँखाअगाडि राखे, कि हामीले ती पाताहरू, तिनमा भएका कुँदाइहरू हेऱ्यौँ र देख्यौँ र हामीलाई थाहा छ कि यो परमेश्वर पिता, हाम्रा परमप्रभु येशू ख्रीष्टका अनुग्रहद्वारा हो, कि हामीले देख्यौँ र गवाही दिन्छौँ कि यी कुराहरू सत्य छन्। अनि यो हाम्रा आँखाहरूमा विस्मयकारी छ। तैपनि परमप्रभुको आवाजले हामीलाई आज्ञा दियो कि हामीले यसको गवाही दिनुपर्छ; यसकारण परमप्रभुको आज्ञा पालना गर्न, हामी यी कुराहरूको गवाही दिन्छौँ। अनि हामीलाई थाहा छ कि यदि हामी ख्रीष्टमा आस्थावान भयौँ भने हामीले सबै मानिसहरूका रगत हाम्रा वस्त्रहरूबाट हटाउनेछौँ र ख्रीष्टको न्यायको आसनअगाडि निष्कलङ्क देखिनेछौँ र अनन्तकालका लागि स्वर्गमा उहाँसँग बस्नेछौँ। अनि सम्मान पिता र पुत्र र पवित्र आत्मामा होओस्, जो एक परमेश्वरहुनुहुन्छ। आमिन।\n\nओलिवर काउडरी\n\nडेविड व्हिट्मर\n\nमार्टिन हेरिस\n\n", "eight 0": "[center][font_size=26]आठ साक्षीहरूको गवाही[/font_size][/center]\n\nसबै राष्ट्रहरू, कुटुम्बहरू, भाषाहरू र जन जसकासामु यो कृति आउनेछ उसलाई ज्ञात होस्: कि यो कृतिका अनुवादक योसेफ स्मिथ जुनिएरले हामीलाई ती पाताहरू देखाए जुनका बारेमा बोलिएको छ, जुनको आवरण सुनको जस्तो थियो; र उपर्युक्त स्मिथले जतिवटा भनेका छन् हामीले त्यतिवटा पाताहरू हाम्रा हातहरूले चलायौँ, तिनीहरूमा हामीले कुँदाइहरू पनि देख्यौँ, जुन सबै प्राचीनकालका कार्यहरूको जस्तो चाखलाग्दो शिल्पकला देखिन्छन्, कि उपर्युक्त स्मिथले हामीलाई देखाएका छन्। अनि हामी गम्भीर वचनका साथ गवाही दिन्छौँ, कि उपर्युक्त स्मिथले हामीलाई देखाएका छन्, किनकि हामीले देखेका र उचालेका छौँ र निश्चितताका साथ थाहा छ कि उपर्युक्त स्मिथले ती पाताहरू पाएका छन् जुनका बारेमा बोलिएको छ। अनि हामी हाम्रो नाउँ संसारसामु दिन्छौँ, संसारलाई गवाही वक्न कि हामीले देखेका छौँ। अनि हामीले ढाँट्दैनौँ, परमेश्वरले गवाही दिएका हुनाले।\n\nख्रिस्टियान व्हिट्मर\n\nयाकूब व्हिट्मर\n\nपिटर व्हिट्मर, जु.\n\nयूहन्ना व्हिट्मर\n\nहाइरम पेज\n\nयोसेफ स्मिथ, सि.\n\nहाइरम स्मिथ\n\nसामुएल एच. स्मिथ\n\n", "js 0": "[center][font_size=26]अगमवक्ता योसेफ स्मिथको गवाही[/font_size][/center]\n\nमोर्मोनको पुस्तकको आगमनका बारेमा अगमवक्ता योसेफ स्मिथका वचनहरू यी हुन्:\n\n“सेप्टेम्बरको [१८२३]… साँझमा…, मैले आफैँलाई सर्वशक्तिमान् परमेश्वरसामु प्रार्थना र याचनामा लगाएँ…\n\n“जब म यसरी अझै परमेश्वरसामु पुकार्ने कार्यमा थिएँ, मैले मेरो कोठामा एक प्रकाश देखा परेको पाएँ, जुन मध्यान्ह भन्दा बढी प्रकासिलो नभइन्जेलसम्म निरन्तर बढ्दै गयो, जब तुरुन्तै मेरो विस्तारा नजिक एक व्यक्ति देखा परे, हावामा खडा हुँदै, किनकि उनका पाउहरूले जमिन छोएनन्।\n\n“उनले अत्यन्त धेरै खुकुलो सेतो लबेदा पहिरिएका थिए। यो मैले देखेका कुनै पनि लौकिक कुराहरू भन्दा धेरै सेतो थियो; न त म विश्वास गर्छु कि कुनै लौकिक कुरालाई त्यस्तो अत्यन्त सेतो र चम्किलो देखिने बनाउन सकिन्छ। उनका हातहरू र उनका बाहुहरू पनि नाडी भन्दा अलिकति माथिसम्म नाङ्गा थिए; त्यसरी नै उनका पाउहरू पनि नाङ्गा थिए र खुट्टाहरू पनि कुर्कुच्चाहरू भन्दा अलिकति माथिसम्म नाङ्गा थिए। उनका शिर र घाँटी पनि नाङ्गा थिए। मैले देख्न सक्थेँ कि उनले त्यो लबेदा बाहेक अरु केही पहिरिएका थिएनन्, किनकि यो खुल्लै थियो, ताकि मैले उनको छाती देख्न सक्थेँ।\n\n“उनको लबेदामात्र सेतो थिएन, तर उनको सम्पूर्ण शरीरनै वर्णन गर्न सकिने भन्दा बढी महिमित थियो, उनको मुहार साँच्चैँ नै आकाशको विजुलीको चम्काइ जस्तै थियो। कोठा अत्यन्त प्रकासिलो थियो, तर उनको शरीर लगत्तै वरिपरि त्यस्तो चम्किलो थिएन। जब मैले पहिले उनलाई देखेँ, म डराएँ; तर डरले मलाई तुरुन्त छाड्यो।\n\n“उनले मलाई नाउँ लिएर बोलाए र मलाई भने कि उनी परमेश्वरका उपस्थितिबाट मेरा सामु पठाइएका सन्देशबाहक थिए र उनको नाउँ मोरोनी थियो; कि परमेश्वरसँग मैले गर्नुपर्ने एउटा कार्य छ; र मेरो नाउँ सबै राष्ट्रहरू, कुटुम्बहरू र भाषाहरूमाझ असलका या खराबका निम्ति हुनेछ, अथवा कि सम्पूर्ण जनमाझ यसका बारेमा असल र खराब दुबै बोलिनेछ।\n\n“उनले भने त्यहाँ जम्मा गरिएको, सुनका पाताहरूमा लेखिएको, यो महाद्वीपका पूराना बासिन्दाहरूको र जहाँबाट ती आएको थिए त्यस स्रोतका बारेमा विवरण दिने एउटा पुस्तक छ। उनले यो पनि भने कि यसमा प्राचीन बासिन्दाहरूलाई मुक्तिदाताद्वारा दिइएअनुसारको चीरस्थायी सुसमाचारको पूर्णता छ;\n\n“यो पनि, कि त्यहाँ चाँदीका गाँठाहरूमा दुइटा ढुङ्गाहरू थिए—यी ढुङ्गाहरू, कवचमा बाँधिएका र ऊरीम र तुम्मीम भनिनेबाट बनेका थिए—पाताहरूसँग जम्मा गरिएका थिए; र ती ढुङ्गाहरू साथमा हुनु र तिनको प्रयोग गर्नु नै प्राचीन अथवा पूराना समयहरूमा अर्थात् पहिलेका समयहरूमा ‘द्रष्टा’ हुनुथियो; र परमेश्वरले यो पुस्तकको अनुवाद गर्ने प्रयोजनका निम्ति ती तयार गर्नुभएको थियो।\n\n“फेरि, उनले मलाई भने, कि जब मैले ती पाताहरू प्राप्त गरें जुनका बारेमा उनले बोलेका थिए—किनकि ती प्राप्त गरिने समय अझै पूरा भएको छैन—मैले ती कुनै व्यक्तिलाई पनि देखाउँन हुँदैन; न त ऊरीम र तुम्मीमसँगको कवचलाई नै; तिनीहरूलाई मात्र जसलाई देखाउँन मलाई आज्ञा दिइन्छ; यदि मैले त्यसो गरेँ भने मलाई विनाश गरिनेछ। जब उनी मसँग ती पाताहरूका बारेमा वार्तालाप गरिरहेका थिए, मेरो मस्तिष्कमा दर्शन खोलियो कि मैले त्यो स्थान देख्न सक्थे जहाँ ती पाताहरू राखिएका थिए र यति स्पष्ठ र चिनिनेसँग कि मैले त्यो स्थानलाई फेरि चिनेँ जब म त्यहाँ पुगेँ।\n\n“यो संवादपछि, मैले कोठामा मसँग बोलिरहेका ती व्यक्ति वरिपरि प्रकाश तुरुन्त जम्मा हुन थालेको देखेँ र उनी वरिपरि बाहेक कोठा फेरि अँध्यारो नभइन्जेलसम्म यो निरन्तर भइरह्यो जब मैले तुरुन्तै स्वर्गसम्म पाइप खुलेको जस्तै देखेँ र उनी पूरै रुपमा नहराइन्जेलसम्म उनी आरोहण गरे र कोठा त्यो स्वर्गीय प्रकाश आउनुभन्दा पहिलेजस्तै बन्यो।\n\n“म त्यो दृश्यको अनौठोपनालाई सोंच्दै र यी असामान्य सन्देशवाहकद्वारा मलाई भनिएका कुरामा अत्यन्त विस्मय गर्दै पल्टिए; जब, मेरो ध्यानको माझमा मैले अकास्मात फेला पारेँ कि मेरो कोठा फेरि प्रकाशिलो हुन थाल्यो र यस अघिजस्तै, ती सोही स्वर्गीय सन्देशबाहक फेरि मेरो विस्तारा नजिक थिए।\n\n“उनले आरम्भ गरे र ती सोही कुराहरू बताए जुन उनले उनको प्रथम भ्रमणमा गरेका थिए, अलिकति पनि फेरबेदल बिना; जुन गरेपछि, उनले मलाई महान् न्यायको बारेमा सूचना गरे जुन अनिकालद्वारा, तरबारद्वारा र महामारीद्वारा महान् उजाडका साथ पृथ्वीमा आइरहेको थियो; र ती शोकाकूल न्यायहरू पृथ्वीमा यो पिँढीमा आउनेछन्। यी कुराहरू बताएपछि, उनले अगाडि गरेजस्तै उनी फेरि आरोहण गरे।\n\n“यस समयसम्ममा, मेरो मस्तिष्कमा यति गहिरा छापहरू परे, कि निद्रा मेरा आँखाहरूबाट भागिसकेको थिए र म मैले देखेका र सुनेका कुराहरूको आश्चर्यमा आत्मविभोर हुँदै पल्टिरहेँ। तर जब मैले फेरि ती सोही सन्देशबाहकलाई मेरो विस्तारा नजिक देख्दा र अगाडि जस्तै सोही कुराहरू मेरासामु पुनर्अभ्यास गरेको र दोहोऱ्याएको सुन्दा मेरो आश्चर्य कस्तो थियो; अनि उनले एक चेतावनी थपे, मलाई यो भन्दै कि सैतानले मलाई लोभ्याउन प्रयास गर्नेछ (मेरा पिताको परिवारको गरिब परिस्थितिको नतिजामा), धन प्राप्त गर्ने प्रयोजनले पाताहरू प्राप्त गर्न। उनले यो निषेधित गरे, यसो भन्दै कि ती पाताहरू प्राप्त गर्न मसँग परमेश्वरको महिमा गर्ने बाहेक अरु कुनै उद्देश्य हुनुहुँदैन र उहाँको अधिराज्य बनाउने बाहेकका अरु कुनै लक्ष्यले प्रभावित हुनुहुँदैन; अन्यथा मैले ती प्राप्त गर्न सक्दिनँ।\n\n“यो तेस्रो भ्रमणपछि, उनी पहिले जस्तै फेरि स्वर्गतिर आरोहण गरे र मलाई फेरि मैले भर्खरै अनुभव गरेका कुराहरूको अनौठोपनामा चिन्तन गर्न छाडियो; जब ती स्वर्गीय सन्देशबाहक मबाट तेस्रो पटक आरोहण गरे लगत्तैपछि, भाले बास्यो र मैले पत्ता लगाएँ कि दिन आउन लागेको थियो, ताकि हाम्रा अन्तरवार्ताहरूले त्यो रात पूरै लिएको हुनुपर्दछ।\n\n“म मेरो विस्ताराबाट उठे पछि लगत्तै, र, सदा झैँ, दिनको आवश्यक परिश्रम गर्न गएँ; तर, अरु समयमा जस्तै काम गर्न प्रयास गर्दा, मैले आफ्नो शक्तिमा यति कम्जोर पाएँ कि म पूर्ण रुपमा असक्षम बनेँ। मेरा पिता, जो मसँग परिश्रम गरिरहनु भएको थियो, उहाँले ममा केही ठीक नभएको आभास पाउनुभयो र मलाई घर जान भन्नुभयो। मैले घर जाने लक्ष्यले सुरु गरें; तर, हामी भएको खेतबाट बाहिर जान बार पार गर्न खोज्दा, मेरो शक्तिले मलाई धोका दियो र म जमिनमा असाहय लडेँ र एक समयका निमित्त कुनै कुराको पनि होस पाइनँ।\n\n“मैले सम्झन सक्ने पहिलो कुरा मेरो नाउँ लिँदै मलाइ बोलाउँदै गरेको एक आवाज थियो। मैले माथि हेरेँ र पहिले जस्तै प्रकाशले घेरिएका तिनै सन्देशवाहकलाई मेरो शिरमाथि देखेँ। उनले गए राति मलाई बताएका सबै कुराहरू मेरासामु फेरि बताए र मलाई मेरा पितासामु जान र उहाँलाई मैले प्राप्त गरेका दर्शन र आज्ञाहरूका बारेमा भन्न आदेश दिए।\n\n“मैले पालना गरेँ: म खेतमा मेरा पिताकहाँ फर्केँ र त्यस विषयका बारेमा उहाँलाई पूरै विवरण दिएँ। उहाँले जवाफ दिनुभयो कि यो परमेश्वरबाट थियो र मलाई सन्देशवाहकद्वारा आज्ञा गरिए जस्तै गर्न भन्नुभयो। मैले खेत छाडेर, त्यस स्थानतिर गएँ जहाँ सन्देशवाहकले भनेका थिए कि ती पाताहरू राखिएका थिए; मैले त्यस स्थानका बारेमा देखेको दर्शनको स्पष्टताका कारण, मैले त्यस स्थानलाई त्यहाँ पुग्ने बित्तिकै चिनेँ।\n\n“न्यु योर्कको, ओन्टारियो काउन्टीको मान्चेस्टर गाउँ नजिकै एक निकै नै ठूलो, वरिपरि भन्दा अति नै उच्च डाँडो खडा छ। यो डाँडाको पश्चिम पट्टि, त्यसको शिखरबाट नजिकै, निकै नै ठूलो ढुङ्गामुनि, पाताहरू, एउटा ढुङ्गाको बाकसमा जम्मा गरिएका थिए। यो ढुङ्गा माथिल्लो पट्टि बीचमा गोलो र बाक्लो र किनारामा पातलो थियो, ताकि बीचको भाग जमिनबाट देख्न सकिन्थ्यो, तर किनाराहरू सबै माटाले ढाकिएका थिए।\n\n“माटो हटाएपछि, मैले एक उत्तोलक प्राप्त गरेँ, जुन मैले ढुङ्गाको किनारामुनि राखेँ र थोरै बल प्रयोग गरेर यसलाई उठाएँ। मैले भित्र हेरेँ र त्यहाँ मैले, सन्देशवाहकले भने जस्तै पाताहरू, ऊरीम र तुम्मीम र कवच साँचै नै देखेँ। जुनमा ती थिए त्यो बाकस ढुङ्गाहरूलाई कुनै प्रकारको सिमेन्टले जोडेर बनाइएको थियो र ती ढुङ्गाहरूमा पाताहरू र अन्य सबै कुराहरू तीसँग राखिएको थियो।\n\n“मैले तिनलाई बाहिर ल्याउने प्रयास गरें, तर सन्देशवाहकद्वारा निषेधित गरियो र फेरि भनियो कि ती बाहिर ल्याउने समय अझै आइपुगेको छैन, न त त्यससमयदेखि अरु चारवर्षसम्म नै हुनेरहेछ; तर उनले मलाई भने कि म त्यससमयदेखि ठ्याक्कै एक वर्षपछि त्यो स्थानमा आउनुपर्दछ र उनले मलाई त्यहाँ भेट्नेछन् र पाताहरू प्राप्त गर्ने समय नआइन्जेलसम्म मैले त्यसो गर्नुपर्दछ।\n\n“त्यसअनुसार, जसरी मलाई आज्ञा दिइएको थियो, म प्रत्येक वर्षको अन्त्यमा गएँ र प्रत्येक समयमा मैले सोही सन्देशवाहकलाई त्यहाँ पाएँ र परमप्रभुले अन्तिम दिनहरूमा आफ्नो अधिराज्यको के, कसरी र कुन प्रकारले सञ्चालन गर्नुहुनेछ भन्ने बारेमा हाम्रा प्रत्येक अन्तर्वार्ताहरूमा उनीबाट निर्देशन र ज्ञान प्राप्त गरेँ। …\n\n“लामो समयपछि ती पाताहरू, ऊरिम र तुम्मिम र कवच प्राप्त गर्ने समय आयो। एक हजार आठ सय सत्ताइसको सेप्टेम्बरको बाइसौँ दिनमा अर्को वर्षको अन्त्यमा सदाझैँ ती जम्मा गरिएको त्यो स्थानमा गएपछि उनै स्वर्गीय सन्देशवाहकले यो आदेशका साथ ती मलाई दिए: कि मैले तिनको जिम्मेवारी लिनुपर्दछ; कि यदि मैले बेवास्ताका साथ, अथवा मेरो बेहोसियारी मार्फत् तिनलाई गुमाएँ भने, मलाई अलग्याइनेछ; तर कि यदि मैले सन्देशवाहक ती लिन नआइन्जेलसम्म तिनलाई जोगाउन मेरा सबै प्रयास गरे भने, ती सुरक्षित हुनेछन्।\n\n“मैले तुरुन्त थाहा पाएँ किन ती सुरक्षाका साथ राख्न मैले ती कडा आदेशहरू प्राप्त गरेको थिएँ र किन यो थियो कि सन्देशवाहकले भनेका थिए कि जब मैले मेरा हातबाट चाहिएको कार्य गरेपछि, उनी लिन आउनेछन्। किनकि मसँग भएको थाहा हुने वित्तिकै, मबाट ती प्राप्त गर्न अति कडा परिश्रम प्रयोग गरिएको थियो। त्यो प्रयोजनका निम्ति आविष्कार गर्न सकिने अनेक युक्तिहरू लगाइएको थियो। सताइहरू पहिले भन्दा झन् तिब्र र कठोर बने, भीडले सम्भव भएसम्म मबाट ती खोस्न निरन्तर प्रयत्न गरे। तर परमेश्वरको विद्वताद्वारा, ती मेरा हातहरूमा सुरक्षित रहे, जबसम्म मैले तीद्वारा जे गरिनुपर्ने थियो त्यो गरेर सकिनँ। जब, व्यवस्थाअनुसार, सन्देशवाहक लिन आए मैले ती उनलाई बुझाएँ; र एकहजार आठसय अठ्तीसको मेको दोस्रो यो दिनसम्म ती उनीसँगै उनकै हातमा छन्।”\n\nपूरा अभिलेखका निम्ति, बहुमुल्य मोति र योसेफ स्मिथ-इतिहास हेर्नुहोस्।\n\nयसरी धुलोबाट बोल्ने जनको आवाज पृथ्वीबाट अगाडि ल्याइएको र ईश्वरीय पुष्टीकरणद्वारा प्रमाणित गरिएर परमेश्वरको उपहार र शक्तिद्वारा आधुनिक बोलीमा अनुवाद गरिएको यो प्राचीन अभिलेख The Book of Mormon का रुपमा १८३० सालमा यो संसारमा पहिलो पटक अंग्रेजीमा प्रकाशित गरियो।\n\n", "explanation 0": "[center][font_size=26]मोर्मोनको पुस्तकका बारेमा एक संक्षिप्त विवरण[/font_size][/center]\n\nमोर्मोनको पुस्तक प्राचीन अमेरिकाका जनको एउटा पवित्र अभिलेख हो र यो धातुका पाताहरूमा कुँदिएको थियो। जुन स्रोतबाट यी अभिलेखहरू तयार पारिएका थिए:\n\nनफीका पाताहरू, जुन दुई प्रकारका थिए: साना पाताहरू र ठूला पाताहरू। अगिल्लोलाई विशेष गरी बढी धार्मिक विषयवस्तु र अगमवक्ताहरूका सेवा र शिक्षाहरूका निम्ति छुट्याइएको थियो, जब कि पछिल्लोमा सम्बन्धित जनको लौकिक इतिहास थियो (१ नफी ९:२–४)। मोसीयाहको समयदेखि, तैपनि, ठूला पाताहरूमा पनि आत्मिक महत्वका प्रमुख घटनाहरू सम्मिलित थिए।\n\nमोर्मोनका पाताहरू, जुनमा मोर्मोनले नफीका ठूला पाताहरूबाट धेरै टिकाटिप्पणीका साथ गरेको संक्षेपीकरण छ। यी पाताहरूमा मोर्मोनद्वारा गरिएको इतिहासको निरन्तरता र उनका छोरा मोरोनीद्वारा थपिएका कुराहरू पनि थिए।\n\nएतेरका पाताहरू, जुनले येरेदीहरूका इतिहास प्रस्तुत गर्दछ। यो अभिलेखलाई मोरोनीद्वारा संक्षेपीकरण गरिएको थियो, जसले आफ्ना टिकाटिप्पणीहरू घुसाए र “एतेरको पुस्तक” भन्ने शीर्षकमा सामान्य इतिहासका साथ अभिलेख पनि थपे।\n\nकाँसका पाताहरू जुन लहीले ई.पू. ६०० मा यरुशलेमबाट ल्याएका थिए। यिनमा “मोशाका पाँच पुस्तकहरू,… अनि प्रारम्भदेखिको यहूदाका राजा सिदकियाहको शासनसम्म यहूदीहरूको एउटा अभिलेख पनि र पवित्र अगमवक्ताहरूका अगमवाणीहरू पनि” थिए (१ नफी ५:११–१३)। यी पाताहरूदेखि, यशैया र बाइबलका र बाइबल बाहिरका अगमवक्ताहरूका धेरै वाणीहरू उद्धृत गर्दै मोर्मोनको पुस्तकमा देखापर्छन्।\n\nमोर्मोनको पुस्तक एक बाहेक अरु पुस्तकको रुपमा चिनिने पन्ध्र विभिन्न भागहरू अथवा विभाजनहरूबाट बन्दछ, सामान्यतय तिनको प्रमुख लेखकको नाउँद्वारा तोकिएको छ। पहिलो भाग (ओम्नीसम्मका पहिला छ पुस्तकहरू) नफीका साना पाताहरूबाट अनुवाद गरिएको हो। ओम्नी र मोसीयाहका पुस्तकहरूको बीचमा मोर्मोनका वचनहरू निविष्ट गरिएको छ। निविष्ट गरिएको यसले साना पाताहरूका कुँदाइलाई मोर्मोनद्वारा गरिएको ठूला पाताहरूको संक्षेपीकरणसँग जोड्दछ\n\nसबभन्दा लामो भाग, मोसीयाह देखि मोर्मोनको अध्याय ७ सम्म नफीका ठूला पाताहरूको मोर्मोनले गरेको संक्षेपीकरणको अनुवाद हो। अन्तिम भाग, मोर्मोनको अध्याय ८ देखि पुस्तकको अन्तिमसम्म मोर्मोनका छोरा मोरोनीले कुँदेका हुन्, जसले, आफ्ना पिताका जीवनको अभिलेखको अन्त्य गरेपछि, येरेदीहरूको अभिलेखको (एतेरको पुस्तकको रुपमा) संक्षेपीकरण गरे र पछि मोरोनीको पुस्तक भनिने भागहरूलाई थपे।\n\nई.सं. ४२१ सालमा अथवा लगभग त्यतिखेर, मोरोनी, नफीका अन्तिम अगमवक्ता-इतिहासकारले ती पवित्र अभिलेखलाई छाप लगाएर बन्द गरे र परमप्रभुमा लुकाए, उहाँका अगमवक्ताहरूमार्फत् परमेश्वरको आवाजद्वारा पूर्वसूचना गरे जस्तै पछिल्ला दिनहरूमा अघि ल्याइनका निम्ति ई.सं. १८२३ मा, सोही मोरोनीले, तब एक पुनरुत्थित व्यक्तिका रुपमा अगमवक्ता योसेफ स्मिथलाई भेटे र तत्पश्चात् ती कुँदेका पाताहरू उनलाई हस्तान्तरण गरे।\n\nयो संस्करणका बारेमा: विषय सूचीको पृष्ठको लगत्तै अगाडिको पूरानो शीर्षक पृष्ठ पाताहरूबाट नै लिइएको हो र पवित्र शब्दहरू मध्येको भाग हो। १ नफीमा र मोसियाहको अध्याय ९ भन्दा पछि लेखिएको जस्तै छड्के अक्षरमा लेखिएको परिचय पनि पवित्र वचनहरूका भाग हुन्। अध्यायको शीर्षकमा भए जस्तै छड्के अक्षरमा भएका परिचयहरू पुराना वचनहरूबाट आएका होइनन् तर अध्ययन् गर्न सरल बनाउन सहयोग गर्नका निम्ति समावेश गरिएका हुन्।\n\nअंग्रेजीमा प्रकाशित गरिएका मोर्मोनका पुस्तकका विगतका संस्करणहरूमा केही साना गल्तीहरू कायमै रहेका छन्। यो संस्करणमा ती सच्चाइहरू छन् जुन विषयवस्तुलाई प्रकाशन पहिलेका पाण्डुलिपिहरूसँग र अगमवक्ता योसेफ स्मिथद्वारा सम्पादन गरिएका पहिलेका संस्करणहरूसँग मिलाउन उपयुक्त ठहरिए।\n\n", "1-ne 1": "[center][font_size=26]नफीको प्रथम पुस्तक[/font_size][/center]\n\nउनको शासन र सेवाकाइ\n\nलही र उनकी पत्नी र (जेठा देखि) लमान, लमुएल, साम र नफी भनिने उनका चार छोराहरूको एक विवरण। परमप्रभुले लहीलाई यरुशलेमको भूमिबाट प्रस्थान गर्न सचेत गराउनुहुन्छ, किनभने उनले जनसामु उनीहरूका दुष्टताका वारेमा अगमवाणी गर्दछन् र उनीहरूले उनको जीवनको विनाश गर्न खोज्छन्। उनले आफ्नो परिवार सहित उजाड स्थानतिर तीन दिनको यात्रा गर्छन्। नफीले उनका दाजुहरूलाई लैजान्छन् र यहूदीहरूको अभिलेखका निम्ति यरुशलेमको भूमि फर्कन्छन्। उनीहरूका दु:खको विवरण। उनीहरूले इश्माएलका छोरीहरूलाई पत्नी बनाउँछन्। उनीहरूले उनीहरूका परिवारहरू लैजान्छन् र उजाड स्थानतिर प्रस्थान गर्दछन्। उजाड स्थानमा उनीहरूका दु:खहरू र कष्टहरू। उनीहरूको यात्राको बाटो। उनीहरू अथाह पानी भएको ठाउँमा आउँछन्। नफीका वन्धुहरूले उनका विरुद्ध विद्रोह गर्दछन्। उनले उनीहरूलाई पराजित गर्दछन् र पानीजहाज बनाउँछन्। उनीहरूले त्यो ठाउँलाई बाउन्टीफुल भन्दछन्। उनीहरू प्रतिज्ञाको भूमितिर अथाह पानी पार गर्छन् र आदि-इत्यादि। यो नफीको विवरणअनुसार हो; अथवा अर्को शब्दमा, म, नफीले यो अभिलेख लेख्दछु।\n\n[center][font_size=26]अध्याय १[/font_size][/center]\n\n[i]नफी उनका जनको अभिलेखको सुरुवात गर्छन्—लही दर्शनमा आगोको खम्बा देख्छन् र अगमवाणीको पुस्तक पढ्छन्—उनले परमेश्वरको प्रशंसा गर्छन्, मसीहको आगमनको पूर्व वाणी गर्छन् र यरुशलेमको नाशको अगमवाणी गर्छन्। लगभग ई.पू. ६००।[/i]\n\n1 म नफी असल मातापिताबाट जन्मिएको हुनाले, त्यसकारण, मेरा पिताको सबै ज्ञानमा मलाई केही हदसम्म शिक्षा दिइयो र मैले मेरा दिनहरूको अन्तरालमा धेरै कष्टहरू देखेको, परन्तु, मेरा सारा दिनहरूमा परमप्रभुबाट धेरै कृपा पाएको हुनाले; हो, परमेश्वरको कृपा र रहस्यहरूको महान् ज्ञान भएको हुनाले, त्यसकारण म मेरा दिनहरूका काम-कारबाहीहरूको अभिलेख बनाउँदछु।\n\n2 हो, म मेरा पिताको भाषामा अभिलेख बनाउँदछु, जुन यहूदीहरूको ज्ञान र मिश्रीहरूको भाषाबाट बनेको छ।\n\n3 अनि म जान्दछु कि मैले बनाउने अभिलेख साँचो छ; र म यसलाई मेरा आफ्नै हातले बनाउँदछु र म यसलाई मेरो ज्ञानअनुसार बनाउँदछु।\n\n4 किनकि यहूदाका राजा सिदकियाहको शासनको पहिलो वर्षको प्रारम्भमा यस्तो हुन गयो, (मेरा पिता लही उहाँका सारा दिनहरूमा यरुशलेममा बस्नुभएकोले); अनि त्यही वर्षमा त्यहाँ धेरै अगमवक्ताहरू मानिसहरूसामु तिनीहरूले पश्चात्ताप गर्नु पर्ने अन्यथा महान् सहर यरुशलेमको विनाश हुने अगमवाणी गर्दै आए।\n\n5 यसकारण, यस्तो हुन गयो कि जब मेरा पिता लही अघि बढ्नुभयो, उहाँले आफ्नो सारा हृदयको साथ समेत उहाँका मानिसहरूको तर्फबाट परमप्रभुसामु प्रार्थना गर्नुभयो।\n\n6 अनि यस्तो हुन गयो जब उहाँले परमप्रभुसामु प्रार्थना गर्नुभयो, त्यहाँ एउटा आगोको खम्बा आयो र उहाँसामुन्ने एउटा चट्टानमाथि बस्यो; र उहाँले धेरै देख्नुभयो र सुन्नुभयो; र उहाँले देखेका र सुनेका कुराहरूको कारणले उहाँ काँप्नु भयो र अत्यन्तै थरथराउनुभयो।\n\n7 अनि यस्तो हुन गयो कि उहाँ यरुशलेममा उहाँको आफ्नै घरमा फर्कनुभयो; र आत्माद्वारा र आफूले देखेका कुराहरूबाट विह्वल भएर उहाँ स्वयम् आफ्नो ओछ्यानमा पल्टनुभयो।\n\n8 अनि आत्माद्वारा नियन्त्रित भएर उहाँलाई एउटा दर्शनमा पर लगियो, यतिसम्म कि उहाँले स्वर्गहरू खुलेको देख्नुभयो, अनि उहाँले सोंच्नु भयो उहाँले गाउने र आफ्ना परमेश्वरको प्रशंसा गर्ने प्रवृतिका असङ्ख्य स्वर्गदूतहरूको समूहले घेरिएर आफ्नो सिंहासन माथि बसिरहेको देख्नुभयो।\n\n9 अनि यस्तो हुन गयो कि उहाँले एक जनालाई स्वर्गको बीचबाट ओर्लदै गरेको देख्नुभयो, अनि उहाँले देख्नुभयो कि उहाँको तेज मध्यदिनको सूर्यको भन्दा उच्च थियो।\n\n10 अनि उहाँले आफूलाई पछ्याइरहेका अन्य बाह्रलाई पनि देख्नुभयो, अनि उनीहरूको चमक आकाशका ताराहरूको भन्दा बढी थियो।\n\n11 अनि उनीहरू अवतरण गरे र पृथ्वीको सतहमाथि अघि बढे; र पहिलो चाहिँ आए र मेरा पिताअगाडि खडा भए र उहाँलाई एउटा पुस्तक दिए र उहाँले पढ्नुपर्छ भनेर अह्राए।\n\n12 अनि यस्तो हुन गयो कि जब उहाँले पढ्नुभयो, उहाँ परमप्रभुको आत्माले भरिनुभयो।\n\n13 अनि उहाँले यसो भन्दै पढ्नुभयो, यरुशलेमलाई धिक्कार, धिक्कार छ, किनकि मैले तेरो कुकर्म देखेको छु! हो, अनि यरुशलेमको बारेमा मेरा पिताले धेरै कुराहरू पढ्नुभयो—कि यसको र यसका बासिन्दाहरूको विनाश हुनेछ; धेरै तरबारद्वारा नासिनेछन् र धरैलाई बेबिलोनमा बन्दी बनाएर लगिनेछ।\n\n14 अनि यस्तो हुन गयो कि जब मेरा पिताले महान् र अद्भूत कुराहरू पढ्नुभयो र देख्नुभयो, उहाँले परमप्रभुसामु धेरै कुराहरू पुकार्नु भयो; महान् र अद्भूत छन् हजुरका कामहरू, हे सर्वशक्तिमान परमप्रभु परमेश्वर! हजुरको सिंहासन स्वर्गमा उच्च छ र हजुरको शक्ति र असलपना र कृपा संसारका सारा बासिन्दाहरूमाथि छन्; र किनभने हजुर कृपालु हुनुहुन्छ, जो हजुरसामु आउँछन्, तिनीहरूलाई हजुरले नासिन दिनुहुने छैन।\n\n15 अनि यस प्रकारको थियो मेरा पिताको भाषा उहाँको परमेश्वरको प्रशंसा गर्दा; किनकि उहाँको जीवात्मा खुशी भयो र उहाँको पूरै हृदय भरियो उहाँले देख्नु भएका कुराहरूको कारणले, हो, जुन परमप्रभुले उहाँसामु देखाउनु भएको थियो।\n\n16 अनि अब म, नफी, ती कुराहरूको पूरा विवरण बनाउँदिनँ जुन मेरा पिताले लेख्नुभएको छ, किनकि उहाँले धेरै कुराहरू लेख्नुभएकोछ जुन उहाँले दर्शनहरूमा र सपनाहरूमा देख्नुभयो; अनि उहाँले धेरै कुराहरू पनि लेख्नुभएकोछ जुन उहाँले अगमवाणी गर्नुभयो र आफ्ना छोराछोरीहरूसामु बोल्नुभयो, जसको म पूरा विवरण बनाउने छैनँ।\n\n17 तर म मेरा दिनहरूमा मेरा कामहरूको एउटा विवरण बनाउनेछु। हेर, म मेरा पिताको अभिलेखको एउटा संक्षेप बनाउँछु, मैले मेरा आफ्नै हातहरूले बनाएका पाताहरूमाथि; यसकारण, मैले मेरा पिताको अभिलेखको संक्षेपीकरण गरिसकेपछि म मेरो आफ्नै जीवनको विवरण बनाउनेछु।\n\n18 त्यसकारण, म चाहन्छु कि तिमीहरूले जान्नुपर्दछ कि परमप्रभुले मेरा पिता लहीसामु यति धेरै विस्मयकारी कुराहरू देखाउनु भएपछि, हो, यरुशलेमको विनाशका बारेमा, हेर उहाँ मानिसहरूमाझ अघि जानुभयो र उहाँले देख्नु र सुन्नु भएका कुराहरूका बारेमा उनीहरूसामु अगमवाणी गर्न र घोषणा गर्न थाल्नुभयो।\n\n19 अनि यस्तो हुन गयो कि यहूदीहरूले उहाँले तिनीहरूका बारेमा गवाही दिनुभएका कुराहरूको कारणले उहाँको खिल्ली उडाए; किनकि उहाँले साँचै नै तिनीहरूको दुष्टता र तिनीहरूका कुकर्महरूका बारेमा गवाही दिनुभयो; अनि उहाँले गवाही दिनुभयो कि उहाँले देख्नुभएका र सुन्नुभएका कुराहरू र उहाँले त्यो पुस्तकमा पढ्नुभएका कुराहरूले मसीहको आगमन र संसारका उद्धारको बारेमा समेत स्पष्टसँग देखाउँछन्।\n\n20 अनि जब यहूदीहरूले यी कुराहरू सुने उनीहरू उहाँदेखि रिसाए, हो, प्राचीन कालका अगमवक्ताहरूसँग जस्तै जसलाई उनीहरूले निकाला गरेका थिए, ढुङ्गा प्रहार गरेका थिए र मारेका थिए; र उनीहरूले उहाँको पनि ज्यान लिन खोजे ताकि उनीहरूले त्यसलाई लिन सकून्। तर हेर, म, नफी, तिमीहरूसामु देखाउनेछु कि परमप्रभुका कोमल कृपाहरू ती सबैमाथि छन् जसलाई उहाँले उनीहरूको आस्थाको कारणले मुक्तिको शक्तिसम्म समेत शक्तिशाली बनाउन चुन्नुभएको छ।\n\n", "1-ne 2": "[center][font_size=26]अध्याय २[/font_size][/center]\n\n[i]लही आफ्नो परिवारलाई लाल समुद्रको उजाड स्थानतिर लैजान्छन्—उनीहरू आफ्नो सम्पति छाड्दछन्—लही परमप्रभुलाई बलि चढाउँछन् र उनका छोराहरूलाई आज्ञा पालन गर्न सिकाउँछन्—लमान र लमुएल उनका पिताका विरुद्ध गनगनाउँछन्—नफी आज्ञाकारी छन् र आस्थामा प्रार्थना गर्छन्; परमप्रभु उनीसँग बोल्नुहुन्छ र उनका दाजुभाइहरूमाथि शासन गर्न उनलाई छानिन्छ। लगभग इ.पू. ६००।[/i]\n\n1 किनभने हेर, यस्तो हुन गयो कि परमप्रभु, हो, सपनामा समेत, मेरा पितासामु बोल्नुभयो र उहाँलाई भन्नुभयो: लही, तिमीले गरेका कुराहरूका कारणले तिमी आशीषित छौ; तिमी आस्थावान् रहेको र मैले तिमीलाई आदेश दिएका कुराहरू यी मानिसहरूसामु घोषणा गरेको कारणले, हेर, उनीहरू तिम्रो ज्यान लिन खोज्छन्।\n\n2 अनि यस्तो हुन गयो कि, सपनामा समेत, परमप्रभुले मेरा पितालाई आदेश दिनुभयो कि उहाँले आफ्नो परिवार लिई उजाड स्थानतिर प्रस्थान गर्नुपर्दछ।\n\n3 अनि यस्तो हुन गयो कि उहाँ परमप्रभुका वचनसामु आज्ञाकारी हुनुहुन्थ्यो, यसकारण परमप्रभुले उहाँलाई आज्ञा दिनुभएजस्तै उहाँले गर्नुभयो।\n\n4 अनि यस्तो हुन गयो कि उहाँ उजाड स्थानतिर प्रस्थान गर्नुभयो। अनि उहाँले आफ्नो घर र आफ्नो रिक्थ भूमि र आफ्नो सुन र आफ्नो चाँदी र आफ्ना मूल्यवान् कुराहरू छोड्नुभयो र उहाँको परिवार र बन्दोबस्तीका सामानहरू र पालहरू बाहेक आफूसँग केही लैजानु भएन र उजाड स्थानतिर प्रस्थान गर्नुभयो।\n\n5 अनि उहाँ लाल समुद्रको तटनजिक सिमानाहरू छेउ तल आउनुभयो; र उहाँले उजाड स्थानमा लाल समुद्र नजिक रहेका सिमानाहरूमा यात्रा गर्नुभयो; र उहाँले मेरी आमा सरियाह र मेरा दाइहरू लमान, लमुएल र सामले बनेको आफ्नो परिवारको साथ उजाड स्थानमा यात्रा गर्नु भयो।\n\n6 अनि यस्तो हुन गयो कि जब उहाँले उजाड स्थानमा तीन दिन यात्रा गरिसक्नुभयो, उहाँले पानीको नदी छेउको एउटा उपत्यकामा आफ्नो पाल टाँग्नुभयो।\n\n7 अनि यस्तो हुन गयो कि उहाँले ढुङ्गाहरूको वेदी बनाउनुभयो र परमप्रभुसामु भेटी चढाउनुभयो र परमप्रभु हाम्रा परमेश्वरसामु धन्यवाद टक्र्याउनुभयो।\n\n8 अनि यस्तो हुन गयो कि उहाँले त्यस नदीको नाउँ लमान राख्नुभयो र यो लाल समुद्रमा टुङ्गिन्थ्यो र त्यो उपत्यका त्यसको मुखनजिकको सिमानामा थियो।\n\n9 अनि जब मेरा पिताले त्यस नदीको पानी लाल समुद्रको तलाउमा रित्तिएको देख्नुभयो, उहाँले लमानसमक्ष यसो भन्दै बोल्नुभयो: ओहो, तिमी यो नदीजस्तै निरन्तर रुपमा सबै धर्मिकताको मुहानतिर दौडन सके हुन्थ्यो!\n\n10 अनि उहाँले लमुएलसमक्ष पनि बोल्नुभयो: ओहो, तिमी यो उपत्यकाजस्तै स्थिर र अडिग र परमप्रभुका आज्ञाहरू पालना गर्नमा अचल हुनसके हुन्थ्यो!\n\n11 अब उहाँले लमान र लमुएलको हठीपनाको कारणले यो बोल्नुभयो; किनकि हेर उनीहरूले धेरै कुराहरूमा आफ्ना पिताविरुद्ध गनगन गरे, किनभने उहाँ एक दर्शनधारी मानिस हुनुहुन्थ्यो र उनीहरूलाई रिक्थको भूमि र उनीहरूका सुन र उनीहरूका चाँदी र उनीहरूका मूल्यवान् कुराहरू छाडेर, उजाड स्थानमा विनाश हुनका लागि तिनीहरुलाई अगुवाइ गरेर यरुशलेमको भूमिबाट बाहिर लानुभएको थियो। अनि उनीहरूले उहाँको हृदयका मूर्ख कल्पनाहरूको कारणले उहाँले यसो गर्नुभएको हो भने।\n\n12 अनि लमान र लमुएलले ज्येष्ठ भएर पनि आफ्ना पिताविरुद्ध यसरी गनगन गरे। अनि उनीहरूले गनगन गरे किनभने उनीहरूलाई त्यस परमेश्वरका व्यवहारहरू थाहा थिएन जसले उनीहरूको सृष्टि गर्नुभएको थियो।\n\n13 न त उनीहरूले विश्वास गरे कि अगमवक्ताहरूको वचनहरूअनुसार त्यो महान् सहर यरुशलेमको विनाश हुनसक्थ्यो। अनि उनीहरू यहूदीहरू जस्तै थिए जो यरुशलेममा थिए, जसले मेरा पिताको जीवन लिन खोजेका थिए।\n\n14 अनि यस्तो हुन गयो कि मेरा पिताले आत्माले भरिएर शक्तिका साथ, उहाँको अघि उनीहरूका शरीर नहल्लुन्जेलसम्म लमुएलको उपत्यकामा उनीहरूसमक्ष बोल्नुभयो। उहाँले तिनीहरूलाई पराजित गर्नुभयो कि तिनीहरूले उहाँविरुद्ध बोल्ने साहसै गरेनन्; यसकारण, उहाँले आदेश दिनुभएअनुसार तिनीहरूले गरे।\n\n15 अनि मेरा पिताले पालमा बास गर्नुभयो।\n\n16 अनि यस्तो हुन गयो कि म नफी अत्यन्तै कलिलो भए तापनि कदमा ठूलो र परमेश्वरका रहस्यका बारेमा जान्न महान् इच्छा पनि भएकाले, यसकारण, मैले परमप्रभुलाई पुकारेँ; र हेर उहाँले मलाई भेट दिनुभयो र मेरो हृदयलाई कोमल तुल्याउनुभयो कि मैले मेरा पिताद्वारा बोलिएका सबै वचनहरूमा विश्वास गरेँ, यसकारण, मेरा दाजुहरूले जस्तो मैले उहाँविरुद्ध बिद्रोह गरिनँ।\n\n17 अनि परमप्रभुले पवित्र आत्माद्वारा मेरासामु प्रकट गर्नुभएका कुराहरू सामसामु ज्ञात गराउँदै मैले उससँग बोलेँ। अनि यस्तो हुन गयो कि उसले मेरा वचनहरूमा विश्वास गऱ्यो।\n\n18 तर, हेर, लमान र लमुएलले मेरा वचनहरूलाई सुनेनन्; र उनीहरूका हृदयका कठोरताका कारण उदास भएर उनीहरूका लागि मैले परमप्रभुसामु पुकारेँ।\n\n19 अनि यस्तो हुन गयो कि परमप्रभु मेरासामु यसो भन्दै बोल्नुभयो: तिम्रो आस्थाका कारणले तिमी आशीषित छौ नफी, किनकि तिमीले हृदयको न्युनताकासाथ लगनशीलतापूर्वक मेरो खोजी गरेका छौ।\n\n20 अनि जति जति तिमीले मेरा आज्ञाहरूको पालना गर्नेछौ, तिमीले उन्नति गर्नेछौ र प्रतिज्ञाको भूमितिर अगुवाइ गरिनेछौ, हो, त्यो भूमि समेत जुन मैले तिम्रा लागि तयार गरेको छु; हो, त्यो भूमि जुन अन्य सबै भूमिहरूभन्दा उत्तम छ।\n\n21 अनि जति जति तिम्रा दाजुहरूले तिमीविरुद्ध बिद्रोह गर्नेछन्, उनीहरू परमप्रभुको उपस्थितिबाट अलग्याइनेछन्।\n\n22 अनि जति जति तिमीले मेरा आज्ञाहरूको पालना गर्नेछौ, तिमीलाई तिम्रा दाजुहरूमाथि शासक र शिक्षक बनाइनेछ।\n\n23 किनकि हेर, त्यो दिन उनीहरूले मेरा विरुद्ध बिद्रोह गर्नेछन्, म एउटा कष्टप्रद श्रापले समेत उनीहरूलाई सराप्नेछु र तिम्रा सन्ततिले पनि मेरा विरुद्ध विद्रोह नगरेसम्म तिनीहरूले उनीहरूमाथि शक्ति पाउने छैनन्।\n\n24 अनि यदि यसो भयो कि उनीहरूले मेरा विरुद्ध विद्रोह गरेभने, उनीहरू तिम्रा सन्ततिका लागि कोर्रा बन्नेछन्, तिनीहरूलाई सम्झना गर्ने तरिकाहरूमा उक्साउनाका लागि।\n\n", "1-ne 3": "[center][font_size=26]अध्याय ३[/font_size][/center]\n\n[i]लहीका छोराहरू काँसका पाताहरू लिन यरुशलेम फर्कन्छन्—लाबान पाताहरू दिन अस्वीकार गर्छ-नफी उनका दाजुभाइहरूलाई प्रोत्साहन र सहास दिन्छन्—लाबानले उनीहरूको सम्पति खोस्दछ र हत्या गर्ने प्रयास गर्छ—लामान र लमुएल नफीलाई र सामलाई पिट्छन् र स्वर्गदूतद्वारा हप्काइन्छन्। लगभग ई.पू. ६००–५९२।[/i]\n\n1 अनि यस्तो हुन गयो कि म, नफी, परमप्रभुसँग वार्तालाप गरेर मेरा पिताको पालमा फर्केँ।\n\n2 अनि यस्तो हुन गयो कि उहाँले मेरासामु यसो भन्दै बोल्नुभयो: हेर, मैले एउटा सपना देखेको छु, जसमा परमप्रभुले मलाई आज्ञा दिनुभएको छ कि तिमी र तिम्रा दाजुहरू यरुशलेम फर्कनेछौ।\n\n3 किनकि हेर, लाबानसँग यहूदीहरूको अभिलेख र मेरा पितापूर्खाहरूको एउटा वंशावली पनि छ र ती काँसका पाताहरूमाथि कुँदिएका छन्।\n\n4 यसकारण, परमप्रभुले मलाई आदेश दिनुभएको छ कि तिमी र तिम्रा दाजुहरू लाबानको घर तर्फ जानुपर्दछ र ती अभिलेखहरू खोज्नुपर्दछ र तिनलाई यहाँ उजाड स्थानतिर ल्याउनु पर्दछ।\n\n5 अनि अब, हेर तिम्रा दाजुहरू मैले उनीहरूदेखि चाहेको यो कठिन कुरा हो भन्दै गनगन गर्छन्, तर हेर उनीहरूदेखि यो मैले चाहेको होइन, तर यो परमप्रभुको आज्ञा हो।\n\n6 त्यसकारण, जाऊ, मेरा छोरा र तिमीले परमप्रभुबाट कृपा पाउनेछौ किनभने तिमीले गनगन गरेका छैनौ।\n\n7 अनि यस्तो हुन गयो कि म नफीले मेरा पितासामु भनेँ: म जानेछु र परमप्रभुले आज्ञा दिनुभएका कुराहरू गर्नेछु, किनकि मलाई थाहा छ कि उहाँले आज्ञा दिनुभएको कुरा सम्पन्न गर्न सक्ने गरी उनीहरूका लागि बाटो तयार नपारी परमप्रभुले मानिसका छोराछोरीहरूलाई कुनै आज्ञा दिनुहुन्न।\n\n8 अनि यस्तो हुन गयो कि जब मेरा पिताले यी वचनहरू सुन्नुभयो, उहाँ अति नै खुशी हुनुभयो, किनकि उहाँलाई थाहा थियो कि म परमप्रभुद्वारा आशीषित गरिएको थिएँ।\n\n9 अनि म, नफी र मेरा दाजुहरूले यरुशलेमको भूमिसम्म जानका लागि आफ्ना पालहरूसहीत उजाड स्थानतिर हाम्रो यात्रा गऱ्यौं।\n\n10 अनि यस्तो हुन गयो कि यरुशलेमको भूमिसम्म गइसकेपछि म र मेरा दाजुहरूले एक अर्कासँग सल्लाह गऱ्यौं।\n\n11 अनि हामीहरूमध्ये को लाबानको घरभित्र जाने हो भनेर हामीले कौडा हान्यौँ। अनि यस्तो हुन गयो कि कौडा लमानमाथि पऱ्यो; र लमान लाबानको घरभित्र गए र जब उनी उसको घरमा बसे उनले उससँग कुरा गरे।\n\n12 अनि उनले लाबानसँग काँसका पाताहरूमाथि कुँदिएका अभिलेखहरू मागे, जसमा मेरा पिताको वंशावली समेटिएको थियो।\n\n13 अनि हेर, यस्तो हुन गयो कि लाबान रिसायो र आफ्नो उपस्थितिबाट उनलाई बाहिर निकाल्यो; र उनले ती अभिलेखहरू पाउनुपर्छ भन्ने उसले चाहेन। यसकारण, उसले उनलाई भन्यो: हेर्, तँ डाँका होस् र म तेरो बध गर्नेछु।\n\n14 तर लमान उसको उपस्थितिबाट भागे र लाबानले गरेका कुराहरू हामीसामु भने। अनि हामी अति नै दुखित हुन थाल्यौँ र मेरा दाजुहरू उजाड स्थानमा मेरा पिताकहाँ फर्कन लागे।\n\n15 तर हेर मैले उनीहरूसामु भनेँ कि: जसरी परमप्रभु जीवित हुनुहुन्छ र जसरी हामी जीवित छौं, परमप्रभुले हामीलाई आज्ञा दिनुभएको कुरा सम्पन्न नगरी हामी उजाड स्थानमा हाम्रा पितासामु जानेछैनौँ।\n\n16 यसकारण, परमप्रभुको आज्ञा पालना गर्नमा हामी आस्थावान होऔँ; त्यसकारण हाम्रा पिताको रिक्थको भूमिमा जाऔँ, किनकि हेर उहाँले सुन र चाँदी र सबै किसिमका धनहरू छोड्नुभयो। अनि यो सबै उहाँले परमप्रभुको आज्ञाका कारणले गर्नुभएको छ।\n\n17 किनकि उहाँलाई थाहा थियो कि मानिसहरूको दुष्टताका कारणले यरुशलेमको विनाश हुनुपर्दछ।\n\n18 किनकि हेर, ऊनीहरूले अगमवक्ताहरूका वचनहरूलाई अस्वीकार गरेका छन्। यसकारण, यदि त्यस भूमिबाट बाहिर भाग्न आज्ञा दिइसकेपछि मेरा पिता त्यस भूमिमा बस्नुभएको भए, हेर, उहाँको पनि विनाश हुने थियो। यसकारण, उहाँले त्यस भूमिबाट भाग्न आवश्यक थियो।\n\n19 अनि हेर, यो परमेश्वरको ज्ञान हो कि हामीले ती अभिलेखहरू प्राप्त गर्नुपर्दछ, ताकि हाम्रा छोराछोरीहरूका निम्ति हामी हाम्रा पितापुर्खाहरुको भाषा जोगाउन सकौँ।\n\n20 अनि ताकि हामी उनीहरूका निम्ति सबै पवित्र अगमवक्ताहरूको मुखबाट बोलिएका वचनहरू पनि जोगाउन सकौँ, जुन उनीहरूसामु संसार प्रारम्भदेखि यो वर्तमान समयसम्म नै परमेश्वरको आत्मा र शक्तिद्वारा हस्तान्तरण गरिएका छन्।\n\n21 अनि यस्तो हुन गयो कि यस प्रकारको भाषाद्वारा मैले मेरा दाजुहरूलाई मनाएँ, ताकि उनीहरू परमेश्वरको आज्ञाहरू पालना गर्नमा आस्थावान् होऊन्।\n\n22 अनि यस्तो हुन गयो कि हामी हाम्रो रिक्थको भूमिसम्म तल गयौँ र हामीले हाम्रो सुन र हाम्रो चाँदी र हाम्रा मूल्यवान् कुराहरू एकसाथ जम्मा गऱ्यौँ।\n\n23 अनि हामीले ती कुराहरू एकसाथ जम्मा गरिसकेपछि हामी पुन: लाबानको घरसामु गयौँ।\n\n24 अनि यस्तो हुन गयो कि हामी लाबानकहाँ भित्र गयौँ र काँसका पाताहरूमाथि कुँदिएका अभिलेखहरू उसले हामीसामु देओस् भन्ने इच्छा गऱ्यौँ, जसका लागि हामी हाम्रो सुन, हाम्रो चाँदी र हाम्रा सबै मूल्यवान् कुराहरू उसलाई दिनेवाला थियौँ।\n\n25 अनि यस्तो हुन गयो कि जब लाबानले हाम्रो सम्पति देख्यो र यो अति धेरै थियो, उसले त्यसमाथि लोभ गऱ्यो, यतिसम्म कि उसले हामीलाई बाहिर गलत्यायो र हाम्रो वध गर्न आफ्ना नोकरहरू पठायो, ताकि उसले हाम्रो सम्पति हात पार्न सकोस्।\n\n26 अनि यस्तो हुन गयो कि हामी लाबानका नोकरहरूदेखि भाग्यौँ र हामी आफ्नो सम्पति पछाडि छाड्न बाध्य भयौँ र यो लाबानको हातमा पऱ्यो।\n\n27 अनि यस्तो हुन गयो कि हामी उजाड स्थानभित्र भाग्यौँ र लाबानका नोकरहरूले हामीलाई उछिनेनन् र हामीले आफूलाई चट्टानको गुफामा लुकायौँ।\n\n28 अनि यस्तो हुन गयो कि लमान मसँग र मेरा पितासँग पनि रिसायो र लमुएल पनि रिसायो किनकि उसले लमानका वचनहरू सुन्यो। यसकारण लमान र लमुएलले हामी तिनका भाइहरूसामु धेरै कठोर वचनहरू बोले र उनीहरूले हामीलाई छडले समेत हिर्काए।\n\n29 अनि यस्तो हुन गयो जब उनीहरूले हामीलाई छडले हिर्काए, हेर, परमप्रभुको स्वर्गदूत आए र उनीहरूका अगाडि खडा भए र उनले यसो भन्दै उनीहरूसँग बोले: तिमीहरू छडले आफ्नो भाइलाई किन हिर्काउँछौ? के तिमीहरूलाई थाहा छैन कि परमप्रभुले उसलाई तिमीहरूका दुष्टताहरूका कारणले तिमीहरूमाथि शासक बन्न चुन्नुभएकोछ? हेर, तिमीहरू पुनः यरुशलेमसम्म जाओ र परमप्रभुले लाबानलाई तिम्रा हातहरूमा सुम्पनुहुनेछ।\n\n30 अनि स्वर्गदूतले हामीसँग बोलिसकेपछि उनले प्रस्थान गरे।\n\n31 अनि स्वर्गदूतले प्रस्थान गरिसकेपछि लमान र लमुएलले यसो भन्दै फेरि गनगन गर्न थाले: परमप्रभुले लाबानलाई हाम्रा हातहरूमा सुम्पनु कसरी सम्भव छ? हेर, ऊ शक्तिशाली मानिस हो र ऊ पचास जनालाई आज्ञा दिनसक्छ, हो, ऊ पचास जनाको बध समेत गर्न सक्छ; त्यसो भए हामीलाई किन सक्दैन र?\n\n", "1-ne 4": "[center][font_size=26]अध्याय ४[/font_size][/center]\n\n[i]परमप्रभुका आज्ञामा नफी लाबानको बध गर्छन् र त्यसपछि युक्तिद्वारा पाताहरू प्राप्त गर्छन्—योरम उजाड स्थानमा लहीको परिवारसँग सम्मिलित हुने चयन गर्दछ। लगभग ई.पू. ६००–५९२।[/i]\n\n1 अनि यस्तो हुन गयो कि मैले मेरा दाजुहरूसँग यसो भन्दै बोलेँ: हामी फेरि यरुशलेमसम्म जाऔँ र परमप्रभुका आदेशहरू पालना गर्नमा आस्थावान् होऔँ; किनकि हेर उहाँ सारा पृथ्वीमा नै बलवान् हुनुहुन्छ, उसो भए लाबान र उसको पचास, हो, वा अझ उसका दशौँ हजार भन्दा बलवान् किन हुनुहुन्न र?\n\n2 त्यसकारण हामी जाऔँ; मोशा जस्तै दरिला होऔँ; किनकि उनले साँचै नै लाल सागरका पानीसामु बोले र तिनीहरू यता र उता अलग्गिए र हाम्रा पितापुर्खाहरु, बन्धनबाट बाहिर, ओभानो जमिनमाथि भएर आउनुभयो र फारोका सेनाहरूले पछ्याए र लाल सागरको पानीमा डुबे।\n\n3 अब हेर तिमीहरूलाई थाहा छ कि यो साँचो हो; र तिमीहरूलाई यो पनि थाहा छ कि स्वर्गदूतले तिमीहरूसामु बोलेका छन्; यसकारण के तिमीहरू शङ्का गर्न सक्छौ? हामी जाऔँ; परमप्रभु हामीलाई हाम्रा पितापुर्खाहरुलाई झैँ उद्धार गर्न र लाबानलाई मिश्रीहरूलाई झैँ विनाश गर्न सक्षम हुनुहुन्छ।\n\n4 अब जब मैले यी वचनहरू बोलिसकेँ, उनीहरू अझैँ क्रोधित थिए र अझ गनगन जारी राखे; तथापि यरुशलेमका पर्खालहरू बाहिर नआइपुगुन्जेलसम्म उनीहरूले मलाई पछ्याए।\n\n5 अनि यो रातमा थियो; र मैले उनीहरू स्वयमलाई पर्खालहरू बाहिरै लुक्न लगाएँ। अनि उनीहरू स्वयम लुकिसकेपछि म, नफी, सहरभित्र लुसुक्क पसेँ र लाबानको घरतर्फ अघि बढेँ।\n\n6 अनि आफूले गर्नु पर्ने कुराहरूको अग्रिम जानकारी बिना नै म आत्माद्वारा अगुवाइ गरिएँ।\n\n7 तथापि म अघि बढेँ र जब म लाबानको घर नजीकै आएँ मैले एउटा मानिसलाई देखेँ र ऊ मेरो अगाडि जमिनमा ढलेको थियो, किनकि ऊ मदिराले मातेको थियो।\n\n8 अनि जब म उसकहाँ आएँ, मैले पत्ता लगाएँ कि यो लाबान रहेछ।\n\n9 अनि मैले उसको तरबार देखेँ र मैले यसलाई त्यसको दापबाट बाहिर निकालेँ; र त्यसको बिँड विशुद्ध सुनको थियो र त्यसको शिल्पकला अत्यन्तै उच्चस्तरको थियो र मैले देखेँ कि त्यसको धार सबभन्दा बढी मूल्यवान् इस्पातको थियो।\n\n10 अनि यस्तो हुन गयो कि मैले लाबानलाई मार्नुपर्छ भनेर आत्माद्वारा मलाई बाध्य पारियो; तर मैले आफ्नो हृदयमा भनेँ: कुनै पनि समयमा कहिल्यै पनि मैले मानिसको रगत बगाएको छैनँ। अनि म पछि हटेँ र मैले उसको बध नगरूँ भन्ने चाहेँ।\n\n11 अनि आत्माले पुन: मलाई भन्यो: हेर, परमप्रभुले उसलाई तिम्रा हातहरूमा सुम्पिदिनु भएकोछ। हो र मलाई पनि थाहा थियो कि उसले मेरो आफ्नो जीवन लिन खोजेको थियो; हो र ऊ परमप्रभुका आदेशहरू सुन्नेवाला थिएन; र उसले हाम्रो सम्पतिसमेत लिएको थियो।\n\n12 अनि यस्तो हुन गयो कि आत्माले पुन: मलाई भन्यो: उसको बध गर, किनकि परमप्रभुले उसलाई तिम्रा हातहरूमा सुम्पिदिनु भएकोछ।\n\n13 हेर परमप्रभुले आफ्ना धर्मिक प्रयोजनहरू अघि ल्याउनका लागि दुष्टको बध गर्नुहुन्छ। एउटा राष्ट्रको विश्वास क्षीण भएर विनासिन भन्दा एउटा मानिस विनासिनु राम्रो हो।\n\n14 अनि अब, जब म नफीले यी वचनहरू सुनेँ, मैले परमप्रभुका वचनहरू सम्झेँ जुन उहाँले उजाड स्थानमा यसो भन्दै मेरासामु बोल्नु भएको थियो: जति जति तिम्रा सन्ततिले मेरा आज्ञाहरूको पालना गर्दछन्, उनीहरूले प्रतिज्ञाको भूमिमा उन्नति गर्नेछन्।\n\n15 हो, अनि उनीहरूसँग व्यवस्था नभएसम्म मोशाको व्यवस्थाअनुसार परमप्रभुका आज्ञा पालना गर्न सक्नेछैनन् भन्ने पनि मैले सोचेँ।\n\n16 अनि व्यवस्था काँसका पाताहरूमाथि लेखिएको थियो भन्ने पनि मलाई थाहा थियो।\n\n17 अनि फेरि, मलाई थाहा थियो कि परमप्रभुले लाबानलाई यस कारणले मेरा हातहरूमा सुम्पिदिनु भएको थियो—ताकि उहाँका आज्ञाहरूवमोजिम म अभिलेखहरू प्राप्त गर्न सकूँ।\n\n18 त्यसकारण मैले आत्माको आवाजको आज्ञा पालन गरेँ र लाबानलाई उसको शिरको कपालमा समातेँ र उसको आफ्नै तरबारले मैले उसको शिर छिनालेँ।\n\n19 अनि उसको आफ्नै तरबारले उसको शिर छिनालिसकेपछि मैले लाबानका वस्त्रहरू लिएँ र तिनलाई मेरो आफ्नो शरीरमा पहिरिएँ; हो, हरेक टुक्रा समेत; र मैले उसको कवच मेरो कम्मरमा भिरेँ।\n\n20 अनि यसो गरिसकेपछि म लाबानको ढुकुटीतिर अघि बढेँ। अनि जब म लाबानको ढुकुटीतर्फ अघि बढेँ, हेर, मैले लाबानको नोकरलाई देखेँ जससँग ढुकुटीको साँचो थियो। अनि ऊ मसँग ढुकुटीगृह भित्र जानुपर्छ भनेर मैले उसलाई लाबानको आवाजमा आज्ञा दिएँ।\n\n21 अनि उसले मलाई आफ्नो मालिक लाबान भन्ठान्यो, किनकि उसले बस्त्रहरू र मेरो कम्मरमा भिरेको कवच समेत देख्यो।\n\n22 अनि आफ्नो मालिक लाबान रातमा उनीहरूमाझ बाहिर रहेको थाहा पाएर उसले यहूदीहरूका धर्म-गुरुहरूको बारेमा मसँग कुरा गऱ्यो।\n\n23 अनि लाबानले जस्तै गरी मैले उससँग कुरा गरेँ।\n\n24 अनि पर्खालहरू बाहिर रहेका मेरा दाजुहरू कहाँ काँसका पाताहरूमाथि भएका कुँदाइहरू लैजानु पर्छ भनेर मैले पनि उससँग कुरा गरेँ।\n\n25 अनि मैले उसलाई मलाई पछ्याऊ भनेर पनि अह्राएँ।\n\n26 अनि मैले चर्चका दाजुभाइहरूका बारेमा बोलेको र म साँचै मैले बध गरिसकेको लाबान हो भन्ने ठानेर उसले मलाई पछ्यायो।\n\n27 अनि उसले धेरै पटक यहूदीहरूका एल्डरहरूका बारेमा मसँग कुरा गऱ्यो जब म पर्खालहरू बाहिर रहेका मेरा दाजुहरूतिर अघि गएँ।\n\n28 अनि यस्तो हुन गयो कि जब लमानले मलाई देख्यो ऊ, अनि लमुएल र साम पनि अति त्रसित भए। अनि उनीहरू मेरो उपस्थितिसामुबाट भागे; किनकि उनीहरूले यो लाबान थियो र उसले मेरो बध गऱ्यो र उनीहरूको ज्यान पनि लिन खोज्यो भन्ठाने।\n\n29 अनि यस्तो हुन गयो कि मैले उनीहरूलाई बोलाएँ र उनीहरूले मलाई सुने; यसकारण उनीहरूले मेरो उपस्थितिबाट भाग्न छाडे।\n\n30 अनि यस्तो हुन गयो कि जब लाबानको नोकरले मेरा दाजुहरूलाई देख्यो ऊ काम्न थाल्यो र मेरोसामुबाट भाग्न र यरुशेलमको सहरमा फर्कन लाग्यो।\n\n31 अनि अब म, नफी, ठूलो कदको मान्छे भएकाले र साथै परमप्रभुबाट अधिक शक्ति प्राप्त गरेकाले, त्यसकारण मैले लाबानको नोकरलाई कब्जामा लिएँ र नभागोस् भनेर समातेँ।\n\n32 अनि यस्तो हुन गयो कि मैले उससँग कुरा गरेँ कि यदि उसले मेरा वचनहरू सुन्यो भने, जसरी परमप्रभु जीवित हुनुहुन्छ र जसरी म ज्यूँदो छु, त्यसरी नै यदि उसले हाम्रा वचनहरू सुन्यो भने हामीले उसको ज्यान जोगाउने छौं।\n\n33 अनि, मैले एउटा शपथ सहीत उससँग कुरा गरेँ कि उसले डराउनु जरुरी छैन; यदि ऊ हामीसँग उजाड स्थानमा गएमा ऊ हामी जस्तै स्वतन्त्र मानिस हुनेछ।\n\n34 अनि मैले उससँग यसो भन्दै पनि कुरा गरेँ: निश्चय नै परमप्रभुले हामीलाई यो कुरा गर्न आज्ञा दिनुभएको छ; अनि हामी परमप्रभुका आज्ञाहरू पालना गर्नमा लगनशील नहुने त? त्यसकारण, यदि तँ उजाड स्थानतिर मेरा पिता कहाँ जाने हो भने तैँले हामीसँग स्थान पाउनेछस्।\n\n35 अनि यस्तो हुन गयो कि मैले बोलेका वचनहरूमा योरमले साहस लियो। अब योरम त्यस नोकरको नाम थियो; अनि उसले उजाड स्थानभित्र हाम्रा पितासामु जानेछु भनेर शपथ लियो। हो, अनि त्यो समयपश्चात् हामीसँगै रहनेछु भनेर उसले हाम्रासामु शपथ लियो।\n\n36 अब हामी यस कारणले गर्दा ऊ हामीसँगै रहोस् भन्ने इच्छामा थियौँ, ताकि यहूदीहरूले उजाड स्थानतिर हाम्रो भगाइका बारेमा थाहा नपाऊन्, अन्यथा उनीहरूले हामीलाई पछ्याउने र हाम्रो नाश गर्ने थिए।\n\n37 अनि यस्तो हुन गयो कि जब योरमले हाम्रासामु शपथ लियो, उसका बारेमा हाम्रा डरहरू हराए।\n\n38 अनि यस्तो हुन गयो कि हामीले काँसका पाताहरू र लाबानको नोकरलाई लियौँ, अनि उजाड स्थानतिर प्रस्थान गऱ्यौँ र हाम्रा पिताको पालसम्म यात्रा गऱ्यौँ।\n\n", "1-ne 5": "[center][font_size=26]अध्याय ५[/font_size][/center]\n\n[i]सरियाह लहीको विरुद्ध गुनासो गर्छिन्—उनीहरूका छोराहरूको पुनरागमनमा दुबै खुशी हुन्छन्—उनीहरू बलि चढाउँछन्—काँसका पाताहरूमा मोसा र अगमवक्ताहरूका लेखाइहरू थिए—पाताहरूले लहीलाई योसेफको सन्ततिका रूपमा चिनाए—लहीले आफ्ना सन्तान र पाताहरूको संरक्षणका बारेमा अगमवाणी गर्छन्। लगभग ई.पू. ६००–५९२।[/i]\n\n1 अनि यस्तो हुन गयो कि जब हामी उजाड स्थानभित्र हाम्रा पितासामु तल आयौँ, हेर, उहाँ आनन्दले भरिनुभयो, अनि मेरी माता सरियाह पनि अत्यन्तै हर्षित हुनुभयो, किनकि हाम्रा कारणले उहाँले साँचै नै शोक गर्नु भएको थियो।\n\n2 किनकि उजाड स्थानमा हाम्रो विनाश भयो भन्ने उहाँले ठान्नु भएको थियो; अनि उहाँले मेरा पिताका विरुद्धमा उहाँ एउटा दर्शनधारी मानिस हुनुभएको बताउँदै यसो भन्दै गुनासो पनि गर्नु भएको थियो: हेर, हाम्रो रिक्थको भूमिबाट तिमीले अगुवाइ गरेर हामीलाई बाहिर लिएर आएका छौ, अनि मेरा छोराहरू पनि रहेनन् र हामी उजाड स्थानमा नासिन्छौँ।\n\n3 अनि यस प्रकारको भाषामा मेरी माताले मेरा पिताका विरुद्धमा गुनासो गर्नुभएको थियो।\n\n4 अनि यस्तो हुन गयो कि मेरा पिताले यसो भन्दै उहाँसँग बोल्नु भयो: मलाई थाहा छ कि म दर्शनधारी मानिस हुँ; किनकि यदि मैले दर्शनमा परमेश्वरका कुराहरू नदेखेको भए मैले परमेश्वरको कृपा थाहा पाउने थिइनँ, तर यरुशलेममा नै बस्ने थिएँ र मेरा दाजुभाइहरूसँगै नासिने थिएँ।\n\n5 तर हेर, मैले एउटा प्रतिज्ञाको भूमि प्राप्त गरेकोछु, जुन कुरामा म खुशी हुन्छु; हो, अनि मलाई थाहा छ कि परमप्रभुले मेरा छोराहरूलाई लाबानका हातहरूबाट मुक्त गर्नुहुनेछ र उनीहरूलाई उजाड स्थानमा हाम्रासामु पुन: ल्याउनुहुनेछ।\n\n6 अनि यस प्रकारको भाषामा मेरा पिता लहीले हाम्रा बारेमा मेरी माता सरियाहलाई सान्त्वना दिनुभयो जब हामीले यहूदीहरूको अभिलेख प्राप्त गर्नका लागि यरुशलेमको भूमिसम्म उजाड स्थानमा यात्रा गऱ्यौँ।\n\n7 अनि जब हामी मेरा पिताको पालमा फर्कियौँ, हेर उहाँहरूको खुशी भरिपूर्ण भयो र मेरी मातालाई सान्त्वना मिल्यो।\n\n8 अनि उहाँले यसो भन्दै बोल्नु भयो: अब मलाई निश्चितताका साथ थाहा छ कि परमप्रभुले मेरा पतिलाई उजाड स्थानतिर भागेर बच्न आज्ञा दिनुभएको छ; हो, अनि मलाई यो पनि निश्चितताका साथ थाहा छ कि परमप्रभुले मेरा छोराहरूको सुरक्षा गर्नु भएको छ, अनि उनीहरूलाई लाबानका हातहरूबाट मुक्त गर्नुभएको छ र उनीहरूलाई शक्ति दिनुभएको छ जसबाट उनीहरूले त्यो कुरा सम्पन्न गर्न सकून् जुन परमप्रभुले उनीहरूलाई आज्ञा दिनुभएको छ। अनि यस प्रकारको भाषामा उहाँले बोल्नुभयो।\n\n9 अनि यस्तो हुन गयो कि उहाँहरू अत्यन्तै खुशी हुनुभयो, अनि परमप्रभुसामु बलि र होमबलि चढाउनुभयो; र उहाँहरूले इस्राएलका परमेश्वरसामु धन्यवाद ज्ञापन गर्नुभयो।\n\n10 अनि उहाँहरूले इस्राएलका परमेश्वरसामु धन्यवाद ज्ञापन गरिसके पछि मेरा पिता लहीले काँसका पाताहरूमाथि कुँदिएका अभिलेखहरू लिनुभयो र प्रारम्भदेखि नै तिनीहरूमा अनुसन्धान गर्नुभयो।\n\n11 अनि उहाँले देख्नुभयो कि तिनीहरूले मोशाका पाँच पुस्तकहरू समेटेका थिए, जसले संसारको सृष्टिको र हाम्रा प्रथम मातापिता आदम र हव्वाको पनि विवरण दिन्थे।\n\n12 अनि त्यसमा सुरुदेखि यहूदाका राजा सिदकियाहको शासनको प्रारम्भसम्मकै यहूदीहरूको अभिलेख पनि थियो;\n\n13 अनि प्रारम्भदेखि यहूदाका राजा सिदकियाहको शासनको प्रारम्भसम्मकै पवित्र अगमवक्ताहरूका अगमवाणीहरू समेत; र धेरै अगमवाणीहरू समेत जुन यर्मियाको मुखबाट बोलिएका छन्।\n\n14 अनि यस्तो हुन गयो कि मेरा पिता लहीले काँसका पाताहरूमाथि उहाँका पितापुर्खाहरुको एउटा वंशावली समेत भेट्टाउनुभयो; यसकारण उहाँलाई थाहा भयो कि उहाँ योसेफको सन्तान हुनुहुन्थ्यो; हो, त्यही योसेफ जो याकूबका छोरा थिए, जसलाई मिश्र देशतिर बेचिएको थियो र जसलाई परमप्रभुका हातद्वारा जोगाइएको थियो ताकि उनले आफ्ना पिता याकूब र उनका सारा गृहस्थलाई अनिकालका कारण विनाश हुनबाट संरक्षण गर्नसकून्।\n\n15 अनि उनीहरूलाई बन्धनबाट र मिश्र देशको भूमिबाट अगुवाइ गरेर पनि लगिएको थियो, तिनै परमेश्वरबाट जसले उनीहरूलाई संरक्षण गर्नुभएको थियो।\n\n16 अनि यसरी मेरा पिता लहीले उहाँका पितापुर्खाहरुको वंशावली पत्ता लगाउनुभयो। अनि लाबान पनि योसेफको सन्तान थियो, यसकारण ऊ र उसका पितापुर्खाहरुले त्यो अभिलेख राखेका थिए।\n\n17 अनि अब जब मेरा पिताले यी सबै कुराहरू देख्नुभयो, उहाँ आत्माले भरिनुभयो र उहाँका सन्ततिका बारेमा अगमवाणी गर्न थाल्नु भयो—\n\n18 कि काँसका यी पाताहरू सबै राष्ट्रहरू, कुटुम्बहरू, भाषाहरू र उनका सन्ततिबाट आएका मानिसहरूसामु जानेछन्।\n\n19 यसकारण, उहाँले भन्नुभयो कि काँसका यी पाताहरू कहिल्यै नासिने छैनन्; न त समयद्वारा अरु बढी खिइने छन्। अनि उहाँका सन्ततिका बारेमा उहाँले धेरै कुराहरूको अगमवाणी गर्नुभयो।\n\n20 अनि यस्तो हुन गयो कि यति बेलासम्म म र मेरा पिताले आज्ञाहरू पालन गरेका थियौँ जुन परमप्रभुले हामीलाई आज्ञा दिनुभएको थियो।\n\n21 अनि परमप्रभुले हामीलाई आज्ञा दिनुभएका अभिलेखहरू हामीले प्राप्त गऱ्यौँ, अनि तिनीहरूमा खोजी गऱ्यौँ र तिनीहरू सन्तोषजनक भएको पायौँ; हो, हाम्रा लागि ठूलो मूल्यको पनि, यतिसम्म कि हाम्रा छोराछोरीहरूसामु हामी परमप्रभुका आज्ञाहरू जोगाउन सकौँ।\n\n22 यसकारण, परमप्रभुका लागि यो ज्ञान थियो कि उजाड स्थानमा प्रतिज्ञाको भूमितर्फ यात्रा गर्दा हामी तिनीहरूलाई आफूसँगै लैजाऔँ।\n\n", "1-ne 6": "[center][font_size=26]अध्याय ६[/font_size][/center]\n\n[i]नफी परमेश्वरका कुराहरू लेख्छन्—नफीको उद्धेश्य मानिसहरूलाई परमेश्वरकहाँ आएर मुक्ति हुन मनाउनु हो। लगभग ई.पू. ६००–५९२।[/i]\n\n1 अनि अब म नफी मेरो अभिलेखको यो खण्डमा मेरा पितापुर्खाहरुको वंशावली दिन्न; न त पछि कुनै समयमा नै मैले लेख्दै गरेका पाताहरूमाथि म यसलाई दिनेछु; किनकि मेरा पिताद्वारा राखिएको अभिलेखमा यसलाई दिइएकोछ, यसकारण, यस कृतिमा म यसलाई लेख्दिनँ।\n\n2 किनकि मलाई यति भन्नु पर्याप्त छ कि हामी योसेफका सन्तति हौँ।\n\n3 अनि मेरा पिताका सम्पूर्ण कुराहरूको पूर्ण विवरण दिनमा म सचेत छु कि छैन भन्ने मलाई मतलब छैन, किनकि तिनीहरूलाई यी पाताहरूमाथि लेख्न सकिँदैन, किनकि म ठाउँ चाहन्छु ताकि परमेश्वरका कुराहरू लेख्न सकूँ।\n\n4 किनकि मेरो अभिप्रायको परिपूर्णता यो हो कि म मानिसहरूलाई अब्राहामका परमेश्वर र इसहाकका परमेश्वर र याकूबका परमेश्वरसामु आउन र मुक्ति पाउन मनाउन सकूँ।\n\n5 यसकारण, संसारलाई खुशी पार्ने कुराहरू म लेख्दिनँ, तर परमेश्वरलाई र यस संसारमा नभएकाहरूलाई खुशी पार्ने कुराहरू लेख्दछु।\n\n6 यसकारण, म मेरा सन्ततिलाई आज्ञा दिनेछु कि उनीहरूले यी पाताहरू मानिसका छोराछोरीहरुका निम्ति मूल्यहीन कुराहरूले भर्ने छैनन्।\n\n", "1-ne 7": "[center][font_size=26]अध्याय ७[/font_size][/center]\n\n[i]लहीका छोराहरू यरूशलेम फर्कन्छन् र इश्माएल र उनका गृहस्थलाई यात्रामा सहभागी बन्न निम्त्याउँछन्—लमान र अन्यले विद्रोह गर्छन्—नफी उनका दाजुहरूलाई आस्थावान् हुन अनुरोध गर्छन्—तिनीहरूले उनलाई डोरीले बाँध्छन् र उनको विनाशको योजना बनाउँछन्—आस्थाका शक्तिद्वारा उनले छुट्कारा पाउँछन्—उनका दाजुहरूले माफी माग्छन्—लही र उनका सहयात्रीहरूले बलि र होमबलिहरू चढाउँछन्। लगभग ई.पू. ६००–५९२।[/i]\n\n1 अनि अब म तिमीहरूलाई थाहा होस् भन्ने चाहन्छु कि मेरा पिता लहीले उहाँका सन्ततीका बारेमा अगमवाणी गर्न अन्त्य गर्नु भएपछि यस्तो हुन गयो कि परमप्रभु पुन: उहाँसँग बोल्नु भयो, यसो भन्दै कि आफ्नो परिवारलाई एक्लै उजाड स्थानभित्र लैजानु उहाँ, लहीका लागि उचित थिएन; तर उहाँका छोराहरूले छोरीहरूलाई पत्नीका रुपमा लिनु पर्नेछ ताकि प्रतिज्ञाको भूमिमा उनीहरूले परमप्रभुसामु सन्तति हुर्काउन सकून्।\n\n2 अनि यस्तो हुन गयो कि परमप्रभुले उहाँलाई आज्ञा दिनुभयो कि म, नफी र मेरा दाजुहरू पुन: यरुशलेमको भूमिमा फर्कनु पर्दछ र इश्माएल र उनको परिवारलाई उजाड स्थानतिर ल्याउनु पर्दछ।\n\n3 अनि यस्तो हुन गयो कि म, नफी, पुन: मेरा दाजुहरूसँग यरुशलेमसम्म जानका लागि पुन: उजाड स्थानतिर अघि बढेँ।\n\n4 अनि यस्तो हुन गयो कि हामी इश्माएलको घरसामु गयौँ र इश्माएलको नजरमा हामीले कृपा पायौँ, यतिसम्म कि हामीले परमप्रभुका वचनहरू उनकासामु बोल्यौँ।\n\n5 अनि यस्तो हुन गयो कि परमप्रभुले इश्माएल र उनको गृहस्थको पनि हृदय कोमल बनाइदिनुभयो, यतिसम्म कि उनीहरूले उजाड स्थानतिर हाम्रा पिताको पालसम्म हामीसँग यात्रा गरे।\n\n6 अनि यस्तो हुन गयो कि जब हामीले उजाड स्थानभित्र यात्रा गऱ्यौँ, हेर लमान र लमुएल र इश्माएलका छोरीहरूमध्ये दुई र इश्माएलका दुई छोराहरू र तिनका परिवारहरूले हामीविरुद्ध विद्रोह गरे; हो, म, नफी र साम र तिनीहरूका पिता, इश्माएल र उनकी पत्नी, उनका अन्य तीन छोरीहरूविरुद्ध विद्रोह गरे।\n\n7 अनि त्यस विद्रोहमा यस्तो हुन गयो, उनीहरू यरुशलेमको भूमिमा फर्कन इच्छुक भए।\n\n8 अनि अब म, नफी, उनीहरूका हृदयका कठोरताका कारणले व्याकुल भएर, त्यसकारण म उनीहरूसामु, हो, लमानसामु र लमुएलसामु समेत यसो भन्दै बोलेँ: हेर, तिमीहरू मेरा दाजुहरू हौ, अनि कसरी तिमीहरू आफ्ना हृदयहरूमा यति कठोर र आफ्ना मस्तिष्कहरूमा यति अन्धा छौ, कि तिमीहरूलाई आवश्यक छ कि म, तिमीहरूको भाइले तिमीहरूसामु बोल्नुपर्दछ, हो र तिमीहरूका लागि उदाहरण बन्नुपर्दछ?\n\n9 कसरी तिमीहरूले परमप्रभुका वचनलाई नसुनेका हौ त?\n\n10 कसरी तिमीहरूले परमप्रभुको स्वर्गदूत देखेका छौ भन्ने बिर्सेका हौ त?\n\n11 हो, अनि कसरी तिमीहरूले यो बिर्सेका हौ कि लाबानका हातहरूबाट हामीलाई बचाएर, अनि साथै हामीलाई अभिलेख उपलब्ध गराएर परमप्रभुले हाम्रा लागि कति महान् कुराहरू गर्नु भएको छ?\n\n12 हो, अनि परमप्रभु मानिसका सन्तानहरूका निम्ति, यदि उनीहरूले उहाँमा आस्था अभ्यास गरेको खण्डमा, आफ्नो इच्छाअनुसार सबै कुराहरू गर्न सक्षम हुनुहुन्छ भन्ने कसरी तिमीहरूले बिर्सेका हौ त? यसकारण, हामी उहाँप्रति आस्थावान् होऔँ।\n\n13 अनि यदि हामी उहाँमा आस्थावान् भयौँ भने हामीले प्रतिज्ञाको भूमि प्राप्त गर्नेछौँ; अनि भविष्यको कुनै अवधिमा तिमीहरूले थाहा पाउनेछौ कि यरुशलेमको विनाशको बारेमा परमप्रभुका वचन पूरा हुनेछ; किनकि यरुशलेमको विनाशका बारेमा परमप्रभुले बोल्नु भएका सम्पूर्ण कुराहरू पूरा हुनुपर्दछ।\n\n14 किनकि हेर, परमप्रभुको आत्मा चाँडै उनीहरूसँग रहन छाड्ने छ; किनकि हेर, उनीहरूले अगमवक्ताहरूलाई अस्वीकार गरेका छन् र यर्मियालाई उनीहरूले कारागारमा फ्याँकेका छन्। अनि उनीहरूले मेरा पिताको ज्यान लिन खोजेका छन्, यतिसम्म कि उनीहरूले उहाँलाई भूमिबाट बाहिर लखेटेका छन्।\n\n15 अब हेर, म तिमीहरूलाई भन्दछु कि यदि तिमीहरू यरुशलेम फर्कियौ भने तिमीहरू पनि उनीहरूसँगै नष्ट हुनेछौ। अनि अब, यदि तिमीहरूलाई इच्छा छ भने त्यस भूमिमा जाओ र मैले तिमीहरूसामु बोलेका वचनहरू याद राख, कि यदि तिमीहरू गयौ भने तिमीहरू पनि नष्ट हुनेछौ; किनकि मैले यसरी बोल्नु पर्छ भनेर परमप्रभुको आत्माले मलाई विवश पार्छ।\n\n16 अनि यस्तो हुन गयो कि जब म, नफीले मेरा दाजुहरूसामु यी वचनहरू बोलेँ, उनीहरू मसँग रिसाए। अनि यस्तो हुन गयो कि उनीहरूले ममाथि हात हाले, किनकि हेर, उनीहरू अत्यन्तै क्रुद्ध थिए र उनीहरूले मलाई डोरीहरूले बाँधे, किनकि उनीहरूले मेरो ज्यान लिन खोजे, ताकि उनीहरू मलाई जङ्गली जनावरहरूद्वारा खाइयोस् भनी उजाड स्थानमा छोड्न सकून्।\n\n17 तर यस्तो हुन गयो कि मैले परमप्रभुसामु यसो भन्दै प्रार्थना गरेँ: हे परमप्रभु, हजुरमा भएको मेरो आस्थाअनुसार मेरा दाजुहरूका हातहरूबाट मलाई मुक्त गर्नुहुन्छ कि; हो, मलाई शक्ति पनि दिनुहोस् ताकि म आफू बाँधिएको यी बन्धनहरू तोड्न सकूँ।\n\n18 अनि यस्तो हुन गयो कि जब मैले यी वचनहरू भनेँ, हेर, मेरा हात र खुट्टाहरूबाट बन्धनहरू फुकाइए, अनि म मेरा दाजुहरूअगाडि खडा भएँ र म पुन: उनीहरूसामु बोलेँ।\n\n19 अनि यस्तो हुन गयो कि उनीहरू फेरि मसँग रिसाए र ममाथि हात हाल्न खोजे; तर हेर, इश्माएलका छोरीहरूमध्ये एक, हो र उनकी माता समेत र इश्माएलका छोराहरूमध्ये एकले मेरा दाजुहरूसँग विन्ति गरे, यतिसम्म कि उनीहरूले आफ्ना हृदयहरू कोमल बनाए; र उनीहरूले मेरो ज्यान लिने प्रयत्न गर्न छोडे।\n\n20 अनि यस्तो हुन गयो कि आफ्नो दुष्टताका कारणले उनीहरू उदास भए, यतिसम्म कि उनीहरूले मेरा अगाडि शिर झुकाए र मसँग बिन्ती गरे कि उनीहरूले मेरा विरुद्ध गरेका कुराहरूको लागि म उनीहरूलाई क्षमा गरूँ।\n\n21 अनि यस्तो हुन गयो कि मैले उदारताका साथ उनीहरूले गरेका सबै कुराका निम्ति उनीहरूलाई क्षमा गरेँ र क्षमाको लागि परमप्रभु आफ्ना परमेश्वरसामु प्रार्थना गरून् भनी मैले उनीहरूलाई प्रोत्साहित गरेँ। अनि यस्तो हुन गयो कि उनीहरूले त्यसो गरे। अनि उनीहरूले परमप्रभुसामु प्रार्थना गरिसकेपछि हाम्रा पिताको पालभए तर्फको यात्रामा हामी पुन: प्रस्थान गऱ्यौँ।\n\n22 अनि यस्तो हुन गयो कि हामी हाम्रा पिताको पालसामु तल आयौँ। अनि म र मेरा दाजुहरू र इश्माएलको सम्पूर्ण परिवार मेरा पिताको पालसामु आइसकेपछि उनीहरूले परमप्रभु आफ्ना परमेश्वरसामु धन्यवाद दिए; र उहाँ समक्ष बलि र होमबलीहरू अर्पण गरे।\n\n", "1-ne 8": "[center][font_size=26]अध्याय ८[/font_size][/center]\n\n[i]लही जीवनको वृक्षको दर्शन देख्छन्—उनले त्यसको फल खान्छन् र उनका परिवारले पनि त्यसो गरून् भन्ने चाहान्छन्—उनी फलामको छड, कठिन र साँघुरो बाटो र मानिसलाई घेर्ने अन्धकारको तुवाँलो देख्छन्—सरीयाह, नफी र सामले फल खान्छन् तर लमान र लमुएलले अस्वीकार गर्छन्। लगभग ई.पू. ६००–५९२।[/i]\n\n1 अनि यस्तो हुन गयो कि हामीले हरेक किसिमको सबै प्रकारका बीऊहरू, हरेक किसिमका अन्नको र साथै हरेक किसिमका फलको बीउहरू दुबै, जम्मा गरेका थियौँ।\n\n2 अनि यस्तो हुन गयो कि जब मेरा पिता उजाड स्थानमा बास बस्नु भयो, उहाँले यसो भन्दै हामीसँग बोल्नु भयो: हेर, मैले एउटा सपना देखेको छु; अथवा, अर्को शब्दमा, मैले एउटा दर्शन देखेको छु।\n\n3 अनि हेर, मैले देखेका कुराका कारणले, नफीको र सामको पनि कारणले मैले परमप्रभुमा खुशी हुनुको औचित्य छ; किनकि उनीहरू र उनीहरूका सन्ततिमध्ये धेरैलाई बचाइनेछ भनेर अपेक्षा गर्न मसँग औचित्य छ।\n\n4 तर हेर, लमान र लमुएल, तिमीहरूको कारणले म अत्यन्त डराउँछु, किनकि हेर, मलाई लाग्यो मैले मेरो सपनामा एउटा अध्याँरो र उराठलाग्दो उजाड स्थान देखेँ।\n\n5 अनि यस्तो हुन गयो कि मैले एउटा मानिस देखेँ र उनले सेतो लवेदा पहिरेका थिए, अनि उनी आए र मेरा अगाडि खडा भए।\n\n6 अनि यस्तो हुन गयो कि उनी मसँग बोले र उनलाई पछ्याउन मलाई अह्राए।\n\n7 अनि यस्तो हुन गयो कि जब मैले उनलाई पछ्याएँ मैले स्वयमलाई देखेँ कि म एउटा अध्याँरो र उराठलाग्दो निर्जन स्थानमा थिएँ।\n\n8 अनि अन्धकारमा धेरै घण्टाको अन्तरालसम्म यात्रा गरिसकेपछि उहाँका कैयौँ कोमल कृपाहरूका अनुसार उहाँले ममाथि कृपा गर्नुहोला भनेर म परमप्रभुसामु प्रार्थना गर्न थालेँ।\n\n9 अनि यस्तो हुन गयो कि मैले परमप्रभुसामु प्रार्थना गरिसकेपछि मैले एक विशाल र फराकिलो जमिन देखेँ।\n\n10 अनि यस्तो हुन गयो कि मैले एउटा वृक्ष देखेँ जसको फल कसैलाई पनि खुशी पार्नका निम्ति रहरलाग्दो थियो।\n\n11 अनि यस्तो हुन गयो कि म अघि बढेँ र त्यसको फल खाएँ; र मैले देखेँ कि यो मैले अहिलेसम्म चाखेका फलहरुभन्दा अत्यन्त बढी मीठो थियो। हो, अनि मैले देखेँ कि त्यसको फल मैले पहिला कहिल्यै देखेको सेतोपना भन्दा पनि अधिक सफेद थियो।\n\n12 अनि जब मैले त्यसको फल खाएँ यसले मेरो आत्मालाई अत्याधिक खुशीले भरिदियो; यसकारण; मेरो परिवारले पनि यसलाई खानुपर्छ भनी म इच्छुक हुन थालेँ; किनकि मलाई थाहा थियो कि यो फल अन्य सबै फलभन्दा बढी रहरलाग्दो थियो।\n\n13 अनि जब मैले आफ्नो परिवारलाई पनि भेट्टाउन सक्छु कि भनेर आफ्नो नजर वरपर डुलाएँ, मैले पानीको नदी देखेँ, अनि यो बगेको थियो र यो त्यो वृक्षनजिक थियो जसको फल म खाँदैँ थिएँ।\n\n14 अनि यो कहाँबाट आएको रहेछ भनी देख्न मैले हेरेँ; र अलि पर मैले त्यसको शिर देखेँ; अनि त्यसको शिरमा मैले तिम्री माता सरियाह र साम र नफीलाई देखेँ; र उनीहरू कहाँ जानुपर्छ भन्ने उनीहरूलाई थाहा नभएको जस्तो गरी उनीहरू उभिएका थिए।\n\n15 अनि यस्तो हुन गयो कि मैले उनीहरूलाई इसारा गरेँ; र ठूलो आवाजमा मैले उनीहरूलाई मसमक्ष आउन र त्यो फल, जुन अन्य सबै फल भन्दा रहरलाग्दो थियो, खान भनेँ।\n\n16 अनि यस्तो हुन गयो कि उनीहरू मसमक्ष आए र फल खाए।\n\n17 अनि यस्तो हुन गयो कि लमान र लमुएल पनि आएर फल खानुपर्छ भनी म इच्छुक थिएँ; यसकारण, सायद उनीहरूलाई देख्न सक्छु कि भनेर मैले नदीको शिरतर्फ नजर डुलाएँ।\n\n18 अनि यस्तो हुन गयो कि मैले उनीहरूलाई देखेँ, तर उनीहरू मसमक्ष आएनन् र फल खाएनन्।\n\n19 अनि मैले फलामको छड देखेँ, अनि यो नदीको तट हुँदै लम्बिएको थियो र त्यो रुखतिर गएको थियो जसको छेउमा म उभिएको थिएँ।\n\n20 अनि मैले एउटा कठिन र साँघुरो बाटो पनि देखेँ जुन फलामको छड सँगसँगै त्यस रुखसम्मै आएको थियो जसको छेउमा म उभिएको थिएँ; अनि त्यो फोहराको शिर हुँदै संसार जत्रै विशाल र फराकिलो जमिनसम्म आउँथ्यो।\n\n21 अनि मैले मानिसहरूको असङ्ख्य जमातहरू देखेँ, जसमध्ये धेरै अगाडि बढ्दै थिए ताकि उनीहरू त्यो मार्ग प्राप्त गर्न सकून् जुन त्यो रुखसम्म आइपुग्थ्यो जसको छेउमा म उभिएको थिएँ।\n\n22 अनि यस्तो हुन गयो कि उनीहरू अघि आए र रुखतिर आउने मार्गमा लागे।\n\n23 अनि यस्तो हुन गयो कि त्यहाँ एउटा अन्धकारको तुवाँलो उठ्यो, हो, अत्यन्तै ठूलो अन्धकारको तुवाँलो समेत, यतिसम्म कि मार्गमा लागेकाहरूले बाटो बिराए, उनीहरू बरालिए र हराए।\n\n24 अनि यस्तो हुन गयो कि मैले अरुहरू अघिल्तिर बढ्दै गरेको देखेँ, अनि उनीहरू अघि आए र त्यो फलामको छडको छेउलाई समाते; अनि फलामको छडलाई समाउँदै अघि आएर त्यस रुखको फल नखाउन्जेलसम्म अन्धकारको तुवाँलो हुँदै उनीहरू अघिल्तिर बढे।\n\n25 अनि त्यस रुखको फल खाइसकेपछि उनीहरूले लज्जित भए जस्तो गरी वरपर नजर दौडाएँ।\n\n26 अनि मैले पनि वरपर नजर दौडाएँ र पानीको नदीको अर्को तर्फ एउटा विशाल र फराकिलो भवन देखेँ; र यो हावामा भए जस्तै पृथ्वीमाथि अग्लो रुपमा खडा रहेको थियो।\n\n27 अनि यो वृद्ध र तरुण, पुरुष र महिला दुबै किसिमका मानिसहरूले भरिएको थियो; अनि उनीहरूको वस्त्रको प्रकार अत्यन्तै राम्रो थियो; र उनीहरू खिल्ली उडाउने र आएर फल खानेहरूतर्फ औँला ठड्याउने प्रवृतिेमा थिए।\n\n28 अनि उनीहरूको खिल्ली उडाउनेहरुका कारणले फल चाखिसकेपछि उनीहरू लज्जित भए; र उनीहरू निषेधित मार्गहरूतिर पतन भए र हराए।\n\n29 अनि अब म, नफी, मेरा पिताका सबै वचनहरू व्यक्त गर्दिनँ।\n\n30 तर, छोटकरीमा लेख्नुपर्दा, हेर, उहाँले अन्य समूहहरू पनि अघिल्तिर बढ्दै गरेको देख्नुभयो; अनि उनीहरू आए र फलामको छडको छेउमा समाते; अनि अगाडि नआउन्जेलसम्म र नढलेसम्म र त्यस रुखको फल नखाएसम्म फलामको छडलाई निरन्तर रुपमा दह्रिलोसँग समात्दै उनीहरू आफ्नो बाटोमा अघिल्तिर बढे।\n\n31 अनि उहाँले त्यो ठूलो र फराकिलो भवनतर्फको बाटो खोजीरहेका अन्य समूहहरूलाई पनि देख्नुभयो।\n\n32 अनि यस्तो हुन गयो कि धेरै नदीको गहिराइमा डुबे; अनि धेरै अनौठा सडकहरूमा भौँतारिँदै उहाँको दृष्टिबाट हराए।\n\n33 अनि ठूलो थियो त्यो जमात जो त्यस अनौंठो भवन भित्र प्रवेश गऱ्यो। अनि उनीहरू त्यस भवनभित्र प्रवेश गरिसकेपछि उनीहरूले उपेक्षाको औँला मतिर र जो फल खाइरहेका थिए, तिनीहर तिर पनि ठड्याए; तर हामीहरूले उनीहरूको वास्ता गरेनौँ।\n\n34 मेरा पिताका वचनहरू यी हुन्: किनकि जतिले उनीहरूलाई वास्ता गरे पतन भएर गए।\n\n35 अनि लमान र लमुएलले फल खाएनन्, मेरा पिताले भन्नुभयो।\n\n36 अनि यस्तो हुन गयो कि मेरा पिताले आफ्नो सपना वा दर्शनका सारा वचनहरू, जुन धेरै थिए, बोलिसकेपछि उहाँले हामीलाई भन्नुभयो, उहाँले दर्शनमा देख्नुभएका यी कुराहरूका कारणले लमान र लमुएलका लागि उहाँ अत्यन्तै डराउनुभयो; हो, कदाचित उनीहरूले परमप्रभुको उपस्थितिबाट फ्याँकिनु पर्ने हो कि भनेर उहाँ डराउनुभयो।\n\n37 अनि त्यसपछि एक कोमल माता पिताको सम्पूर्ण भावनाले उहाँले उनीहरूसँग आग्रह गर्नुभयो, कि उनीहरूले उहाँका वचनहरू सुनून्, कि सायद परमप्रभु उनीहरूप्रति कृपालु हुनुहोओस् र उनीहरूलाई नत्याग्नुहोओस्; हो, मेरा पिताले उनीहरूलाई प्रवचन दिनुभयो।\n\n38 अनि उनीहरूलाई प्रवचन दिइसकेपछि र उनीहरूसामु धेरै कुराहरूको अगमवाणी गरिसकेपछि उहाँले तिनीहरूलाई परमप्रभुका आज्ञाहरू पालना गर्न अह्राउनुभयो; अनि उहाँले उनीहरूसँग बोल्न रोक्नुभयो।\n\n", "1-ne 9": "[center][font_size=26]अध्याय ९[/font_size][/center]\n\n[i]नफी दुईप्रति अभिलेख बनाउँछन्—प्रत्येकलाई नफीका पाताहरू भनिन्छ—ठूलो पाताहरूमा लौकिक इतिहास छ; साना पाताहरूले मुख्यत: पवित्र कुराहरू बताउँदछन्। लगभग ई.पू. ६००–५९२।[/i]\n\n1 अनि यी सबै कुराहरू मेरा पिताले देख्नुभयो, सुन्नुभयो र बोल्नुभयो, जब उहाँ लमुएलको उपत्यकामा पालमा बस्नुभयो, अनि कैयौँ महान् कुराहरू पनि जुन यी पाताहरूमाथि लेख्न सकिँदैन।\n\n2 अनि अब, यी पाताहरूका सवालमा मैले बोलिसकेको हुनाले, हेर, यिनीहरू ती पाताहरू होइनन् जसमाथि म मेरा मानिसहरूको इतिहासको पूर्ण विवरण बनाउँदछु; किनकि ती पाताहरू जसमाथि म मेरा मानिसहरूको इतिहासको पूर्ण विवरण बनाउँदछु, तिनीहरूलाई मैले नफी नाम दिएको छु; यसकारण, तिनीहरूलाई मेरो आफ्नै नामसरह नफीका पाताहरू भनिन्छ; अनि यी पाताहरूलाई पनि नफीका पाताहरू भनिन्छ।\n\n3 तथापि, मैले परमप्रभुबाट एउटा आज्ञा पाएको छु कि मेरा मानिसहरूको सेवाको विवरण कुँदिनुपर्छ भन्ने विषेश प्रयोजनका लागि मैले यी पाताहरू बनाउनुपर्छ।\n\n4 अन्य पाताहरूमाथि राजाहरूको शासन र मेरा मानिसहरूको युद्ध र विवादहरूको विवरण खोपिनु पर्छ; यसकारण यी पाताहरू बढी जसो सेवाका लागि हुन्; अनि अन्य पाताहरू बढी जसो राजाहरूको शासन र मेरा मानिसहरूका युद्ध र कलहहरूका लागि हुन्।\n\n5 यसकारण, परमप्रभुले उहाँको विवेकपूर्ण प्रयोजनका लागि यी पाताहरू बनाउन मलाई आज्ञा दिनुभएको छ, जुन प्रयोजन मलाई थाहा छैन।\n\n6 तर परमप्रभुलाई प्रारम्भदेखिका सम्पूर्ण कुराहरू थाहा छन्; यसकारण, मानिसका छोराछोरीहरूबीच उहाँका सम्पूर्ण कार्यहरू सम्पन्न गर्न उहाँले मार्ग तयार गर्नुहुन्छ; किनकि हेर, आफ्ना सारा वचनहरू पूरा गर्ने गरी उहाँसँग सम्पूर्ण शक्ति छ। अनि यो यस्तै हो। आमिन।\n\n", "1-ne 10": "[center][font_size=26]अध्याय १०[/font_size][/center]\n\n[i]लही भविष्यवाणी गर्छन् कि यहूदीहरूलाई बेबिलोनीहरूले दास बनाएर लानेछन्—यहूदीहरूमाझ एक मसीह, एक मुक्तिदाता, एक उद्धारकर्ताका आगमनका बारेमा बताउँछन्-लही परमेश्वरका थुमालाई बप्तिस्मा दिने एक व्यक्तिको आगमनको बारेमा पनि बताउँछन्—लही मसीहको मृत्यु र पुनरुत्थानका बारेमा बताउँछन्, उनी इस्राएलको तितरबितरलाई जैतुनको रुखसँग तुलना गर्छन्—नफी परमेश्वरका पुत्रको, पवित्र आत्माको उपहारको, धार्मिकताको आवश्यकताका बारेमा बोल्छन्। लगभग ई.पू. ६००–५९२।[/i]\n\n1 अनि अब म नफी यी पाताहरूमाथि मेरा काम-कारबाहीहरू र मेरो शासन र सेवाको विवरण दिन अघि बढ्दछु; यसकारण, मेरो विवरणसहित अघि बढ्न मैले मेरा पिताका कुराहरूका बारेमा र मेरा बन्धुहरूका बारेमा पनि केही बोल्नु पर्दछ।\n\n2 किनकि हेर, यस्तो हुन गयो, मेरा पिताले आफ्नो सपनाका वचनहरू बोल्न र साथै उनीहरूलाई लगनशील हुन प्रोत्साहित गर्न अन्त्य गर्नु भएपछि उहाँले उनीहरूसँग यहूदीहरूका बारेमा बोल्नुभयो।\n\n3 कि परमप्रभुको आफ्नै उचित समयअनुसार त्यो महान् सहर यरुशलेमसमेत उनीहरूको विनाश भएपछि र धेरैलाई बेबिलोनमा बन्दी बनाएर लगिएपछि उनीहरू पुन: फर्कनु पर्दछ, हो, बन्धनबाट फिर्ता समेत ल्याइनु पर्दछ; अनि बन्धनबाट फिर्ता ल्याइएपछि आफ्नो रिक्थको भूमिलाई उनीहरूले पुन: स्वामित्वमा लिनु पर्दछ।\n\n4 हो, मेरा पिताले यरुशलेम छाडेको समयदेखि छ सय वर्षसम्ममा एउटा अगमवक्ता—एउटा मसीह समेत, वा, अर्को शब्दमा, संसारको एउटा मुक्तिदाता, परमप्रभु परमेश्वरले यहूदीहरूमाझ खडा गर्नु हुनेछ।\n\n5 अनि यस मसीह, जसका बारेमा उहाँले बोल्नुभएको थियो, वा संसारको यस उद्दारकर्ताको बारेमा कति ठूलो सङ्ख्यामा अगमवक्ताहरूले यी कुराहरूको गवाही दिएका थिए भन्ने बारेमा पनि उहाँले बोल्नुभयो।\n\n6 यसकारण, सारा मानव जाति हराएको र पतित अवस्थामा थिए र यस उद्धारकर्तामाथि भर नपरे सदा हराएका र पतित हालतमा रहने थिए।\n\n7 अनि उहाँले परमप्रभुको बाटो तयार पार्न मसीहअगाडि आउने एउटा अगमवक्ताका बारेमा पनि बोल्नुभयो—\n\n8 हो, उनीसमेत अघि जानेछन् अनि उजाड स्थानमा कराउनेछन्: तिमीहरू परमप्रभुको मार्ग तयार पार र उहाँका पथहरू सोझा बनाओ; किनकि तिमीहरूमाझ एक जना खडा हुनुहुन्छ जसलाई तिमीहरू चिन्दैनौ; र उहाँ म भन्दा शक्तिशाली हुनुहुन्छ, जसको जुत्ताको फित्ता खोल्ने योग्यको म छैनँ। अनि मेरा पिताले यस कुराको बारेमा धेरै बोल्नुभयो।\n\n9 अनि मेरा पिताले भन्नुभयो यर्दनपारि बेथानियामा उनले बप्तिस्मा दिनेछन्; अनि उहाँले यो पनि भन्नुभयो उनले पानीले बप्तिस्मा दिनेछन्; कि उनले मसीहलाई समेत पानीले बप्तिस्मा दिनेछन्।\n\n10 अनि मसीहलाई पानीले बप्तिस्मा दिइसकेपछि उनले देख्नेछन् र उनले संसारका पापहरू हरणगर्ने परमेश्वरका थुमालाई बप्तिस्मा दिएका थिए भनेर गवाही दिनेछन्।\n\n11 अनि यस्तो हुन गयो मेरा पिताले यी वचनहरू बोलिसक्नु भएपछि उहाँले मेरा बन्धुहरूसामु यहूदीहरूमाझ प्रचार गरिने सुसमाचारको बारेमा र यहूदीहरूको विश्वास क्षीण हुँदै जानेका बारेमा पनि बोल्नुभयो। अनि, हो, उनीहरूले आउनुहुने मसीहको बध गरिसकेपछि र उहाँको बध गरिइसकेपछि उहाँ मृत्युबाट उठ्नु हुनेछ र पवित्र आत्माद्वारा गैह्र-यहूदीहरूसामु आफैँलाई प्रकट गराउनुहुनेछ।\n\n12 हो, मेरा पिताले समेत गैह्र-यहूदीहरूका बारेमा र इस्राएलको घरानाको बारेमा पनि धेरै बोल्नुभयो, कि उनीहरूलाई जैतुनको रुखसँग तुलना गरिनेछ जसका हाँगाहरू भाँचिनेछन् र पृथ्वीको सारा सतहमाथि तितर-बितर पारिनेछ।\n\n13 यसकारण, उहाँले भन्नुभयो यो हुनु आवश्यक छ कि हामीलाई पृथ्वीको सारा सतहमाथि छरिनेछ भन्ने परमप्रभुका वचन पूरा हुने गरी हामीलाई एकरुपतामा प्रतिज्ञाको भूमितिर अगुवाइ गरिनेछ।\n\n14 अनि इस्राएलका घरानालाई तितर-बितर पारिएपछि उनीहरूलाई पुन: एकसाथ जम्मा गरिनेछ, वा, निष्कर्षमा, गैह्र-यहूदीहरूले सुसमाचारको पूर्णता प्राप्त गरिसकेपछि जैतूनको रुखका प्राकृतिक हाँगाहरूलाई, वा इस्राएलको घरानाका अवशेषहरूलाई, कलमी गरिनेछन्, वा साँचो मसीह, उनीहरूका परमप्रभु र उनीहरूका उद्धारकर्ताको ज्ञान पाउनेछन्।\n\n15 अनि यस प्रकारको वचनमा मेरा पिताले मेरा बन्धुहरूसामु अगमवाणी गर्नुभयो र बोल्नुभयो, अनि अन्य धेरै कुराहरू पनि बोल्नुभयो जुन म यस पुस्तकमा लेख्दिनँ; किनकि तिनीहरूमध्ये मलाई उचित लागेका जति मैले मेरा अन्य पुस्तकमा लेखिसकेको छु।\n\n16 अनि यी सारा कुराहरू, जसका बारेमा मैले बोलिसकेको छु, मेरा पिता लमुएलको उपत्यकाको पालमा बस्दा गरिएका थिए।\n\n17 अनि यस्तो हुन गयो म, नफीले उहाँले दर्शनमा देख्नुभएका कुराहरू र पवित्र आत्माको शक्ति, जुन शक्ति परमेश्वरका पुत्र—अनि आउनुहुने मसीह परमेश्वरका पुत्र हुनुहुन्थ्यो—उहाँमाथिको आस्थाबाट उहाँले प्राप्त गर्नुभयो, जसद्वारा उहाँले बोल्नुभएका कुराहरूका सवालमा मेरा पिताका सारा वचनहरू सुनिसकेपछि म नफी पनि इच्छुक थिएँ कि पवित्र आत्माको शक्ति, त्यो जुन प्राचीन समयमा जस्तै उहाँले स्वयमलाई मानिसका छोराछोरीहरूसामु प्रकट गराउने समयमा पनि लगनशीलताका साथ उहाँको खोजी गर्ने सबैका लागि परमेश्वरको उपहार हो, यी कुराहरू देख्न, सुन्न र जान्न सकूँ।\n\n18 किनकि उहाँ हिजो, आज र सदासर्वदा उस्तै हुनुहुन्छ; र यदि पश्चाताप गरेर उहाँसामु आए भने संसारको उत्पतिदेखिका सारा मानिसहरूका लागि बाटो तयार पारिएको छ।\n\n19 किनकि लगनशीलताका साथ खोज्नेले भेट्टाउनेछ; र परमेश्वरका रहस्यहरू प्राचीन समयहरूमा झैँ यी समयहरूमा पनि र आउने समयहरूमा झैँ प्राचीन समयहरूमा पनि पवित्र आत्माको शक्तिद्वारा उनीहरूका सामु खुलासा गरिनेछ; यसकारण, परमप्रभुको कार्यप्रणाली एउटा अनन्त चक्र हो।\n\n20 त्यसकारण, याद गर, हे मानिस, तिम्रा सबै कामहरूका लागि तिमीलाई न्यायमा ल्याइनेछ।\n\n21 यसकारण, यदि तिम्रा परीक्षणका दिनहरूमा तिमीले दुष्ट्याइँ गर्न खोजेका छौ भने परमेश्वरको न्यायको आसनअगाडि तिमी अशुद्ध भेटिन्छौ; अनि कुनै अशुद्ध कुरा परमेश्वरसँग बस्न सक्दैन; यसकारण, तिमीलाई सदासर्वदाका निम्ति निष्कासित गरिनुपर्छ।\n\n22 अनि पवित्र आत्माले अधिकार दिनुहुन्छ कि मैले यी कुराहरू बोल्नुपर्छ र तिनीहरूलाई अस्वीकार गर्नुहुँदैन।\n\n", "1-ne 11": "[center][font_size=26]अध्याय ११[/font_size][/center]\n\n[i]नफी परमप्रभूको आत्मालाई देख्छन् र उनलाई जीवनको वृक्षको दर्शन देखाइन्छ—उनी परमेश्वरका पुत्रकी आमालाई देख्छन् र परमेश्वरको विनितताका बारेमा सिक्छन्-उनी परमेश्वरका थुमाका बप्तिस्मा, सेवा र क्रुसको आरोहण देख्छन्-उनी थुमाका बाह्र प्रेरितहरूको नियुक्ति र सेवाका बारेमा देख्छन्। लगभग ई.पू. ६००–५९२।[/i]\n\n1 किनकि यस्तो हुन गयो मेरा पिताले देख्नुभएका कुराहरू जान्ने इच्छा गरेपछि, अनि परमप्रभु मलाई ती कुराहरू ज्ञात गराउन सक्षम हुनुहुन्छ भन्ने विश्वास गर्दै जब म मेरो हृदयमा मनन गर्दै बसेँ, म परमप्रभुको आत्मामा टाढा लगिएँ, हो, अत्यन्तै उच्च पर्वततिर जुन मैले पहिले कहिल्यै देखेको थिइनँ र जसमाथि मैले पहिले कहिल्यै पाइला टेकेको थिइनँ।\n\n2 अनि आत्माले मलाई भन्यो: हेर, के इच्छा गर्दछौ तिमी?\n\n3 अनि मैले भनेँ: म मेरा पिताले देखेका कुराहरू हेर्न इच्छा गर्दछु।\n\n4 अनि आत्माले मलाई भन्यो: के तिमी विश्वास गर्दछौ कि तिम्रा पिताले त्यो रुख देखेकै हुन् जसका बारेमा उनले बोलेका छन्?\n\n5 अनि मैले भनेँ: हो, तिमीलाई थाहा छ कि म मेरा पिताका सबै वचनहरूमा विश्वास गर्दछु।\n\n6 अनि जब मैले यी वचनहरू बोलिसकेँ, आत्मा यसो भन्दै चर्को आवाजमा करायो: परमप्रभु, सर्वोच्च परमेश्वरलाई होसन्ना; किनकि उहाँ सारा पृथ्वीको, हो, अझ सर्वोपरि परमेश्वर हुनुहुन्छ। अनि तिमी आशीषित छौ, नफी, किनभने तिमी सर्वोच्च परमेश्वरका पुत्रमा विश्वास गर्दछौ; यसकारण, तिमीले इच्छा गरेका कुराहरू तिमीले देख्नेछौ।\n\n7 अनि हेर यो कुरा तिमीलाई एउटा चिन्हको लागि दिइनेछ, कि तिम्रा पिताले चाखेको फल भएको वृक्ष देखिसकेपछि तिमीले स्वर्गबाट ओर्लंदै गरेको एक जना मानिसलाई पनि देख्नेछौ र उनलाई तिमीले देख्नेछौ; अनि उनलाई देखिसकेपछि तिमीले गवाही दिनेछौ कि उहाँ परमेश्वरका पुत्र हुनुहुन्छ।\n\n8 अनि यस्तो हुन गयो कि आत्माले मलाई भन्यो: हेर! अनि मैले हेरेँ र एउटा वृक्ष देखेँ र यो मेरा पिताले देखेको रुखजस्तै थियो; र त्यसको सुन्दरता असीम थियो, हो, सबै सुन्दरतालाई उछिन्ने; अनि त्यसको सेतोपना बगेको हिउँको सेतोपनालाई उछिन्ने खालको थियो।\n\n9 अनि यस्तो हुन गयो वृक्ष देखिसकेपछि मैले आत्मालाई भने: मैले तिमीले मलाई देखाएको सबभन्दा मूल्यवान् रुख देखेँ।\n\n10 अनि उसले मलाई भन्यो: के इच्छा गर्दछौ तिमी?\n\n11 अनि मैले उसलाई भनेँ: त्यसको व्याख्या जान्न—किनकि मैले उनीसँग एउटा मानिसले बोलेजस्तै गरी बोलेँ; किनकि मैले देखेँ कि ऊ मानिसको रुपमा थियो; मलाई थाहा थियो कि यो परमप्रभुको आत्मा थियो; र उसले मसँग बोल्यो जसरी एउटा मानिसले अर्कोसँग बोल्दछ।\n\n12 अनि यस्तो हुन गयो कि उनले मलाई भने: हेर! अनि उनलाई हेर्नलाई जस्तै गरी मैले हेरेँ, अनि मैले उसलाई देखिनँ; किनकि ऊ मेरो उपस्थितिबाट गइसकेका थियो।\n\n13 अनि यस्तो हुन गयो कि मैले हेरेँ र महान् यरुशलेम सहर र अन्य सहरहरू पनि देखेँ, अनि मैले नाशरत सहर देखेँ; र नाशरत सहरमा एउटी कन्यालाई देखेँ र उनी अत्यन्तै सुन्दर र सफेद थिइन्।\n\n14 अनि यस्तो हुन गयो कि मैले स्वर्गहरू खुलेको देखेँ; अनि एउटा स्वर्गदूत तल आए र मेरा अगाडि खडा भए; र उनले मलाई भने: नफी, के देख्दछौ तिमी?\n\n15 अनि मैले उनलाई भनेँ: एउटी कन्या, अन्य सबै कन्याहरू भन्दा अति सुन्दर र स्वच्छ।\n\n16 अनि उनले मलाई भने: परमेश्वरको विनीतता थाहा छ तिमीलाई?\n\n17 अनि मैले उनलाई भनेँ: मलाई थाहा छ कि उहाँले आफ्ना छोराछोरीहरूलाई प्रेम गर्नुहुन्छ; तथापि, मलाई सबै कुराहरूको अर्थ थाहा छैन।\n\n18 अनि उनले मलाई भने: हेर, जसलाई तिमी देख्दछौ, ती कन्या शरीरको रुपमा परमेश्वरका पुत्रकी माता हुन्।\n\n19 अनि यस्तो हुन गयो कि मैले देखेँ कि उनलाई आत्मामा पर लगियो; र उनलाई समयको केही अन्तरालसम्म आत्मामा पर लागिइसकेपछि स्वर्गदूत मसँग यसो भन्दै बोले: हेर!\n\n20 अनि मैले हेरेँ र आफ्ना वाहुमा एउटा बालकलाई बोकिरहेकी ती कन्यालाई पुन: देखेँ।\n\n21 अनि स्वर्गदूतले मलाई भने: परमेश्वरका थुमा, अनन्त पिताका पुत्र समेतलाई हेर! के तिम्रा पिताले देखेको वृक्षको अर्थ तिमीलाई थाहा छ?\n\n22 अनि मैले यसो भन्दै जवाफ दिएँ: हो, यो परमेश्वरको प्रेम हो, जुन मानिसका छोराछोरीहरूका हृदयहरूमा सर्वत्र स्वयम फैलन्छ; यसकारण, यो सबै कुराहरू भन्दा अति रहरलाग्दो छ।\n\n23 अनि उनले यसो भन्दै म सँग बोले: हो, अनि आत्मालाई अति आनन्ददायक।\n\n24 अनि उनले यी वचनहरू भनिसकेपछि, उनले मलाई भने: हेर! अनि मैले हेरेँ र परमेश्वरका पुत्रलाई मानिसका छोराछोरीहरूमाझ अघि गइरहेको देखेँ; अनि धेरैले उहाँको पाउमा निहुरेको र उहाँको आराधना गरेको मैले देखेँ।\n\n25 अनि यस्तो हुन गयो कि मैले देखेँ कि मेरा पिताले देख्नु भएको फलामको छड परमेश्वरको वचन थियो जसले जीवित पानीको तलाउतिर, वा जीवनको वृक्षतिर अगुवाइ गर्दथ्यो, जुन पानी परमेश्वरको प्रेमको प्रतिरुप हुन्; अनि मैले यो पनि देखेँ कि जीवनको वृक्ष परमेश्वरको प्रेमको प्रतिरुप थियो।\n\n26 अनि स्वर्गदूतले मलाई पुन: भने: हेर र परमेश्वरको विनितता देख।\n\n27 अनि मैले हेरेँ र संसारको उद्धारकर्तालाई देखेँ, जसका बारेमा मेरा पिताले बोल्नुभएको थियो; अनि मैले ती अगमवक्तालाई पनि देखेँ जसले उहाँअगाडि बाटो तयार पार्नु पर्दछ। अनि परमेश्वरका थुमा अघि जानुभयो र उनीद्वारा बप्तिस्मायुक्त हुनुभयो; अनि उहाँ बप्तिस्मायुक्त हुनुभएपछि मैले स्वर्गहरू खुलेको र पवित्र आत्मा स्वर्गबाट तल आएको र एउटा ढुकुरको स्वरुपमा उहाँमाथि बसेको देखेँ।\n\n28 अनि मैले देखेँ कि उहाँ शक्ति र ठूलो महिमामा मानिसहरूको सेवा गर्दै अघि जानुभयो; र उहाँलाई सुन्न भीड जम्मा भएका थिए; अनि मैले देखेँ कि उनीहरूले उहाँलाई उनीहरूका माझबाट निकाला गरे।\n\n29 अनि मैले अन्य बाह्रले उहाँलाई पछ्याइरहेको पनि देखेँ। अनि यस्तो हुन गयो कि उनीहरू आत्मामा मेरो सम्मुखबाट पर लगिए र मैले उनीहरूलाई देखिनँ।\n\n30 अनि यस्तो हुन गयो कि स्वर्गदूतले यसो भन्दै पुन: मसँग बोले: हेर! अनि मैले हेरेँ र स्वर्गहरू पुन: खुलेको देखेँ, अनि मैले स्वर्गदूतहरू मानिसका छोराछोरीहरूतिर ओर्लिरहेको देखेँ; र उनीहरूले तिनीहरूको सेवा गरे।\n\n31 अनि उनले मसँग यसो भन्दै पुन: बोले: हेर! अनि मैले हेरेँ र परमेश्वरका थुमा मानिसका छोराछोरीहरूमाझ अघि गइरहनुभएको देखेँ। अनि मैले मानिसको भीड देखेँ जो बिरामी थिए र जो सबै किसिमका रोगहरूबाट, दुष्टहरू र अशुद्ध आत्माहरूबाट ग्रसित थिए; र स्वर्गदूतले यी सबै कुराहरू मलाई देखाए। अनि परमेश्वरका थुमाको शक्तिद्वारा तिनीहरूलाई निको पारियो; र पिशाचहरू र अशुद्ध आत्माहरूलाई निष्काशन गरियो।\n\n32 अनि यस्तो हुन गयो कि स्वर्गदूतले मसँग यसो भन्दै पुन: बोले: हेर! अनि मैले हेरेँ र परमेश्वरका थुमालाई देखेँ, कि मानिसहरुद्वारा उहाँलाई लगियो; हो, चीरस्थायी परमेश्वरका पुत्रमाथि संसारद्वारा फैसला गरियो र मैले देखेँ र गवाही दिन्छु।\n\n33 अनि म, नफीले देखेँ कि उहाँलाई क्रूसमा उचालियो र संसारका पापहरूका लागि बध गरियो।\n\n34 अनि उहाँको बध गरिएपछि मैले पृथ्वीमा भीड देखेँ, कि उनीहरू थुमाका प्रेरितहरूविरुद्ध लड्न एकसाथ जम्मा भएका थिए; किनकि ती बाह्रलाई परमप्रभुको स्वर्गदूतद्वारा यसरी नै बोलावट गरिएको थियो।\n\n35 अनि पृथ्वीको भीड एकसाथ जम्मा भएको थियो; र मैले देखेँ कि उनीहरू मेरा पिताले देख्नु भएको भवन जस्तै एउटा ठूलो र फराकिलो भवनमा थिए। अनि परमप्रभुका स्वर्गदूतले मसँग यसो भन्दै पुन: बोले: संसार र त्यसको विवेक हेर; हो, थुमाका बाह्र प्रेरितहरूविरुद्ध लड्न इस्राएलका घराना एकसाथ जम्मा भएको हेर।\n\n36 अनि यस्तो हुन गयो कि मैले देखेँ र यो गवाही दिन्छु, कि त्यो ठूलो र फराकिलो भवन संसारको घमण्ड थियो; र यो पतन भयो र त्यसको पतन अत्यन्तै ठूलो थियो। अनि परमप्रभुको स्वर्गदूतले मसँग यसो भन्दै पुन: बोले: थुमाका बाह्र प्रेरितहरूविरुद्ध लड्ने सबै राष्ट्रहरू, कुटुम्बहरू, भाषाहरू र जनको विनाश यस्तै हुनेछ।\n\n", "1-ne 12": "[center][font_size=26]अध्याय १२[/font_size][/center]\n\n[i]नफी दर्शनमा प्रतिज्ञाको भूमि, त्यहाँका आदिवासीहरूको धर्म, पाप र उनीहरूको पतनका बारेमा, परमेश्वरका थुमाको उनीहरूबिचको आगमनको बारेमा; बाह्र चेला र बाह्र प्रेरितहरू कसरी इस्राएलको फैसला गर्नेछन् भन्ने बारेमा; र विश्वासमा क्षीण हुनेहरूको घृणित र घिनलाग्दो अवस्थाका बारेमा। लगभग ई.पू. ६००–५९२।[/i]\n\n1 अनि यस्तो हुन गयो कि स्वर्गदूतले मलाई भने: हेर र तिम्रा सन्तति र तिम्रा बन्धुहरूका सन्ततिलाई पनि हेर। अनि मैले हेरेँ र प्रतिज्ञाको भूमि देखेँ; अनि मैले मानिसको भीड, हो, समुद्रको बालुवा जतिकै ठूलो सङ्ख्यामा भए जस्तै समेत देखेँ।\n\n2 अनि यस्तो हुन गयो कि एक-अर्का विरुद्ध लडाईँ गर्न भीड एकसाथ जम्मा भएको मैले देखेँ; र मैले मेरा जनमाझ युद्धहरू र युद्धहरूका हल्लाहरू र तरबारद्वारा महान् संहारहरू भएको देखेँ।\n\n3 अनि यस्तो हुन गयो कि त्यस भूमिमा युद्ध र कलहमा मैले धेरै पुस्ताहरू बितेको देखेँ; र मैले धेरै सहरहरू देखेँ, हो, कि मैले तिनीहरूको गणना समेत गरिनँ।\n\n4 अनि यस्तो हुन गयो कि मैले प्रतिज्ञाको भूमिको सतहमा अन्धकारको तुवाँलो देखेँ; र मैले बिजुली चम्केको देखेँ र मेघ गर्जेको र भूकम्पहरू र सबै किसिमका कोलाहलपूर्ण आवाजहरू सुनेँ; अनि मैले पृथ्वी र चट्टानहरू देखेँ कि तिनीहरू टुक्रा टुक्रा भए; अनि मैले पर्वतहरू टुक्रा टुक्रा भएर ढलेको देखेँ; अनि मैले पृथ्वीका मैदानहरू देखेँ कि ती फाटे; अनि मैले धेरै सहरहरू देखेँ कि ती डुबे; अनि मैले धेरैलाई देखेँ कि ती आगोद्वारा जलाइए; अनि मैले कम्पनको कारण पृथ्वीमा ढलेका धेरैलाई देखेँ।\n\n5 अनि मैले यी कुराहरू देखि सकेपछि यस्तो हुन गयो, मैले अन्धकारको तुवाँलो देखेँ कि यो पृथ्वीको सतहबाट हट्यो; अनि हेर, मैले परमप्रभुका महान् र भयानक न्यायहरूका कारणले पतन नभएका भीड देखेँ।\n\n6 अनि मैले स्वर्गहरू खुलेको र परमेश्वरका थुमा स्वर्गबाट ओर्लंदै गरेको देखेँ; अनि उहाँ तल आउनुभयो र उनीहरूसामु स्वयमलाई देखाउनुभयो।\n\n7 अनि मैले यो पनि देखेँ र गवाही दिन्छु कि पवित्र आत्मा अन्य बाह्रमाथि ओर्लियो; अनि उनीहरूलाई परमेश्वरद्वारा नियुक्त गरियो र चुनियो।\n\n8 अनि स्वर्गदूतले यसो भन्दै मसँग बोले: थुमाका बाह्र शिष्यहरूलाई हेर, जसलाई मेरा सन्ततिको सेवा गर्न चुनिएको छ।\n\n9 अनि उनले मलाई भने: थुमाका बाह्र प्रेरितहरू तिमी सम्झन्छौ? हेर, तिनीहरू ती हुन् जसले इस्राएलका बाह्र कुलहरूको न्याय गर्नेछन्; यसकारण, तिम्रा सन्ततिमध्येका बाह्र सेवकहरूको पनि उनीहरूबाट न्याय गरिनेछ; किनकि तिमी इस्राएलका घरानाका हौ।\n\n10 अनि तिमीले देखेका यी बाह्र सेवकहरूले तिम्रा सन्ततिको न्याय गर्नेछन्। अनि, हेर, तिनीहरू सदासर्वदा धर्मी छन्; किनकि परमेश्वरका थुमामा उनीहरूको आस्थाका कारण तिनीहरूका वस्त्रहरूलाई उहाँको रगतमा सफेद तुल्याइएको छ।\n\n11 अनि स्वर्गदूतले मलाई भने: हेर! अनि मैले हेरेँ र तीन पुस्ताहरू धार्मिकतामा गुज्रेको देखेँ; अनि उनीहरूका वस्त्रहरू परमेश्वरका थुमाका जस्तै सफेद थिए। अनि स्वर्गदूतले मलाई भने: उहाँमा तिनीहरूको आस्थाको कारणले यिनीहरूलाई थुमाको रगतमा सफेद तुल्याइएको छ।\n\n12 अनि म, नफीले धार्मिकतामा बितेका चौथो पुस्ताका धेरैलाई पनि देखेँ।\n\n13 अनि यस्तो हुन गयो कि मैले पृथ्वीका भीडलाई एकसाथ जम्मा भएको देखेँ।\n\n14 अनि स्वर्गदूतले मलाई भने: तिम्रा सन्तति र तिम्रा बन्धुहरूका सन्ततिलाई पनि हेर।\n\n15 अनि यस्तो हुन गयो कि मैले हेरेँ र मेरा सन्ततिका जन मेरा बन्धुहरूका सन्ततिविरुद्ध भीडमा एकसाथ जम्मा भएको देखेँ; र उनीहरू लडाईं गर्न एकसाथ जम्मा भएका थिए।\n\n16 अनि स्वर्गदूतले यसो भन्दै मसँग बोले: तिम्रा पिताले देखेको घिनलाग्दो पानीको फोहोरालाई हेर; हो, त्यो नदीसमेत जसका बारेमा उनले कुरा गरेका थिए; र त्यसका गहिराईहरू नरकका गहिराईहरू हुन्।\n\n17 अनि अन्धकारका तुवाँलोहरू सैतानका प्रलोभनहरू हुन् जसले मानिसका छोराछोरीहरूका आँखाहरूलाई अन्धो र हृदयहरूलाई कठोर तुल्याउँछन् र उनीहरूलाई चौडा सडकहरू तिर डोऱ्याउँछन्, कि उनीहरू नासिन्छन् र हराउँछन्।\n\n18 अनि ठूलो र फराकिलो भवन, जुन तिम्रा पिताले देखे, मानिसका छोराछोरीहरूका ब्यर्थ कल्पना र घमण्ड हुन्। अनि ठूलो र भयानक खाडीले तिनीहरूलाई छुट्याउँछ; हो, अनन्त परमेश्वरको न्यायको वचन र मसीह जो परमेश्वरका थुमा हुनुहुन्छ, जसका बारेमा संसारको प्रारम्भदेखि यस समयसम्म र यससमयदेखि उपरान्त र सदासर्वदा पवित्र आत्माले गवाही दिन्छ।\n\n19 अनि जब स्वर्गदूतले यी वचनहरू बोले, मैले हेरेँ र देखेँ कि स्वर्गदूतका वचनहरूअनुसार मेरा बन्धुहरूका सन्ततिले मेरा सन्ततिविरुद्ध कलह गरे; अनि मेरा सन्ततिको घमण्ड र सैतानको प्रलोभनका कारणले मैले देखेँ कि मेरा बन्धुहरूका सन्ततिले मेरा सन्ततिका जनमाथि शक्ति जमाए।\n\n20 अनि यस्तो हुन गयो कि मैले हेरेँ र मेरा बन्धुहरूका सन्ततिका जनलाई देखेँ कि उनीहरूले मेरा सन्ततिलाई पराजित गरिसकेका थिए; अनि उनीहरू भूमिको सतहमाथि भीडमा अघि बढे।\n\n21 अनि मैले उनीहरूलाई भीडमा एकसाथ जम्मा भएको देखेँ; अनि मैले उनीहरूमाझ युद्ध र युद्धका हल्लाहरू देखेँ; अनि युद्ध र युद्धका हल्लाहरूमा मैले धेरै पुस्ताहरू गुज्रेको देखेँ।\n\n22 अनि स्वर्गदूतले मलाई भने: हेर यिनीहरूको विश्वास क्षीण हुँदै जानेछ।\n\n23 अनि यस्तो हुन गयो कि मैले देंखे, उनीहरूको विश्वास क्षीण भएपछि उनीहरू काला र घृणास्पद र फोहरी, आलस्यले भरिपूर्ण र सबै प्रकारले कुकर्मी मानिसहरू बने।\n\n", "1-ne 13": "[center][font_size=26]अध्याय १३[/font_size][/center]\n\n[i]नफी सैतानको चर्चको गैह्र-यहूदीहरू बीचमा स्थापनाको, अमेरिकाको अन्वेषण र औपनिवेशीकरणको, बाइबलको स्पष्ट र बहुमूल्य अंश गुमाएको, गैह्र्-यहूदीहरूको धर्मत्यागको प्रतिफलितको अवस्था, सुसचामारको पुनर्स्थापनाको, पछिल्ला दिनहरूका धर्मशास्त्रको आगमनको र सियोनको निर्माणको दर्शन देख्छन्। लगभग ई.पू. ६००–५९२।[/i]\n\n1 अनि यस्तो हुन गयो कि स्वर्गदूतले यसो भन्दै मसँग बोले: हेर! अनि मैले हेरेँ र धेरै राष्ट्रहरू र अधिराज्यहरू देखेँ।\n\n2 अनि स्वर्गदूतले मलाई भने: तिमी के देख्छौ? अनि मैले भनेँ: म धेरै राष्ट्रहरू र अधिराज्यहरू देख्छु।\n\n3 अनि उनले मलाई भने: यिनीहरू गैह्र-यहूदीहरूका राष्ट्रहरू र अधिराज्यहरू हुन्।\n\n4 अनि यस्तो हुन गयो कि मैले गैह्र-यहूदीहरूका राष्ट्रहरूमाझ एउटा ठूलो चर्चको स्थापना भएको देखेँ।\n\n5 अनि स्वर्गदूतले मलाई भने: एउटा चर्चको स्थापना भएको हेर जुन अन्य सबै चर्चहरू भन्दा अति घृणित छ, जसले परमेश्वरका सन्तहरूको बध गर्छ, हो र उनीहरूलाई यातना दिन्छ र उनीहरूलाई बाँधेर राख्छ र फलामको जुवामा उनीहरूलाई नार्छ र तिनीहरूलाई बन्धनतिर ल्याउँछ।\n\n6 अनि यस्तो हुन गयो कि मैले यो विशाल र घृणित चर्च देखेँ; अनि मैले सैतानलाई देखेँ कि ऊ यसको संस्थापक थियो।\n\n7 अनि मैले सुन र चाँदी र रेशमी कपडाहरू र सिम्रिके कपडाहरू र मसिनो गरी बाटिएका सुती कपडाहरू र सबै किसिमका बहुमूल्य वस्त्रहरू पनि देखेँ; अनि मैले धेरै वेश्याहरू देखेँ।\n\n8 अनि स्वर्गदूतले यसो भन्दै मसँग बोले: हेर सुन र चाँदी र रेशमी कपडाहरू र सिम्रिके कपडाहरू र मसिनो गरी बाटीएका सुतीका कपडाहरू र बहुमूल्य वस्त्रहरू र वेश्याहरू यस विशाल र घृणित चर्चका चाहनाहरू हुन्।\n\n9 अनि संसारको प्रशंसाका लागि पनि उनीहरू परमेश्वरका सन्तहरूको विनाश गर्दछन् र तिनीहरूलाई बन्धनतिर ल्याउँदछन्।\n\n10 अनि यस्तो हुन गयो कि मैले हेरेँ र अथाह पानी देखेँ; र तिनीहरूले गैह्र-यहूदीहरूलाई मेरा बन्धुहरूका सन्ततिबाट विभाजन गरे।\n\n11 अनि यस्तो हुन गयो कि स्वर्गदूतले मलाई भने: हेर, परमेश्वरको क्रोध तिम्रा बन्धुहरूका सन्ततिमाथि छ।\n\n12 अनि मैले हेरेँ र गैह्र-यहूदीहरूमाझ एउटा मानिसलाई देखेँ, जो अथाह पानीद्वारा मेरा बन्धुहरूका सन्ततिबाट अलग्याइएका थिए; अनि मैले परमेश्वरको आत्मा देखेँ कि यो तल आयो र त्यस मानिसमाथि काम गऱ्यो; अनि उनी अथाह पानीमाथि अघि बढे, मेरा बन्धुहरूका सन्ततिसमेत, जो प्रतिज्ञाको भूमिमा थिए।\n\n13 अनि यस्तो हुन गयो कि मैले परमेश्वरको आत्मालाई देखेँ कि यसले अन्य गैह्र-यहूदीहरू माथि काम गऱ्यो; अनि उनीहरू बन्धनबाट बाहिर निस्केर अथाह पानीमाथि हुँदै अघि बढे।\n\n14 अनि यस्तो हुन गयो कि मैले प्रतिज्ञाको भूमिमाथि गैह्र-यहूदीहरूका धेरै भीड देखेँ; अनि मैले परमेश्वरको क्रोध देखेँ, कि यो मेरा बन्धुहरूका सन्ततिमाथि थियो र उनीहरूलाई गैह्र-यहूदीहरूका अगाडि तितर-बितर पारिए र प्रहार गरियो।\n\n15 अनि मैले परमप्रभुको आत्मालाई देखेँ, कि यो गैह्र-यहूदीहरूमाथि थियो, अनि उनीहरूले उन्नति गरे र आफ्नो रिक्थका लागि त्यो भूमि प्राप्त गरे; अनि मैले देखेँ कि उनीहरू मारिनुभन्दा अगाडिका मेरा जनताहरू जस्तै सफेद, अत्यन्तै गोरा र सुन्दर थिए।\n\n16 अनि यस्तो हुन गयो कि म, नफीले देखेँ कि बन्धनबाट बाहिर निस्केर अघि बढेका गैह्र-यहूदीहरूले स्वयमलाई परमप्रभुअगाडि विनम्र तुल्याए; र परमप्रभुको शक्ति उनीहरूसँग थियो।\n\n17 अनि मैले देखेँ कि उनीहरूका गैह्र-यहूदी आमाहरू उनीहरूविरुद्ध लडाईं गर्न पानीमाथि र जमिनमाथि पनि एकसाथ जम्मा भए।\n\n18 अनि मैले देखेँ कि परमेश्वरको शक्ति उनीहरूसँग थियो, अनि यो पनि कि परमेश्वरको क्रोध ती सबैमाथि थियो जो उनीहरूका विरुद्ध लडाईं गर्न एकसाथ जम्मा भएका थिए।\n\n19 अनि म, नफीले देखेँ कि बन्धनबाट बाहिर निस्केका गैह्र-यहूदीहरूलाई परमेश्वरको शक्तिद्वारा अन्य राष्ट्रहरूका हातहरूबाट बचाइयो।\n\n20 अनि यस्तो हुन गयो कि म, नफीले देखेँ कि उनीहरूको त्यो भूमिमा उन्नति भयो; अनि मैले एउटा पुस्तक देखेँ र यसलाई उनीहरूमाझ अघि लगियो।\n\n21 अनि स्वर्गदूतले मलाई भने: के तिमीलाई त्यस पुस्तकको अर्थ थाहा छ?\n\n22 अनि मैले उनलाई भनेँ: मलाई थाहा छैन।\n\n23 अनि उनले भने: हेर एउटा यहूदीको मुखबाट यो अघि बढ्दछ। अनि म, नफीले यसलाई देखेँ; अनि उनले मलाई भने: तिमीले देखेको त्यो पुस्तक यहूदीहरूको अभिलेख हो, जसले परमप्रभुका करारहरू, जुन उहाँले इस्राएलका घरानासँग गर्नु भएकोछ, त्यसलाई समेट्दछ; अनि यसले पवित्र अगमवक्ताहरूका अगमवाणीहरूमध्ये धेरैलाई समेत समेट्दछ; र यो काँसका पाताहरूमाथि भएका कुँदाइहरू जस्तै एउटा अभिलेख हो, तर ती धेरै छैनन्; तथापि, तिनीहरूले परमप्रभुका करारहरू समेट्दछन्, जुन उहाँले इस्राएलका घरानासँग गर्नु भएकोछ; यसकारण, तिनीहरू गैह्र-यहूदीहरूकासामु ठूलो मूल्यका छन्।\n\n24 अनि परमप्रभुका स्वर्गदूतले मलाई भने: तिमीले देखेका छौ कि त्यो पुस्तक एउटा यहूदीको मुखबाट अघि बढ्यो; अनि जब एउटा यहूदीको मुखबाट यो अघि बढ्यो यसले परमप्रभु, जसका बारेमा बाह्र प्रेरितहरूले गवाही दिन्छन्, उहाँका सुसमाचारको पूर्णता समेट्यो; अनि उनीहरूले परमेश्वरका थुमामा रहेको सत्यताअनुसार गवाही दिन्छन्।\n\n25 यसकारण, यी कुराहरू परमेश्वरमा रहेको सत्यताअनुसार यहूदीहरूदेखि शुद्धतामा गैह्र-यहूदीहरूसम्म अघि बढ्दछ।\n\n26 अनि थुमाका बाह्र प्रेरितहरूको हातद्वारा यहूदीहरूदेखि गैह्र-यहूदीहरूसम्म तिनीहरू अघि बढेपछि तिमी त्यस विशाल र घृणित चर्च, जुन अन्य सबै चर्चहरूभन्दा अति घृणित छ, त्यसको रचना भएको देख्दछौ; किनकि हेर, उनीहरूले थुमाको सुसमाचारबाट धेरै भागहरू हरण गरेका छन् जुन् स्पष्ट र अति मूल्यवान छन्; अनि परमप्रभुका धेरै करारहरू पनि उनीहरूले हरण गरेका छन्।\n\n27 अनि यो सब उनीहरूले गरेका छन् ताकि उनीहरूले परमप्रभुका सही मार्गहरू भ्रष्ट गर्न सकून्, ताकि उनीहरूले मानिसका छोराछोरीहरूका आँखाहरू अन्धा र हृदयहरू कठोर तुल्याउन सकून्।\n\n28 यसकारण, तिमी देख्छौ कि त्यो पुस्तक विशाल र घृणित चर्चका हातहरूमार्फत् अघि बढिसकेपछि, त्यो पुस्तक, जुन परमेश्वरका थुमाको पुस्तक हो, त्यसबाट थुप्रै स्पष्ट र मूल्यवान् कुराहरू हरण गरिएकाछन्।\n\n29 अनि यी स्पष्ट र मूल्यवान् कुराहरू हरण गरिएपछि यो गैह्र-यहूदीहरूका सबै राष्ट्रहरूसम्म अघि बढ्दछ; अनि गैह्र-यहूदीहरूका सबै राष्ट्रहरूसम्म, हो, बन्धनबाट बाहिर निस्केर अघि बढेका गैह्र-यहूदीहरूसँग तिमीले देखेका अथाह पानीपारि समेत अघि बढेपछि, तिमी देख्दछौ—त्यस पुस्तकबाट हरण गरिसकिएका थुप्रै स्पष्ट र बहुमूल्य कुराहरूको कारणले, जुन परमेश्वरका थुमामा रहेको स्पष्टताअनुसार मानिसका छोराछोरीहरूले बुझ्ने गरी स्पष्ट थिए—थुमाको सुसमाचारबाट हरण गरिएका यी कुराहरूको कारणले अत्यन्त धेरै ठेस लगाउँछन्, हो, यतिसम्म कि सैतानले उनीहरूमाथि शक्ति जमाउँछ।\n\n30 तथापि, बन्धनबाट बाहिर निस्केर र परमेश्वरको शक्तिद्वारा अन्य सबै राष्ट्रहरूभन्दा माथि उठाइएर अन्य सबै भूमिहरूभन्दा उत्तम भूमि, जुन परमप्रभु परमेश्वरले तिम्रा पितासँग उनका सन्ततिले उनीहरूको रिक्थको भूमिको रूपमा प्राप्त गर्नुपर्दछ भनी करार गर्नुभएको भूमि हो, त्यसको सतहमाथि अघि बढेका गैह्र-यहूदीहरू तिमी देख्छौ; यसकारण, तिमी देख्छौ कि गैह्र-यहूदीहरूले तिम्रा सन्ततिको मिश्रण, जुन तिम्रा बन्धुहरूमाझ छन्, तिनलाई पूरै विनाश गरेको परमप्रभु परमेश्वरले सहनु हुनेछैन।\n\n31 न त उहाँले सहनुहुनेछ कि गैह्र-यहूदीहरूले तिम्रा बन्धुहरूका सन्ततिको विनाश गरून्।\n\n32 न त परमप्रभु परमेश्वरले सहनुहुनेछ कि त्यस घृणित चर्च, जसको स्थापना तिमीले देखिसकेका छौ, त्यसैद्वारा लुकाएर राखिएको थुमाको सुसमाचारका स्पष्ट र अति मूल्यवान भागहरूको कारणले गैह्र-यहूदीहरू अन्धोपनको त्यस भयावह अवस्था, जसमा तिमी देख्छौ उनीहरू छन्, त्यसैमा सदासर्वदा रहून्।\n\n33 यसकारण परमेश्वरका थुमा भन्नुहुन्छ: महान् न्यायमा इस्राएलका घरानाका अवशेषलाई भेट नगरेसम्म म गैह्र-यहूदीहरूसमक्ष दयालु हुनेछु।\n\n34 अनि यस्तो हुन गयो कि परमप्रभुको स्वर्गदूतले यसो भन्दै मसँग बोले: हेर, परमेश्वरका थुमा भन्नुहुन्छ, इस्राएलका घरानाको अवशेषलाई भेट गरिसकेपछि—अनि यो अवशेष जसका बारेमा म बोल्दछु तिम्रा पिताका सन्तति हुन्—यसकारण, मैले उनीहरूलाई न्यायमा भेट गरिसकेपछि र गैह्र-यहूदीहरूका हातद्वारा उनीहरूलाई प्रहार गरिसकेपछि र त्यस घृणित चर्च, जुन वेश्याहरूको जननी हो, त्यसद्वारा खैंचिएर राखिएका थुमाको सुसमाचारका अति स्पष्ट र बहुमूल्य भागहरूका कारणले गैह्र-यहूदीहरूले अत्यन्त ठेस खाएपछि, थुमा भन्नुहुन्छ—म त्यस दिनमा गैह्र-यहूदीहरूसमक्ष दयालु हुनेछु, यतिसम्म कि मेरो आफ्नै शक्तिमा मेरो अधिक सुसमाचार उनीहरूसामु अगाडि ल्याउनेछु, जुन स्पष्ट र बहुमूल्य हुनेछ, थुमा भन्नुहुन्छ।\n\n35 किनकि, हेर, थुमा भन्नुहुन्छ: म स्वयम् तिम्रा सन्ततिसामु प्रकट हुनेछु, कि मैले उनीहरूसामु सेवा गरेका धेरै कुराहरू उनीहरूले लेख्नेछन्, जुन स्पष्ट र बहुमूल्य हुनेछन्; अनि तिम्रा सन्ततिको विनाश भएपछि र अनि तिम्रा बन्धुहरूका सन्तति पनि विश्वासमा क्षीण हुँदै गएपछि, हेर, थुमाका उपहार र शक्तिद्वारा गैह्र-यहूदीहरूसामु अघि आउनबाट यी कुराहरूलाई लुकाइनेछ।\n\n36 अनि थुमा भन्नुहुन्छ, तिनीहरूमा मेरो सुसमाचार र मेरो चट्टान र मेरो मुक्ति लेखिनेछ।\n\n37 अनि आशीषित हुनेछन् तिनीहरू जो त्यस दिनमा मेरो सियोनलाई अघि ल्याउन खोजी गर्छन्, किनकि उनीहरूसँग पवित्र आत्माको उपहार र शक्ति हुनेछ; अनि यदि उनीहरूले अन्त्यसम्म सहे भने अन्तिम दिनमा उनीहरूको उत्थान गरिनेछ र थुमाको चीरस्थायी अधिराज्यमा मुक्ति हुनेछ; अनि जस-जसले शान्तिको, हो, ठूलो आनन्दका समाचारहरूको प्रकाशन गर्नेछन्, उनीहरू पर्वतमाथि कति सुन्दर हुनेछन्।\n\n38 अनि यस्तो हुन गयो कि मैले मेरा बन्धुहरूका सन्ततिका अवशेषलाई र परमेश्वरका थुमाको पुस्तकलाई पनि देखेँ, जुन यहूदीको मुखबाट अघि बढेको थियो, कि यो गैह्र-यहूदीहरूबाट मेरा बन्धुहरूका सन्ततिका अवशेषसामु अघि आयो।\n\n39 अनि यो उनीहरूसामु आइसकेपछि मैले अन्य पुस्तकहरू देखेँ, जुन गैह्र-यहूदीहरू र मेरा बन्धुहरूका सन्ततिका अवशेष, अनि पृथ्वीको सबै सतहभरि छरिएका यहूदीहरूलाई समेत अगमवक्ताहरू र थुमाका बाह्र प्रेरितहरूका अभिलेखहरू सत्य छन् भनी चित्त बुझाउने गरी थुमाको शक्तिद्वारा गैह्र-यहूदीहरूदेखि उनीहरूसामु अघि आए।\n\n40 अनि स्वर्गदूतले यसो भन्दै मसँग बोले: यी अन्तिम अभिलेखहरू, जुन तिमीले गैह्र-यहूदीहरूमाझ देखेका छौ, त्यसले पहिलो चाहिँ, जुन थुमाका बाह्र प्रेरितहरूका हुन्, त्यसको सत्यता स्थापित गर्नेछन् र तिनीहरूदेखि हरण गरिएका स्पष्ट र मूल्यवान् कुराहरू अवगत गराउनेछन्; अनि सारा बन्धुबान्धव, भाषा र जनलाई अवगत गराउनेछन् कि परमेश्वरका थुमा नै अनन्त पिताका पुत्र र संसारको मुक्तिदाता हुनुहुन्छ; र सबै मानिसहरू उहाँसमक्ष आउनुपर्दछ, अन्यथा उनीहरूलाई बचाउन सकिनेछैन।\n\n41 अनि ती थुमाको मुखबाट स्थापित गरिने वचनहरूअनुसार आउनुपर्दछ; अनि थुमाका वचनहरूलाई थुमाका बाह्र प्रेरितहरूका अभिलेखहरू लगायत तिम्रा सन्ततिका अभिलेखहरूमा अवगत गराइनेछ; यसकारण ती दुबैलाई एउटामा स्थापित गरिनेछ; किनकि सारा पृथ्वीमाथि एउटा परमेश्वर र एउटा गोठालो हुनुहुन्छ।\n\n42 अनि समय आउँछ कि उहाँ, दुबै यहूदीहरूसामु र गैह्र-यहूदीहरूसामु समेत, सारा राष्ट्रहरूसामु स्वयम् प्रकट हुनुहुनेछ; अनि स्वयमलाई यहूदीहरूसामु र गैह्र-यहूदीहरूसामु समेत प्रकट गरिसकेपछि, त्यसपछि उहाँले स्वयमलाई गैह्र-यहूदीहरूसामु र यहूदीहरूसामु समेत प्रकट गर्नुहुनेछ र अन्तिमचाहिँ पहिलो हुनेछ र पहिलोचाहिँ अन्तिम हुनेछ।\n\n", "1-ne 14": "[center][font_size=26]अध्याय १४[/font_size][/center]\n\n[i]एक स्वर्गदूत गैह्र-यहूदीमाथि पर्ने श्राप र आशीषहरूका बारेमा नफीलाई बताउँछन्—त्यहाँ दुई चर्चहरू मात्र छन्: परमेश्वरका थुमाको चर्च र सैतानको चर्च-सबै राष्ट्रका परमेश्वरका सन्तहरूलाई विशाल र घृणित चर्चद्वारा कष्ट दिइन्छ-संसारको अन्त्यका बारेमा प्रेरित यहुन्नाले लेख्नुहुनेछ। लगभग ई.पू. ६००–५९२।[/i]\n\n1 अनि यस्तो हुन जानेछ कि यदि गैह्र-यहूदीहरूले परमेश्वरका थुमालाई उहाँ बास्तवमै उनीहरूका ठेस लगाउने ढुङ्गाहरूलाई हरण गर्ने गरी वचनमा र शक्तिमा पनि उनीहरूसामु स्वयम् प्रकट हुनुहुने दिनमा सुने भने—\n\n2 अनि परमेश्वरका थुमाविरुद्ध आफ्नो हृदय कठोर पारेनन् भने उनीहरूलाई तिम्रो पिताका सन्ततिमाझ गणना गरिनेछ; हो, उनीहरूलाई इस्राएलका घरानामाझ गणना गरिनेछ; अनि उनीहरू प्रतिज्ञाको भूमिमाथि सदासर्वदा आशीषित जन हुनेछन्; उनीहरूलाई बन्धनतिर अरु बढी ल्याइने छैन; र इस्राएलका घरानालाई अरु बढी खल्बल्याइने छैन।\n\n3 अनि त्यो ठूलो खाडल, जुन उनीहरूका लागि सैतान र उसका छोराछोरीहरूले स्थापना गरेको त्यस विशाल र घृणित चर्चद्वारा खनिएको छ, ताकि उसले मानिसहरूका जीवात्माहरूलाई तल नरकसम्म अगुवाइ गरेर लैजान सकोस्—हो, मानिसको विनाशका लागि खनिएको त्यो ठूलो खाडल तिनीहरूको पूरा विनाश हुने गरी त्यो खन्नेहरूले नै भरिनेछ, परमेश्वरका थुमा भन्नुहुन्छ; अन्त्य नभएको त्यस नरकतिर फ्याँकिएबाहेक जीवात्माको विनाश हुनेछन्।\n\n4 किनकि हेर, यो सैतानको बन्धनअनुसार हो, अनि उहाँअगाडि दुष्टता र कुकर्म गर्ने सबैमाथिको परमेश्वरको न्यायअनुसार पनि हो।\n\n5 अनि यस्तो हुन गयो कि स्वर्गदूतले म नफीसँग यसो भन्दै बोले: तिमीले देखेका छौ कि यदि गैह्र-यहूदीहरूले पश्चात्ताप गरे भने उनीहरूलाई राम्रै हुनेछ; तिमीले इस्राएलका घरानासामु परमप्रभुको करारका बारेमा जानेका छौ; अनि तिमीले यो पनि सुनेका छौ कि जसले पश्चात्ताप गर्दैन, उसको विनाश हुनैपर्छ।\n\n6 त्यसकारण, गैह्र-यहूदीहरूलाई धिक्कार छ यदि यसो भयो कि उनीहरूले परमेश्वरका थुमाविरुद्ध आफ्ना हृदयहरू कठोर पारे भने।\n\n7 किनकि समय आउँछ, परमेश्वरका थुमा भन्नुहुन्छ, कि मानिसका छोराछोरीहरूमाझ म एउटा महान् र विस्मयकारी कार्य सम्पन्न गर्नेछु; एउटा कार्य जुन अजर हुनेछ, एकतिर होस् वा अर्कोतिर—शान्ति र अनन्त जीवनका लागि उनीहरूलाई मनाउने गरी होस्, वा सैतानको बन्धन, जसका बारेमा मैले बोलेको छु, त्यसअनुसार उनीहरूलाई बन्धनतिर र सांसारिक र आत्मिक दुबै विनाशतिर ल्याउने गरी वा उनीहरूलाई उनीहरूका हृदयका कठोरता र उनीहरूका मस्तिष्कहरूका अन्धोपनासम्म ल्याउने गरी होस्।\n\n8 अनि यस्तो हुन गयो कि जब स्वर्गदूतले यी वचनहरू बोलिसके, उनले मलाई भने: इस्रायलका घरानासामु पिताको करार तिमी सम्झन्छौ? मैले उनलाई भनेँ, सम्झन्छु।\n\n9 अनि यस्तो हुन गयो कि उनले मलाई भने: हेर, अनि त्यो विशाल र घृणित चर्चलाई हेर, जुन कुकर्मको जननी हो, जसको संस्थापक सैतान हो।\n\n10 अनि उनले मलाई भने: हेर चर्चहरू केवल दुईवटामात्र छन्; एउटा चाहिँ परमेश्वरका थुमाको चर्च हो र अर्को चाहिँ सैतानको चर्च हो; यसकारण, परमेश्वरका थुमाको चर्चको मातहतमा नरहनेहरू त्यस विशाल चर्चको मातहतमा रहन्छन्, जुन कुकर्मको जननी हो; र त्यो सारा पृथ्वीको वेश्या हो।\n\n11 अनि यस्तो हुन गयो कि मैले हेरेँ र सारा पृथ्वीको वेश्यालाई देखेँ, अनि त्यो अथाह पानीमाथि बसी; र सारा पृथ्वीमाथि, सबै राष्ट्र, कुटुम्ब, भाषा र जनमाझ त्यसको अधिपत्य थियो।\n\n12 अनि यस्तो हुन गयो कि मैले परमेश्वरका थुमाको चर्चलाई देखेँ र अथाह पानीमाथि बसेकी वेश्याको दुष्टता र कुकर्मको कारणले यसका सदस्यहरू थोरै थिए; तथापि, मैले देखेँ कि परमेश्वरका सन्तहरू भएको थुमाको चर्च पनि पृथ्वीको सारा सतहमाथि थियो; र मैले देखेको त्यस विशाल बेश्याको दुष्टताका कारणले पृथ्वीको सतहमाथि उनीहरूको आधिपत्य सानो थियो।\n\n13 अनि यस्तो हुन गयो कि कुकर्मकी त्यो महान् जननीले परमेश्वरका थुमाविरुद्ध लड्न गैह्र-यहूदीहरूका सबै राष्ट्रहरूमाझ सारा पृथ्वीको सतहमाथि भीड एक साथ जम्मा गरी।\n\n14 अनि यस्तो हुन गयो कि म, नफीले परमेश्वरका थुमाको शक्ति देखेँ कि यो पृथ्वीको सारा सतहमाथि छरिएर रहेका थुमाको चर्चका सन्तहरूमाथि र परमप्रभुका करारवद्ध जनहरूमाथि अवतरण भयो; र उनीहरू धार्मिकताले र महान् महिमाको परमेश्वरको शक्तिले सुसज्जित भए।\n\n15 अनि यस्तो हुन गयो कि मैले देखेँ कि परमेश्वरको क्रोध त्यस विशाल र घृणित चर्चमाथि खनिएको थियो, यतिसम्म कि पृथ्वीका सबै राष्ट्रहरू र कुटुम्बहरूमाझ युद्ध र युद्धका हल्लाहरू थिए।\n\n16 अनि कुकर्मकी जननीको मातहतमा रहेका सारा राष्ट्रहरूमाझ जब युद्ध र युद्धका हल्लाहरू सुरु हुन थाल्यो, स्वर्गदूतले यसो भन्दै मसँग बोले: हेर, परमेश्वरको क्रोध वेश्याहरूकी जननीमाथि छ; अनि हेर, तिमी यी सब कुराहरू देख्छौ—\n\n17 अनि जब त्यो दिन आउँछ कि परमेश्वरको क्रोध वेश्याहरूकी जननी, जुन सारा पृथ्वीको विशाल र घृणित चर्च हो, जसको संस्थापक सैतान हो, त्यसमाथि खनिन्छ, त्यसपछि, त्यस दिनमा, इस्राएलका घरानाका आफ्ना जनलाई गर्नु भएका उहाँका करारहरू पूरा गर्नका लागि बाटो तयार गर्ने पिताको कार्य आरम्भ हुनेछ।\n\n18 अनि यस्तो हुन गयो कि स्वर्गदूतले यसो भन्दै मसँग बोले: हेर!\n\n19 अनि मैले हेरेँ र एकजना मानिसलाई देखेँ र उनले सफेद लबेदा पहिरेका थिए।\n\n20 अनि स्वर्गदूतले मलाई भने: थुमाका बाह्र प्रेरितहरूमध्ये एकलाई हेर।\n\n21 हेर, बाँकी यी कुराहरूलाई; हो र भएका धेरै कुराहरूलाई पनि उनले हेर्नेछन् र लेख्नेछन्।\n\n22 अनि उनले संसारको अन्त्यको बारेमा पनि लेख्नेछन्।\n\n23 यसकारण, उनले लेख्ने कुराहरू सही र सत्य छन्; अनि हेर तिनीहरू यहूदीको मुखबाट अगाडि बढेको तिमीले देखेको पुस्तकमा लेखिन्छन्; यहूदीको मुखबाट तिनीहरूअगाडि बढेको समयमा, वा, यहूदीको मुखबाट त्यो पुस्तकअगाडि बढेको समयमा, लेखिएका कुराहरू स्पस्ट र शुद्ध, अनि अति मूल्यवान र सबै मानिसहरूलाई बुझ्न सजिला थिए।\n\n24 अनि हेर, थुमाका ती प्रेरितले लेख्ने कुराहरू धेरै छन् जुन तिमीले देखेका छौ; अनि हेर, बाँकी तिमीले देख्नेछौ।\n\n25 तर तिमीले यसपछि देख्ने कुराहरू तिमीले लेख्नेछैनौ; किनकि परमप्रभु परमेश्वरले परमेश्वरका थुमाको प्रेरित नियुक्त गर्नुभएको छ कि उनले तिनलाई लेख्नुपर्दछ।\n\n26 अनि आएका अरुलाई पनि उहाँले सबै कुराहरू देखाउनुभएको छ र उनीहरूले तिनलाई लेखेका छन्; अनि परमप्रभुमा भएको सत्यताअनुसार, परमप्रभुको आफ्नै समयमा, इस्राएलका घरानासामु तिनको शुद्धतामा अघि आउन तिनीहरूलाई छाप लगाएर बन्द गरिएको छ।\n\n27 अनि म, नफीले सुनेँ र स्वर्गदूतको वचनअनुसार गवाही दिन्छु कि थुमाका ती प्रेरितको नाम यूहन्ना थियो।\n\n28 अनि हेर, म नफीलाई मैले देखेका र सुनेका बाँकी कुराहरू लेख्न निषेधित गरिएको छ; यसकारण मैले लेखेका कुराहरू नै मलाई पर्याप्त छन्; अनि मैले देखेका कुराहरूको एउटा सानो अंश मात्र मैले लेखेको छु।\n\n29 अनि म गवाही दिन्छु कि मेरा पिताले देख्नुभएका कुराहरू मैले देखेँ, अनि परमप्रभुका स्वर्गदूतले ती मलाई ज्ञात गराए।\n\n30 अनि अब म आत्माले लगेको बेलामा मैले देखेका कुराहरूको बारेमा बोल्न अन्त्य गर्छु; अनि यदि मैले देखेका सबै कुराहरू नलेखिए भने पनि मैले लेखेका कुराहरू सत्य छन्। अनि यो यस्तै हो। आमिन।\n\n", "1-ne 15": "[center][font_size=26]अध्याय १५[/font_size][/center]\n\n[i]पछिल्ला दिनहरूमा लहीका सन्तानले गैह्र-यहूदीहरूबाट सुसमाचार प्राप्त गर्नेछन्-इस्राएलको भेला जैतुनका कलमी गरिएका प्राकृतिक हाँगाहरूसँग तुलना गरिन्छ-नफीले जीवनको वृक्षको दर्शनको व्याख्या गर्छन् र धर्मात्माबाट दुष्टहरूलाई छुट्याउनमा परमेश्वरको न्यायका बारेमा बोल्दछन्। लगभग ई.पू. ६००–५९२।[/i]\n\n1 अनि यस्तो हुन गयो कि म, नफी आत्मामा लगिएपछि र यी सब कुराहरू देखिसकेपछि, म मेरा पिताको पालमा फर्किएँ।\n\n2 अनि यस्तो हुन गयो कि मैले मेरा बन्धुहरूलाई देखेँ, अनि मेरा पिताले उनीहरूसामु बोल्नुभएका कुराहरूका बारेमा उनीहरू एक-अर्कासँग विवाद गर्दै थिए।\n\n3 किनकि उहाँले उनीहरूसामु साँचै नै धेरै गम्भीर कुराहरू बोल्नुभयो, जुन मानिसले परमप्रभुसँग सोधखोज नगरे बुझ्न कठिन थिए; अनि उनीहरू आफ्ना हृदयहरूमा कठोर भएकाले, त्यसकारण, उनीहरूले परमप्रभुतर्फ नजर दिएनन्, जुन उनीहरूले गर्नुपर्ने थियो।\n\n4 अनि अब म नफी तिनका हृदयका कठोरताका कारणले र मानिसका छोराछोरीहरूको महान् दुष्टताको कारणले अपरिहार्य रुपमा आउनै पर्छ भनी मैले देखेका र जानेका कुराहरूका कारणले पनि शोकमग्न भएँ।\n\n5 अनि यस्तो हुन गयो कि मेरा कष्टहरूका कारणले म विह्वल भएँ, किनकि मेरा जनको विनाशका कारणले मेरा कष्टहरू सबैभन्दा ठूलो भएको मैले अनुमान गरेँ, किनकि मैले उनीहरूको पतन देखेको थिएँ।\n\n6 अनि यस्तो हुन गयो कि शक्ति पाइसकेपछि उनीहरूबाट तिनीहरुका विवादको कारण जान्ने इच्छा गर्दै मैले मेरा बन्धुहरूसामु बोलेँ।\n\n7 अनि उनीहरूले भने: हेर, जैतूनको वृक्षका प्राकृतिक हाँगाहरू र गैह्र-यहूदीहरूका बारेमा पनि, हाम्रा पिताले बोल्नु भएका वचनहरू हामी बुझ्न सक्दैनौँ।\n\n8 अनि मैले उनीहरूलाई भनेँ: के तिमीहरूले परमप्रभुसँग सोधखोज गरेका छौ?\n\n9 अनि उनीहरूले मलाई भने: हामीले गरेका छैनौँ; किनकि परमप्रभुले यस्तो कुरा हामीलाई अवगत गराउनुहुन्न।\n\n10 हेर, मैले उनीहरूलाई भनेँ: यस्तो कसरी हुन्छ कि तिमीहरू परमप्रभुका आज्ञाहरू पालना गर्दैनौ? यस्तो कसरी हुन्छ कि आफ्ना हृदयहरूका कठोरताको कारणले तिमीहरू नासिनेछौ?\n\n11 के परमप्रभुले भन्नुभएका कुराहरू तिमीहरू याद गर्दैनौ?—यदि तिमीहरू आफ्ना हृदयहरू कठोर बनाउँदैनौ र मेरा आज्ञाहरू पालना गर्नमा लगनशीलताका साथ तिमीहरूले प्राप्त गर्नेछौ भनी विश्वास गर्दै आस्थामा मलाई सोध्छौ भने निश्चय नै यी कुराहरू तिमीहरूलाई अवगत गराइनेछ।\n\n12 हेर, म तिमीहरूलाई भन्दछु, कि हाम्रा पितामा भएको परमप्रभुको आत्माद्वारा इस्राएलका घरानालाई एउटा जैतूनको वृक्षसँग तुलना गरिएको थियो; अनि हेर, के हामी इस्राएलका घरानाबाट अलग्गिएका छैनौँ र के हामी इस्रायलको घरानाको एउटा हाँगा होइनौँ र?\n\n13 अनि अब, गैह्र-यहूदीहरूको पूर्णता मार्फत् प्राकृतिक हाँगाहरूको कलमी गर्ने बारेमा हाम्रा पिताको अर्थ यो हो कि पछिल्ला दिनहरूमा, हो, मसीह मानिसका छोराछोरीहरूसामु शरीरमा प्रकट हुनुभएपछि धेरै वर्षहरू र धेरै पुस्ताहरूको अन्तरालसम्ममा, जब हाम्रा सन्तति विश्वासमा क्षीण हुनेछन्, त्यसपछि मसीहको सुसमाचारको पूर्णता गैह्र-यहूदीहरूसामु र गैह्र-यहूदीहरूबाट हाम्रा सन्ततिको अवशेषसम्म आउनेछ—\n\n14 अनि त्यस दिनमा हाम्रा सन्ततिका अवशेषले थाहा पाउनेछन् कि उनीहरू इस्राएलका घरानाका हुन् र उनीहरू परमप्रभुका करारवद्ध जन हुन्; अनि त्यसपछि उनीहरूले आफ्ना पितापुर्खाहरूलाई चिन्नेछन् र उनीहरूका बारेमा ज्ञान पाउनेछन् र आफ्नो उद्धारकर्ताको सुसमाचारका बारेमा पनि ज्ञान पाउनेछन्, जुन उहाँद्वारा तिनका पितापुर्खाहरुसामु सेवा गरिएको थियो; यसकारण, उनीहरूले तिनका उद्धारकर्ता र उहाँको सिद्धान्तका सोही बुँदाहरूको बारेमा ज्ञान पाउनेछन्, ताकि उहाँसामु कसरी आउने र मुक्ति पाउने भनी थाहा पाउन सकून्।\n\n15 अनि त्यसपछि त्यस दिनमा के उनीहरू खुशी नहोलान् र चीरस्थायी परमेश्वर, तिनीहरूका चट्टान र तिनीहरूका मुक्ति, उहाँलाई प्रशंसा नगर्लान् त? हो, त्यस दिनमा, के उनीहरूले साँचो लहराबाट शक्ति र पालनपोषण नपाउलान् त? हो, के उनीहरू परमेश्वरको साँचो समूहमा नआउलान् त?\n\n16 हेर, म तिमीलाई भन्दछु, हो; उनीहरू इस्राएलका घरानामाझ पुन: सम्झिइनेछन्; जैतूनको वृक्षको प्राकृतिक हाँगा भएको नाताले उनीहरूलाई वास्तविक जैतूनको वृक्षमा कलमी गरिनेछ।\n\n17 अनि हाम्रा पिताको अर्थ यही हो; अनि उहाँको अर्थ यो हो कि उनीहरूलाई गैह्र-यहूदीहरूद्वारा तितर-बितर नपारिएसम्म यस्तो हुन जाने छैन; र उहाँको अर्थ यो हो कि गैह्र-यहूदीहरूको माध्यमबाट यो आउनेछ, ताकि यहूदीहरूद्वारा, वा इस्राएलका घरानाद्वारा अस्वीकार गरिनुहुने सोही कारणका लागि परमप्रभुले गैह्र-यहूदीहरूसामु आफ्नो शक्ति देखाउन सक्नुहुनेछ।\n\n18 यसकारण, हाम्रा पिताले हाम्रा सन्ततिका बारेमा मात्र बोल्नुभएको छैन; तर पछिल्ला दिनहरूमा पूरा गरिनुपर्ने करार तिर औल्याउँदै इस्राएलका सारा घरानाको बारेमा पनि बोल्नुभएको छ; जुन करार परमप्रभुले यसो भन्दै हाम्रा पिता अब्राहामसँग गर्नुभयो: तिम्रा सन्ततिद्वारा पृथ्वीका सबै कुटुम्बहरू आशीषित हुनेछन्।\n\n19 अनि यस्तो हुन गयो कि म, नफीले यी कुराहरूका बारेमा उनीहरूसामु धेरै बोलेँ; हो, मैले पछिल्ला दिनहरूमा यहूदीहरूको पुनर्स्थापनाका बारेमा उनीहरूसामु बोलेँ।\n\n20 अनि मैले उनीहरूसामु यशैया, जसले यहूदीहरूको, वा इस्राएलका घरानाको पुनर्स्थापनाको बारेमा बोलेका थिए, उहाँका वचनहरू पाठ गरेँ; अनि पुनर्स्थापित गरिएपछि उनीहरूलाई अरू खल्बलाइने छैन, न त पुन: छरिने नै छ। अनि यस्तो हुन गयो कि मैले मेरा बन्धुहरूसामु धेरै वचनहरू बोलेँ, कि उनीहरू शान्त भए र परमप्रभुसामु स्वयमलाई विनम्र तुल्याए।\n\n21 अनि यस्तो हुन गयो कि यसो भन्दै उनीहरू मसँग पुन: बोले: हाम्रा पिताले सपनामा देख्नुभएको यो कुराको अर्थ के हो?\n\n22 अनि मैले उनीहरूलाई भनेँ: यो जीवनको वृक्षको नमूना थियो।\n\n23 अनि उनीहरूले मलाई भने: हाम्रा पिताले देख्नु भएको वृक्षसम्म अगुवाइ गरेर लैजाने फलामको छडको अर्थ के हो?\n\n24 अनि मैले उनीहरूलाई भनेँ कि यो परमेश्वरको वचन हो; र ज-जसले परमेश्वरको वचनलाई सुन्यो र यसलाई दह्रिलोसँग अँगाल्यो, उनीहरू कहिल्यै नाशिने छैनन्; न त प्रलोभन र शत्रुका आगाका सोइलाहरूले अन्धा हुने गरी विनाशतिर अगुवाइ गरेर लैजान उनीहरूलाई वशमा नै पार्न सक्नेछन्।\n\n25 यसकारण, म, नफीले परमप्रभुका वचनलाई वास्ता गर्न उनीहरूलाई आग्रह गरेँ; हो, मेरो जीवात्माका सारा ऊर्जाहरूका साथ र मसँग भएको सारा सामर्थ्यका साथ मैले उनीहरूलाई आग्रह गरेँ कि उनीहरूले परमेश्वरका वचनलाई वास्ता गरून् र सँधै सबै कुराहरूमा उहाँका आज्ञाहरू पालना गर्न ध्यान दिऊन्।\n\n26 अनि उनीहरूले मलाई भने: हाम्रा पिताले देख्नु भएको पानीको नदीको अर्थ के हो?\n\n27 अनि मैले उनीहरूलाई भनेँ कि मेरा पिताले देख्नुभएको पानी घिनलाग्दो थियो; अनि उहाँको मस्तिष्क अन्य कुराहरूमा यति डुबेको थियो कि उहाँले त्यो घिनलाग्दो पानी देख्नुभएन।\n\n28 अनि मैले उनीहरूलाई भनेँ कि यो भयावह खाडी हो, जसले दुष्टहरूलाई जीवनको वृक्षबाट र परमेश्वरको सन्तहरूबाट पनि अलग्यायो।\n\n29 अनि मैले उनीहरूलाई भनेँ कि यो त्यस भयावह नरकको नमूना थियो, जुन स्वर्गदूतले मलाई भने दुष्टहरूका लागि तयार गरिएको थियो।\n\n30 अनि मैले उनीहरूलाई भनेँ कि परमेश्वरको न्यायले समेत दुष्टहरूलाई धर्मीहरूबाट छुट्याएको पनि हाम्रा पिताले देख्नुभयो; अनि त्यसको चमक बल्दो आगोको चमक जस्तो थियो, जुन परमेश्वरसामु सदासर्वदाका लागि निरन्तर माथि आरोहण गर्दछ र त्यसको कुनै अन्त्य छैन।\n\n31 अनि उनीहरूले मलाई भनेँ: के यो कुराको अर्थ परीक्षणका दिनहरूमा शरीरको पिडा हो, वा यसको अर्थ भौतिक शरीरको मृत्युपश्चात् जीवात्माको अन्तिम अवस्था हो, कि यसले लौकिक कुराहरूको बारेमा बोल्छ?\n\n32 अनि यस्तो हुन गयो कि मैले उनीहरूलाई भनेँ कि यो भौतिक र आत्मिक दुबै कुराहरूको प्रतिनिधित्व थियो; किनकि त्यो दिन आउनेछ कि उनीहरूलाई तिनीहरूका कामहरू, हो, परीक्षणका दिनहरूमा भौतिक शरीरद्वारा गरिएका कामहरू समेतका आधारमा न्याय गरिनेछ।\n\n33 यसकारण, यदि उनीहरू आफ्ना दुष्टतामा मर्दछन् भने उनीहरूलाई निकाला पनि गरिन्छ, ती कुराहरूको सम्बन्धमा जुन आत्मिक छन्, जुन धार्मिकतासँग सरोकार राख्दछन्; यसकारण, उनीहरूलाई तिनीहरूका कामहरूका आधारमा फैसला गरिन परमेश्वरको अगाडि खडा गरिनेछ; अनि यदि तिनीहरूका कामहरू घिनलाग्दो भएका छन् भने उनीहरू पनि घिनलाग्दा हुनेछन्; र यदि उनीहरू फोहोरी छन् भने यस्तो हुनेछ कि उनीहरू परमेश्वरको अधिराज्यमा बास गर्न सक्दैनन्; यदि त्यसो हुने हो भने, परमेश्वरको अधिराज्य पनि घिनलाग्दो हुनेछ।\n\n34 तर हेर, म तिमीहरूलाई भन्दछु, परमेश्वरको अधिराज्य घिनलाग्दो छैन, अनि परमेश्वरको अधिराज्यमा कुनै पनि अशुद्ध कुरा प्रवेश गर्न सक्दैन; यसकारण यस्तो हुन आवश्यक छ कि घिनलाग्दो कुराको लागि एउटा घिनलाग्दो स्थान तयार गरिएको हुनुपर्दछ।\n\n35 अनि एउटा स्थान तयार छ, हो, त्यो भयावह नरक समेत जसका बारेमा मैले बोलिसकेको छु, अनि सैतान यसको तयारीकर्ता हो; यसकारण मानिसहरूका जीवात्माहरूको अन्तिम अवस्था परमेश्वरको अधिराज्यमा बास गर्नु हो, वा मैले बोलिसकेको न्यायका कारणले निकाला गरिनु हो।\n\n36 यसकारण, दुष्टहरू धर्मीहरू देखि र जीवनको वृक्ष, जसको फल अन्य सबै फलहरू भन्दा अति मूल्यवान र अति रहरलाग्दो छ, हो, अनि यो परमेश्वरका सबै उपहारहरू भन्दा बढी महान् छ त्यसदेखि पनि अस्वीकृत हुन्छन्। अनि यसरी मैले मेरा बन्धुहरूसामु बोलेँ। आमिन।\n\n", "1-ne 16": "[center][font_size=26]अध्याय १६[/font_size][/center]\n\n[i]दुष्टले सत्यलाई कठोर मान्दछ-लहीका छोराहरूले इश्माएलका छोरीहरूसँग विवाह गर्छन्-लियाहोनाले उजाड स्थानमा उनीहरूको बाटो देखाउँछ-परमेश्वरका सन्देशहरू समय-समयमा लीयाहोनामा लेखिन्छन्-इश्माएलको मृत्यु हुन्छ; कष्टका कारण उनको परिवार गनगनाउँछन्। लगभग ई.पू. ६००–५९२।[/i]\n\n1 अनि अब यस्तो हुन गयो कि म, नफीले मेरा बन्धुहरूसँग बोल्न अन्त्य गरिसकेपछि, हेर उनीहरूले मलाई भने: तैँले हाम्रासामु हामीले सुन्न सक्नेभन्दा बढी, कठोर कुराहरू घोषणा गरिस्।\n\n2 अनि यस्तो हुन गयो कि सत्यताअनुसार दुष्टहरूका विरुद्ध मैले कठोर कुराहरू बोलेँ भनी मलाई थाहा छ भनेर मैले उनीहरूलाई भनेँ; अनि धर्मीहरूलाई मैले न्यायोचित ठहऱ्याएको छु र गवाही दिएको छु कि अन्तिम दिनमा उनीहरूको उत्थान हुनेछ; यसकारण, दोषीले सत्यलाई कठोरको रुपमा लिन्छ, किनकि यसले उनीहरूलाई भित्रैसम्म काट्छ।\n\n3 अनि अब मेरा बन्धुहरू, यदि तिमीहरू धर्मी भए र सत्यलाई सुन्न राजी भए र यसलाई वास्ता गरे, कि तिमीहरू परमेश्वरका अगाडि सीधा भएर हिँड्न सक्थ्यौ, त्यसो भए सत्यको कारणले तिमीहरूले गनगनाउने थिएनौ र तैँले हाम्रा विरुद्ध कठोर कुराहरू बोलिस् भन्ने थिएनौ।\n\n4 अनि यस्तो हुन गयो कि म, नफीले मेरा बन्धुहरूलाई परमप्रभुका आज्ञाहरू पालना गर्न सारा लगनशीलताले प्रोत्साहित गरेँ।\n\n5 अनि यस्तो हुन गयो कि उनीहरूले स्वयमलाई परमप्रभुका अगाडि विनम्र तुल्याए; यतिसम्म कि ममा उनीहरू प्रति आनन्द र ठूलो आशा थियो कि उनीहरू धार्मिकताका पथमा हिँडनेछन्।\n\n6 अब, यी सबै कुराहरू मेरा पिताले लेमुएल भनी नाम दिनुभएको उपत्यकामा पालमा बास बस्नु हुँदा भनिए र गरिए।\n\n7 अनि यस्तो हुन गयो कि म, नफीले इश्माएलका छोरीहरूमध्ये एउटीलाई पत्नीको रुपमा लिएँ; अनि मेरा बन्धुहरूले पनि इश्माएलका छोरीहरूलाई पत्नीको रुपमा लिए; र योरमले पनि इश्माएलकी जेठी छोरीलाई पत्नीको रुपमा लियो।\n\n8 अनि यसरी मेरा पिताले उहाँलाई दिइएका परमप्रभुका सारा आज्ञाहरूलाई पूरा गर्नु भएको थियो। अनि म, नफी, पनि परमप्रभुद्वारा अत्यन्तै आशीषित भएको थिएँ।\n\n9 अनि यस्तो हुन गयो कि परमप्रभुको आवाजले रातमा मेरा पितासँग बोल्नुभयो र भोलिपल्ट उहाँले उजाड-स्थानतिर यात्रा लिनुपर्नेछ भनी उहाँलाई आज्ञा दिनुभयो।\n\n10 अनि यस्तो हुन गयो कि जब मेरा पिता बिहानै उठ्नुभयो र पालको ढोकातिर अघि बढ्नु भयो, ठूलो आश्चर्यमा पर्ने गरी उहाँले जमिनमाथि विस्तृत शिल्पकलाको एउटा गोलो डल्लो देख्नुभयो; र यो असली काँसको थियो। अनि त्यो डल्लो भित्र दुइवटा सूईहरू थिए; र एउटाले उजाड-स्थानतिर हामीले जानु पर्ने बाटो देखाउँथ्यो।\n\n11 अनि यस्तो हुन गयो कि उजाड-स्थानतिर लैजानु पर्ने जुनजुन कुराहरू र परमप्रभुले हामीलाई दिनुभएका बाँकी बन्दोबस्तीका सामानहरू हामीले एकसाथ जम्मा गऱ्यौँ; र उजाड-स्थानतिर लैजान सकौँ भनेर हामीले हरेक किसिमका बीउ पनि लियौँ।\n\n12 अनि यस्तो हुन गयो कि हामीले आफ्ना पालहरू लियौँ र लमान नदीपारि उजाड-स्थानतिर प्रस्थान गऱ्यौँ।\n\n13 अनि यस्तो हुन गयो कि हामी झन्डै दक्षिण-दक्षिणपूर्वी दिशामा चार दिनको अन्तरालसम्म हिड्यौँ, अनि हामीले पुन: आफ्ना पालहरू टाङ्ग्यौं; र हामीले त्यस ठाउँको नाम शाहेर भन्यौँ।\n\n14 अनि यस्तो हुन गयो कि हामीले आफ्ना धनुहरू र आफ्ना वाणहरू लियौँ र आफ्ना परिवारहरूका लागि खानको बध गर्न उजाड-स्थान तिर अगाडि बढ्यौँ; अनि आफ्ना परिवारहरूका लागि खानाको बध गरिसकेपछि हामी पुन: उजाड-स्थानमा शाहेरको स्थानमा आफ्ना परिवारहरूकहाँ फर्कियौँ। अनि उही दिशा पहिल्याउँदै लाल सागरका सिमानाहरू नजिक रहेका उजाड-स्थानका अति ऊर्वर भागहरूमा रहँदै उजाड-स्थानमा हामी पुन: अघि बढ्यौँ।\n\n15 अनि यस्तो हुन गयो कि हाम्रा धनुहरूले र हाम्रा वाणहरूले र हाम्रा ढुङ्गाहरूले र हाम्रा घुयेंत्रोद्वारा बाटोमा खानाको बध गरिसकेपछि धेरै दिनहरूको अन्तरालसम्म हामीले यात्रा गऱ्यौँ।\n\n16 अनि हामीले डल्लोका दिशाहरू पछयायौँ, जसले हामीलाई उजाड-स्थानको बढी ऊर्वर भागहरूतिर अगुवाइ गरेर लग्यो।\n\n17 अनि धेरै दिनहरूको अन्तरालसम्म यात्रा गरिसकेपछि केही समयको अन्तरालका लागि हामीले आफ्ना पालहरू टाङ्ग्यौं ताकि हामीले पुन: स्वयम आराम गर्न सकौँ र आफ्ना परिवारहरूका लागि खाना प्राप्त गर्न सकौँ।\n\n18 अनि यस्तो हुन गयो कि जब म, नफी, खाना जुटाउन अघि बढेँ, हेर, मैले आफ्नो धनु भाँचेँ, जुन असली इस्पातले बनेको थियो; अनि मैले आफ्नो धनु भाँचेपछि, हेर, मेरो धनु गुमेको कारणले मेरा बन्धुहरू मसँग रिसाए, किनकि हामीले खाना प्राप्त गर्न सकेनौँ।\n\n19 अनि यस्तो हुन गयो कि हामी खाना बिना नै आफ्ना परिवारहरूकहाँ फर्कियौँ र यात्राका कारणले धेरै थकित भएकाले र खानाको चाहनाले गर्दा उनीहरू धेरै पिडित भए।\n\n20 अनि यस्तो हुन गयो कि उजाड-स्थानमा उनीहरूको पीडाहरू र कष्टहरूको कारणले लमान र लमुएल र इश्माएलका छोराहरू अत्यन्तै गनगनाउन थाले; अनि मेरा पितापनि परमप्रभु उहाँका परमेश्वरका विरुद्ध गनगनाउन थाल्नुभयो; हो, अनि उनीहरू सबै अत्यन्तै दुखित भए, उनीहरूले परमप्रभुविरुद्ध समेत गनगनाए।\n\n21 अब यस्तो हुन गयो कि म, नफी, मेरो धनु गुमेको कारणले मेरा बन्धुहरूसँगै कष्टमा परेकोले र उनीहरूका धनुहरूले आफ्ना लचकताहरू गुमाएकोले अत्यन्तै अप्ठ्यारो हुन थाल्यो, हो, यतिसम्म कि हामीले खाना पाउन सकेनौँ।\n\n22 अनि यस्तो हुन गयो कि म, नफीले मेरा बन्धुहरूसँग धेरै बोलेँ किनभने उनीहरूले आफ्ना हृदयहरूलाई परमप्रभु तिनीहरूका परमेश्वरविरुद्ध गुनासो गर्ने गरी समेत पुन: कठोर तुल्याएका थिए।\n\n23 अनि यस्तो हुन गयो कि म, नफीले काठको एउटा धनु र एउटा सीधा लौरोबाट एउटा वाण बनाएँ; यसकारण, मैले धनु र वाणले, घुयेँत्रो र ढुङ्गाले स्वयमलाई सुसज्जित तुल्याएँ। अनि मैले मेरा पितालाई भनेँ: खाना प्राप्त गर्न म कहाँ जाऊँ?\n\n24 अनि यस्तो हुन गयो कि उहाँले परमप्रभुसँग सोधखोज गर्नुभयो, किनकि मेरा वचनहरूको कारणले उनीहरूले स्वयमलाई विनम्र तुल्याइसकेका थिए; किनकि मेरो जीवात्माको शक्तिमा मैले उनीहरूलाई धेरै कुराहरू भनेँ।\n\n25 अनि यस्तो हुनगयो कि परमप्रभुको आवाज मेरा पितासमक्ष आयो; अनि परमप्रभुविरुद्धको उहाँको गनगनको कारणले उहाँलाई साँचै नै ताडना दिइयो, यतिसम्म कि उहाँलाई दु:खको गहिराइतिर झारियो।\n\n26 अनि यस्तो हुन गयो कि परमप्रभुको आवाजले उहाँलाई भन्नुभयो: ती गोलाकारमाथि हेर र लेखिएका ती कुराहरू हेर।\n\n27 अनि यस्तो हुन गयो कि जब मेरा पिताले ती गोलाकार माथि लेखिएका कुराहरू हेर्नुभयो, उहाँ अत्यन्तै डराउनुभयो र काम्नुभयो, अनि मेरा बन्धुहरू र इश्माएलका छोराहरू र तिनका पत्नीहरू पनि कामे।\n\n28 अनि यस्तो हुन गयो कि म नफीले ती गोलाकारमा भएका सुइराहरू देखेँ, कि तिनीहरू हामीले तिनीहरूलाई दिएको आस्था र लगनशीलता र ध्यानअनुसार काम गर्दथे।\n\n29 अनि तिनीहरू माथि एउटा नयाँ लेखाइ पनि लेखिएको थियो, जुन पढ्नलाई सरल थियो, जसले हामीलाई परमप्रभुका मार्गहरूका बारेमा सुझबुझ दियो; अनि हामीले यसलाई दिएको आस्था र लगनशीलताअनुसार यो लेखिन्थ्यो र समय समयमा बदलिन्थ्यो। अनि यसरी हामी देख्छौँ कि साना उपायहरूबाट परमप्रभुले ठूला कुराहरू गराउन सक्नुहुन्छ।\n\n30 अनि यस्तो हुन गयो कि म, नफी, त्यो गोलाकारमाथि दिइएका निर्देशनहरूअनुसार पहाडको चुचुरोमाथि तिर अघि बढेँ।\n\n31 अनि यस्तो हुन गयो कि मैले जङ्गली जनावरहरूको बध गरेँ, यतिसम्म कि मैले हाम्रा परिवारका लागि खाना प्राप्त गरेँ।\n\n32 अनि यस्तो हुन गयो कि मैले बध गरेका जन्तुहरू बोकेर म हाम्रा पालहरूमा फर्किएँ; अनि अब मैले खाना प्राप्त गरेको जब उनीहरूले देखे, उनीहरूको हर्ष कति उच्च थियो! अनि यस्तो हुन गयो कि उनीहरूले स्वयम्‌लाई परमप्रभुसामु विनम्र तुल्याए र उहाँलाई धन्यवाद दिए।\n\n33 अनि यस्तो हुन गयो कि सुरुमा जस्तै झन्डै उस्तै मार्गमा यात्रा गर्दै हामीले पुन: आफ्नो यात्रा लियौँ; अनि धेरै दिनहरूको अन्तरालसम्म यात्रा गरि सकेपछि केही समयको अन्तरालसम्म बास बस्न सकौँ भनी हामीले पुन: आफ्ना पालहरू टाङ्ग्यौँ।\n\n34 अनि यस्तो हुन गयो कि इश्माएल मरे र नहोम भनिने ठाउँमा गाडिए।\n\n35 अनि यस्तो हुन गयो कि आफ्ना पिता गुमाएका कारणले र उजाड-स्थानमा उनीहरूका कष्टहरूका कारणले इश्माएलका छोरीहरूले अत्यन्तै शोक गरे; अनि यरुशलेमको भूमिबाट उहाँले उनीहरूलाई बाहिर ल्याउनुभएका कारणले उनीहरूले मेरा पिताविरुद्ध यसो भन्दै गनगन गरे: हाम्रा पिता मरे, हो, अनि हामी उजाड-स्थानमा धेरै भौँतारियौँ र हामीले धेरै कष्ट, भोक, प्यास र थकान भोग्यौँ; अनि यी सारा पीडाहरूपछाडि भोकले उजाड-स्थानमा हाम्रो विनाश हुनेछ।\n\n36 अनि यसरी उनीहरूले मेरा पिता विरुद्ध र मेरा विरुद्ध पनि गनगनाए; र उनीहरू पुन: यरुशलेम फर्कन इच्छुक थिए।\n\n37 अनि लमानले लमुएललाई र इश्माएलका छोराहरूलाई पनि भन्यो: हेर, हाम्रा पिताको र हाम्रो भाइ नफीको पनि बध गरौँ, जसले हामीहरू, जो उसका दाजुहरू हौँ, त्यसले हाम्रो शासक र हाम्रो शिक्षक बन्ने जिम्मा लिएको छ।\n\n38 अब, उसले भन्दछ कि परमप्रभुले उससँग कुरा गर्नु भएको छ, अनि स्वर्गदूतहरूले उसको सेवा पनि गरेका छन्। तर हेर, हामीलाई थाहा छ कि उसले हामीलाई ढाँट्छ; अनि ऊ हामीलाई यी कुराहरू बताउँदछ र आफ्ना धुर्त कलाहरूले ऊ धेरै कुराहरू गर्दछ, ताकि उसले हाम्रा आँखाहरू छल्न सकोस्, ताकि यो सोंच्दै कि उसले हामीलाई कुनै अनौठो उजाड-स्थानतिर अगुवाइ गर्न सकोस्; अनि हामीलाई अगुवाइ गरेर लगिसकेपछि उसले स्वयमलाई हाम्रामाथि राजा र शासक बनाउने सोंचेको छ, ताकि उसले हामीमाथि आफ्नो इच्छा र चाहनानुसार गर्न सकोस्। अनि यस प्रकारले मेरो दाजु लमानले उनीहरूको हृदयलाई रिस उठ्ने गरी भड्कायो।\n\n39 अनि यस्तो हुन गयो कि परमप्रभु हामीसँग हुनुहुन्थ्यो, हो, परमप्रभुको आवाज समेत आयो र उनीहरूसामु धेरै वचनहरू बोल्नुभयो र उनीहरूलाई अत्यन्तै ताडना दिनुभयो; अनि परमप्रभुको आवाजद्वारा ताडना दिइसकेपछि उनीहरूले आफ्नो रिस त्यागे र आफ्ना पापहरूको पश्चाताप गरे, यतिसम्म कि परमप्रभुले हामीलाई पुन: खानाले आशीषित गर्नुभयो, कि हाम्रो विनाश भएन।\n\n", "1-ne 17": "[center][font_size=26]अध्याय १७[/font_size][/center]\n\n[i]नफीलाई पानीजहाज बनाउने आज्ञा दिइन्छ-उनका दाजुहरूले उनको विरोध गर्छन्-परमेश्वरको इस्राएलसँगको व्यवहारको इतिहासको विवरणद्वारा उनी तिनिहरूलाई प्रोत्साहित गर्छन्-नफी परमेश्वरको शक्तिले भरिन्छन्—उनका दाजुहरूलाई उनलाई छुनबाट निषेधित गरिन्छ, अन्यथा उनीहरू सुकेको निगालो झैँ ओइलाउनेछ्न्। लगभग इ.पू. ५९२–५९१।[/i]\n\n1 अनि यस्तो हुन गयो कि हामीले उजाड-स्थानमा पुन: यात्रा गऱ्यौँ; र त्यस समय पश्चात् हामीले करिब पूर्वतर्फ यात्रा गऱ्यौँ। अनि उजाड-स्थानमा हामीले यात्रा गऱ्यौँ र धेरै कष्टबाट गुज्रियौँ; र हाम्रा आइमाईहरूले उजाड-स्थानमा छोराछोरीहरू जन्माए।\n\n2 अनि हामी माथि परमप्रभुका आशीषहरू यति महान् थिए, कि उजाड-स्थानमा हामीले काँचो मासुमाथि जीवन धाने तापनि हाम्रा आइमाईहरूले तिनका छोराछोरीहरूका लागि प्रशस्तै स्तनपान गराए र हो, लोग्नेमान्छेहरू जस्तै दह्रिलासमेत थिए; र गनगन नगरी उनीहरू आफ्ना यात्राहरू गर्न थाले।\n\n3 अनि यसरी हामी देख्छौँ कि परमेश्वरका आज्ञाहरू पालना गरिनु पर्दछ। अनि यस्तो भए कि मानिसका छोराछोरीहरूले परमेश्वरका आज्ञाहरू पालना गरे उहाँले उनीहरूलाई पालनपोषण गर्नुहुन्छ, मजबूत बनाउनुहुन्छ र साधनहरू उपलब्ध गराउनुहुन्छ जसबाट उहाँले उनीहरूलाई आज्ञा दिनुभएको कुरा उनीहरूले सम्पन्न गर्न सक्छन्; यसकारण, हामीले उजाड-स्थानमा बसोबास गर्दा उहाँले हाम्रा लागि साधनहरू उपलब्ध गराउनुभयो।\n\n4 अनि हामीले धेरै वर्षहरूको अन्तरालसम्म, हो, आठ वर्षसम्म उजाड-स्थानमा बसोबास गऱ्यौँ।\n\n5 अनि यसका धेरै फलफूल र जङ्गली महको कारणले हामीले बाउन्टिफूल भनेको भूमिमा हामी आयौँ; अनि यी सब कुराहरू हाम्रो विनाश नहोस् भनेर परमप्रभुद्वारा तयार गरिएका थिए। अनि हामीले समुद्र देख्यौँ, जसको नाम हामीले इरेयान्तुम राख्यौँ, जुन भाषान्तरण गर्दा अथाह पानी भन्ने हुन्छ।\n\n6 अनि यस्तो हुन गयो कि हामीले समुद्रीतट छेउ आफ्ना पालहरू गाड्यौँ; अनि हामीले धेरै कष्टहरू र धेरै अप्ठ्यारा, हो, यतिसम्म कि हामी ती सबलाई लेख्न सक्दैनौँ, ती सबै भोगेको भए तापनि हामी अत्यन्तै खुशी भयौँ जब हामी समुद्रीतटमा आइपुग्यौँ; अनि यसका धेरै फलफूलका कारणले हामीले यसलाई बाउन्टिफूल भन्यौँ।\n\n7 अनि यस्तो हुन गयो कि म, नफी, धेरै दिनको अन्तरालसम्म बाउन्टिफूलको भूमिमा रहिसकेपछि, यसो भन्दै परमप्रभुको आवाज मकहाँ आयो: उठ र आफैलाई पर्वततिर लैजाऊ। अनि यस्तो हुन गयो कि म उठेँ र माथि पर्वततिर गएँ र परमप्रभुसम्म आवाज उठाएँ।\n\n8 अनि यस्तो हुन गयो कि परमप्रभुले यसो भन्दै मसँग बोल्नुभयो: मैले तिमीलाई देखाएको तरिकामा तिमीले एउटा पानीजहाजको निर्माण गर्नेछौ, ताकि मैले तिम्रा जनलाई यी पानी पारि लैजान सकूँ।\n\n9 अनि मैले भनेँ: परमप्रभु, म कहाँ जाऔँ ताकि पगाल्नलाई कच्चा धातु भेट्टाउन सकूँ, ताकि तपाईँले मलाई देखाउनु भएको तरिकामा पानीजहाज निर्माण गर्नलाई म औजारहरू बनाउन सकूँ?\n\n10 अनि यस्तो हुन गयो कि कच्चा धातु भेट्टाउन मैले कहाँ जानु पर्दछ भनी परमप्रभुले मलाई बताउनुभयो, ताकि मैले औजारहरू बनाउन सकूँ।\n\n11 अनि यस्तो हुन गयो कि म, नफीले आगो फुक्नलाई जन्तुहरूका छालाको एउटा खलाँती बनाएँ; अनि आगो फुक्नलाई खलाँती बनाइसकेपछि आगो बाल्नलाई मैले दुईवटा ढुङ्गाहरूलाई एकसाथ ठोक्काएँ।\n\n12 किनकि हामीले उजाड-स्थानमा यात्रा गर्दा हामीले धेरै आगो बालौँ भन्ने परमप्रभुले त्यस बेलासम्म चाहनु भएको थिएन; किनकि उहाँले भन्नुभयो: मैले तिम्रो भोजनलाई मीठो बनाउँनेछु, ताकि तिमीले यसलाई पकाउन नपरोस्।\n\n13 अनि उजाड-स्थानमा म तिम्रो प्रकाश पनि हुनेछु; म तिम्रा अगाडि बाटो तयार गर्नेछु, अनि यसो भयो भने कि तिमीले मेरा आज्ञाहरू पालना गर्नेछौ; यसकारण, जति जति तिमी मेरा आज्ञाहरू पालना गर्दछौ त्यति नै तिमीलाई प्रतिज्ञाको भूमितर्फ अगुवाइ गरेर लगिनेछौ; अनि मद्वारा तिमी अगुवाइ गरिएकाछौ भनी तिमीले थाहा पाउनेछौ।\n\n14 हो, अनि परमप्रभुले यसो पनि भन्नुभयो कि: प्रतिज्ञाको भूमिमा आइसकेपछि तिमीले थाहा पाउने छौ कि म, परमप्रभु नै परमेश्वर हुँ; अनि म, परमप्रभुले तिमीलाई विनाशबाट बचाएँ; हो, कि मैले तिमीलाई यरुशलेम को भूमिबाट बाहिर ल्याएँ।\n\n15 यसकारण, म, नफीले परमप्रभुका आज्ञाहरू पालना गर्न प्रयत्न गरेँ र मेरा बन्धुहरूलाई आस्थापूर्णता र लगनशिलताका लागि प्रोत्साहित गरेँ।\n\n16 अनि यस्तो हुन गयो कि मैले चट्टानबाट पगालेको कच्चा धातुबाट औजारहरू बनाएँ।\n\n17 अनि मैले पानीजहाज बनाउन लागेको जब मेरा बन्धुहरूले देखे; उनीहरू यसो भन्दै मेराविरुद्ध गनगनाउन थाले: हाम्रो भाइ मूर्ख हो, किनकि ऊ सोंच्दछ कि ऊ पानीजहाज बनाउन सक्दछ; हो, अनि ऊ यो पनि सोंच्दछ कि ऊ यी अथाह पानी पार गर्न सक्दछ।\n\n18 अनि यसरी मेरा बन्धुहरूले मेरा विरुद्ध गुनासो गरे र उनीहरूले परिश्रम गर्न नपरोस् भन्ने इच्छा गरे, किनकि मैले पानीजहाज बनाउन सक्छु भन्ने उनीहरूले विश्वास गरेनन्; न त परमप्रभुले मलाई निर्देशित गर्नु भएको थियो भन्ने नै उनीहरूले विश्वास गरे।\n\n19 अनि अब यस्तो हुन गयो कि म, नफी उनीहरूका हृदयका कठोरताका कारणले अत्यन्तै दुखित भएँ; र अब म दुखित हुन थालेको जब उनीहरूले देखे उनीहरू आफ्ना हृदयहरूमा खुशी भए, यतिसम्म कि उनीहरूले यसो भन्दै मदेखि खुशी भए: तैँले पानीजहाज बनाउन सक्दैनस् भन्ने हामीलाई थाहा थियो, किनकि तेरो विवेकमा कमी थियो भन्ने हामीलाई थाहा थियो; यसकारण, यति ठूलो काम तैँले सम्पन्न गर्न सक्दैनस्।\n\n20 अनि तँ पनि आफ्नो हृदयको मूर्ख कल्पनाहरूद्वारा अगुवाइ हुने हाम्रा पिता जस्तै छस्; हो, उनले हामीलाई यरुशलेमको भूमिबाट अगुवाइ गरेर ल्याए, अनि यी धेरै वर्षहरूसम्म हामी उजाड-स्थानमा भौँतारिएका छौँ; अनि हाम्रा आइमाईहरूले गर्भवती हुँदा दु:खकष्ट गरेका छन्; र उनीहरूले उजाड-स्थानमा बच्चा जन्माएका छन् र मृत्युबाहेक सबै कुराहरू सहेका छन्; र यी कष्टहरू सहनु भन्दा त यरुशलेमबाट बाहिर आउनुअगाडि नै उनीहरू मरेको भए राम्रो हुने थियो।\n\n21 हेर, यति धेरै वर्षहरू हामीले उजाड-स्थानमा सह्यौँ, जुन समय हामीले आफ्ना सम्पतिहरू र हाम्रो रिक्थको भूमिमा रमाइलो गर्न सक्ने थियौँ; हो, हामी खुशी हुन सक्ने थियौँ।\n\n22 अनि हामीलाई थाहा छ कि यरुशलेमको भूमिमा रहेका मानिसहरू धर्मी जन थिए; किनकि उनीहरू मोशाको व्यवस्थाअनुसार परमप्रभुका कानुनहरू र न्यायहरू र उहाँका सबै आज्ञाहरू पालना गर्दथे; यसकारण, हामीलाई थाहा छ कि उनीहरू धर्मी जन हुन्, अनि हाम्रा पिताले उनीहरूलाई न्याय गर्नुभयो, अनि हामीलाई टाढा अगुवाइ गरेर लैजानुभयो किनकि हामीले उहाँका वचनहरू सुन्यौँ; हो र हाम्रो भाइ उनी जस्तै छ। अनि यस्तो किसिमका वचनमा मेरा बन्धुहरूले हामीविरुद्ध गनगन र गुनासो गरे।\n\n23 अनि यस्तो हुन गयो कि म, नफीले यस्तो भन्दै उनीहरूसँग बोलेँ: के तिमीहरू विश्वास गर्दछौ कि हाम्रा पितापुर्खाहरु, जो इस्राएलका छोराछोरीहरू थिए, मिश्रीहरूको हातहरूबाट टाढा अगुवाइ गरेर लगिने थिए यदि उनीहरूले परमप्रभुका वचनहरूलाई नसुनेको भए?\n\n24 हो, के तिमीहरू ठान्दछौ कि यदि परमप्रभुले मोशालाई तिनीहरूलाई दासत्वबाट बाहिर अगुवाइ गरेर लैजानु पर्छ भन्ने आज्ञा नदिएको भए उनीहरूलाई दासत्वबाट बाहिर अगुवाइ गरेर लगिने थियो?\n\n25 अब तिमीहरूलाई थाहा छ कि इस्राएलका छोराछोरीहरू दासत्वमा थिए, अनि तिमीहरूलाई थाहा छ कि उनीहरू कामले लादिएका थिए, जुन सहनलाई कष्टकर थियो; यसकारण, तिमीहरूलाई थाहा छ कि दासत्वबाट मुक्त गरिनु उनीहरूका लागि राम्रो कुरा हुनुपर्दछ।\n\n26 अब तिमीहरूलाई थाहा छ कि त्यो महान् कार्य गर्न मोशालाई परमप्रभुद्वारा आज्ञा दिइएको थियो; अनि तिमीहरूलाई थाहा छ कि उनको वचनद्वारा लाल सागरका पानी यत्रतत्र छुट्टिएका थिए र उनीहरू ओभानो जमिनमाथि भएर गुज्रे।\n\n27 तर तिमीहरूलाई थाहा छ कि मिश्रीहरू लाल सागरमा डुबे, जो फारोका सेनाहरू थिए।\n\n28 अनि तिमीहरूलाई यो पनि थाहा छ कि उजाड-स्थानमा उनीहरूलाई मन्न खुवाइयो।\n\n29 हो, अनि तिमीहरूलाई यो पनि थाहा छ कि उनमा रहेको परमेश्वरको शक्तिअनुसार उनको वचनद्वारा मोशाले चट्टानमा हाने र त्यहाँबाट पानी बाहिर आयो, ताकि इस्राएलका छोराछोरीहरूले आफ्नो तिर्खा मेटाउन सकून्।\n\n30 अनि परमप्रभु तिनका परमेश्वर, तिनीहरूका उद्धारकर्ता तिनीहरूको अगाडि गई दिनमा तिनीहरूको अगुवाइ गर्दै र रातमा उनीहरूलाई प्रकाश दिँदै र मानिसले प्राप्त गर्न जरुरी सबै कुराहरू उनीहरूलाई दिँदै उनीहरूको अगुवाइ गरिएको हुदाहुँदै पनि उनीहरूले आफ्ना हृदयहरू कठोर तुल्याए र मस्तिष्कहरूलाई अन्धो तुल्याए र मोशाविरुद्ध र साँचो र जीवित परमेश्वरविरुद्ध तथानाम गरे।\n\n31 अनि यस्तो हुन गयो कि उहाँका वचनअनुसार उहाँले तिनीहरूको विनाश गर्नुभयो; अनि उहाँको वचनअनुसार उहाँले तिनीहरूको अगुवाइ गर्नुभयो; अनि उहाँका वचनअनुसार उहाँले तिनीहरूका लागि सबै कुराहरू गर्नुभयो; र उहाँका वचनद्वारा बाहेक कुनै कुरा गरिएन।\n\n32 अनि उनीहरूले यर्दन नदी पार गरिसकेपछि त्यस भूमिका छोराछोरीहरूलाई धपाउने गरी, हो, विनाश हुने गरी तितर-बितर पार्ने गरी उहाँले तिनीहरूलाई शक्तिशाली बनाउनुभयो।\n\n33 अनि अब, के तिमीहरू ठान्दछौ कि यस भूमिका छोराछोरीहरू, जो प्रतिज्ञाको भूमिमा थिए, जसलाई हाम्रा पितापुर्खाहरुद्वारा लखेटिएको थियो, के तिमीहरू ठान्दछौ कि उनीहरू धर्मी थिए? हेर, म तिमीहरूलाई भन्दछु, थिएनन्।\n\n34 के तिमीहरू ठान्दछौ कि यदि उनीहरू धर्मी भएका भए हाम्रा पितापुर्खाहरु उनीहरूभन्दा बढी ग्राह्य हुने थिए? म तिमीहरूलाई भन्दछु, थिएनन्।\n\n35 हेर, परमप्रभुले सबै शरीरलाई एकै रुपमा सम्मान गर्नु हुन्छ; जो धर्मी छ उसले परमेश्वरद्वारा कृपा पाउँछ। तर हेर, यी जनले परमेश्वरका हरेक वचनलाई अस्वीकार गरेका थिए र उनीहरू दुष्टतामा पाकिसकेका थिए; अनि परमेश्वरको क्रोधको पराकाष्ठा उनीहरूमाथि थियो; र परमप्रभुले जमिनलाई उनीहरू विरुद्ध श्राप दिनुभयो र हाम्रा पितापुर्खाहरुको लागि आशीषित गर्नुभयो; हो, उनीहरूको विनाश हुने गरी यसलाई उहाँले उनीहरूका विरुद्ध श्राप दिनुभयो र यसमाथि शक्ति जमाउने गरी यसलाई हाम्रा पितापुर्खाहरुको लागि आशीषित गर्नुभयो।\n\n36 हेर, बसोबास गरियोस् भनेर परमप्रभुले पृथ्वीको सृष्टि गर्नुभएको छ; र उहाँले आफ्ना छोराछोरीहरूको सृष्टि गर्नुभएको छ ताकि उनीहरूले यसलाई स्वामित्वमा लिऊन्।\n\n37 अनि उहाँले एउटा धर्मी राष्ट्र खडा गर्नुहुन्छ र दुष्टहरूको राष्ट्रहरूको विनाश गर्नुहुन्छ।\n\n38 अनि उहाँले धर्मीहरूलाई बहुमूल्य भूमिहरूतिर अगुवाइ गरेर लैजानुहुन्छ र दुष्टहरूको उहाँ विनाश गर्नुहुन्छ र तिनीहरूका लागि उनीहरूलाई त्यस भूमिमाथि श्राप दिनुहुन्छ।\n\n39 उहाँ उँचो स्वर्गमा शासन गर्नुहुन्छ, किनकि यो उहाँको सिंहासन हो र यो पृथ्वी उहाँको पाउदान हो।\n\n40 अनि तिनीहरूलाई उहाँ प्रेम गर्नुहुन्छ जो उहाँलाई आफ्नो परमेश्वरका रुपमा लिन्छन्। हेर, उहाँले हाम्रा पितापुर्खाहरुलाई प्रेम गर्नुभयो र उनीहरू, हो, अब्राहाम, इसहाक र याकूबसँग समेत करार बाँध्नुभयो; यसकारण, उहाँले तिनीहरूलाई मिश्रदेशको भूमिबाट बाहिर ल्याउनुभयो।\n\n41 अनि उजाड-स्थानमा उहाँले आफ्नो छडले तिनीहरूलाई सिधा बनाउनुभयो; किनकि उनीहरूले आफ्ना हृदयहरू तिमीहरूले झैँ कठोर तुल्याए; र उनीहरूको दुष्टताका कारणले परमप्रभुले तिनीहरूलाई सिधा बनाउनुभयो। उहाँले तिनीहरूमाझ विषालु उड्ने सर्पहरू पठाउनुभयो; अनि उनीहरूलाई डसिएपछि उहाँले एउटा उपाय तयार गर्नुभयो ताकि उनीहरू निको हुन सकून्; अनि उनीहरूले गर्नु पर्ने परिश्रम हेर्नु थियो; र उपायको सरलपना, वा सजिलोपनाको कारणले गर्दा नासिएर जाने धेरै थिए।\n\n42 अनि समय समयमा उनीहरूले आफ्ना हृदयहरू कठोर तुल्याए र मोशाविरुद्ध र परमेश्वरविरुद्ध पनि उनीहरूले तथानाम गरे; तथापि, तिमीहरूलाई थाहा छ कि उहाँको अतुलनीय क्षमताद्वारा प्रतिज्ञाको भूमितिर उनीहरूलाई अगुवाइ गरिएको थियो।\n\n43 अनि अब, यी सबै कुराहरूपछि, समय आएको छ कि उनीहरू दुष्ट बनेका छन्, हो, झन्डै पाक्ने गरी; र मलाई थाहा छैन तर यस दिनमा उनीहरूको विनाश हुन लागेको छ; किनकि मलाई थाहा छ कि त्यो दिन निश्चय नै आउनेछ जब उनीहरूको विनाश हुनेछ, केही थोरै बाहेक, जसलाई बन्धनतिर अगुवाइ गरेर लगिनेछ।\n\n44 यसकारण, परमप्रभुले मेरा पितालाई उहाँले उजाड स्थानतिर प्रस्थान हुनु भन्ने आज्ञा दिनुभयो, अनि यहूदीहरूले पनि उहाँको ज्यान लिन खोजे; हो, अनि तिमीहरूले पनि उहाँको ज्यान लिन खोजेका छौ; यसकारण, तिमीहरू आफ्ना हृदयहरूमा हत्याराहरू हौ र तिमीहरू पनि उनीहरूजस्तै हौ।\n\n45 तिमीहरू दुराचार गर्न हतारिन्छौ तर परमप्रभु तिमीहरूका परमेश्वरलाई सम्झन सुस्त छौ। तिमीहरूले स्वर्गदूतलाई देखेका छौ र उनले तिमीहरूसँग बोलेका छन्; हो, समय समयमा तिमीहरूले उनको आवाज सुनेका छौ र स्थिर मसिनो आवाजमा उनले तिमीहरूसँग बोलेका छन्, तर तिमीहरू यति चेतना शून्य थियौ कि तिमीहरूले उनका वचनहरूलाई महसुस गर्न सकेनौ; यसकारण, उनले तिमीहरूसँग चट्याङको आवाज जस्तै गरी बोलेको छन्, जसले टुक्रा-टुक्रामा बिभाजित होला झैं गरी पृथ्वीलाई हल्लायो।\n\n46 अनि तिमीहरूलाई थाहा पनि छ कि उहाँको सर्वशक्तिमान वचनको शक्तिद्वारा उहाँले पृथ्वीलाई अन्त्य गर्न सक्नुहुन्छ; हो, अनि तिमीहरूलाई थाहा छ कि उहाँका वचनद्वारा उहाँले असमथल ठाउँहरूलाई सम्म बनाउन सक्नुहुन्छ र सम्म ठाउँहरू छियाछिया पारिनेछन्। हे, त्यसो भए, किन हो त तिमीहरू आफ्नो हृदयहरूमा यति कठोर हुन सक्छौ?\n\n47 हेर, तिमीहरूका कारणले मेरो जीवात्मा बेदनाले टुक्रा-टुक्रा भएकोछ र मेरो हृदय दुखेकोछ; कतै तिमीहरू सदासर्वदाका लागि निष्कासित गरिनेछौ कि भन्ने मलाई डर छ। हेर, म परमेश्वरको आत्माले भरिपूर्ण छु, यतिसम्म कि मेरो शरीरमा बल छैन।\n\n48 अनि अब यस्तो हुन गयो कि जब मैले यी वचनहरू बोलिसकेँ उनीहरू मदेखि रिसाए र मलाई समुद्रको गहिराइतिर फ्याँक्न इच्छुक भए; अनि ममाथि हात हाल्न जब उनीहरू अघि सरे मैले यसो भन्दै उनीहरूसँग बोलेँ: सर्वशक्तिमान परमेश्वरको नाममा, म आज्ञा दिँदछु कि तिमीहरू मलाई नछोऊ, किनकि मेरो शरीर भष्मसमेत हुने गरी म परमेश्वरको शक्तिले भरिएको छु; अनि ज-जसले ममाथि हात हाल्छ सुकेको छ्वाली झैँ ओइलाएर जान्छ; र ऊ परमेश्वरको शक्तिअगाडि केही पनि हुँदैन, किनकि परमेश्वरले उसलाई प्रहार गर्नुहुन्छ।\n\n49 अनि यस्तो हुन गयो कि म, नफीले उनीहरूलाई भनेँ कि उनीहरूले तिनीहरूका पिताविरुद्ध अरु बढी गनगनाउन हुँदैन, न त आफ्नो परिश्रम मबाट लुकाउन नै हुन्छ, किनकि मैले पानीजहाज बनाउनुपर्छ भनी परमेश्वरले मलाई आज्ञा दिनुभएको थियो।\n\n50 अनि मैले उनीहरूलाई भनेँ: यदि परमेश्वरले मलाई सबै कुराहरू गर्न आज्ञा दिनुभएको भए म तिनीहरूलाई गर्न सक्ने थिएँ। मैले यो पानीलाई तँ जमिन भैजा भन्नु पर्दछ भनी उहाँले मलाई आज्ञा दिनुभयो भने त्यो जमिन हुनु पर्दछ; र मैले भनेँ भने त्यसो गरिनु पर्दछ।\n\n51 अनि अब, यदि परमप्रभुसँग यति महान् शक्ति छ भने र मानिसका छोराछोरीहरूमाझ यति धेरै आश्चर्यजनक कर्महरू गर्नुभएको छ भने, मैले पानीजहाज बनाउनु पर्छ भनी उहाँले मलाई कसरी निर्देशन दिन सक्नु हुन्न र?\n\n52 अनि यस्तो हुन गयो कि म नफीले मेरा बन्धुहरूसामु धेरै कुराहरू भनेँ, यतिसम्म कि उनीहरू पराजित भए र मेरा विरुद्ध विवाद गर्न सकेनन्; धेरै दिनहरूको अन्तरालसम्म न त ममाथि हात हाल्ने न त आफ्ना औँलाहरूले मलाई छुने हिम्मत नै गरे। अब, मेरो अगाडि ओइलाएर जाने हो कि भनेर उनीहरूले यसो गर्ने हिम्मत गरेनन्, परमेश्वरको आत्मा यति शक्तिशाली थियो; र यसरी यसले उनीहरूमाथि काम गरेको थियो।\n\n53 अनि यस्तो हुन गयो कि परमप्रभुले मलाई भन्नुभयो: तिम्रा बन्धुहरूसामु पुन: आफ्ना हात अघि बढाऊ र उनीहरू तिम्रा अगाडि ओइलाउने छैनन्, तर म उनीहरूलाई झट्का दिनेछु, परमप्रभु भन्नुहुन्छ र म यसो गर्नेछु, ताकि उनीहरूले थाहा पाउन सकून् कि म परमप्रभु तिनीहरूका परमेश्वर हुँ।\n\n54 अनि यस्तो हुन गयो कि मैले मेरा बन्धुहरूसामु आफ्नो हात अघि बढाएँ र उनीहरू मेरो अगाडि ओइलाएनन्; तर उहाँले बोल्नु भएको वचनहरूअनुसार समेत परमप्रभुले उनीहरूलाई कम्पन गराउनुभयो।\n\n55 अनि अब, उनीहरूले भने: हामीलाई निश्चयका साथ थाहा छ कि परमप्रभु तँसँग हुनुहुन्छ, किनकि हामीलाई थाहा छ कि यो परमप्रभुको शक्ति हो जसले हामीलाई कमाएको छ। अनि उनीहरू मेरा अगाडि ढले र मेरो आराधना गर्न लागे, तर मैले यसो भन्दै उनीहरूलाई गर्न दिइनँ: म तिमीहरूको भाइ हुँ, हो, तिमीहरूभन्दा कान्छो भाइ समेत हुँ; यसकारण, परमप्रभु तिमीहरूका परमेश्वरको आराधना गर र आफ्ना पिता र आफ्ना माताको सम्मान गर, ताकि परमप्रभु तिम्रा परमेश्वरले तिमीहरूलाई दिनुहुने भूमिमा तिम्रा दिनहरू लामा हुन सकून्।\n\n", "1-ne 18": "[center][font_size=26]अध्याय १८[/font_size][/center]\n\n[i]पानीजहाजको निर्माण सकिन्छ-याकूब र युसेफको जन्मको उल्लेख गरिन्छ—समूह प्रतिज्ञाको भूमितिर प्रस्थान गर्छ-इश्माएलका छोराहरू र तिनका पत्नीहरू विद्रोह र झगडामा सम्मिलित हुन्छन्-नफी बाधिन्छन् र पानीजहाज डरलाग्दो आंधीबेरीद्वारा पछाडि धकेलिन्छ—नफीलाई बन्धनबाट फुकाइन्छ र उनको प्रार्थनाद्वारा आंधी रोकिन्छ-जनहरू प्रतिज्ञाको भूमिमा सकुशल पुग्छन्। लगभग इ.पू. ५९१–५८९।[/i]\n\n1 अनि यस्तो हुन गयो कि उनीहरूले परमप्रभुको आराधना गरे र मसँग अघि गए; अनि हामीले चाखलाग्दो शिल्पकलाका काठका काम गऱ्यौँ। अनि समय समयमा परमप्रभुले मलाई पानीजहाजका काठका कामहरू कुन तरिकाले गर्ने भनेर देखाउनुभयो।\n\n2 अब म, नफीले मानिसद्वारा सिकेको तरिकामा काठका काम गरिनँ, नत मैले मानिसहरूको तरिकामा नै पानीजहाज बनाएँ; तर मैले यसलाई परमप्रभुले मलाई देखाउनु भएको तरिकामा बनाएँ; यसकारण, यो मानिसहरूको तरिकामा थिएन।\n\n3 अनि म, नफी पटक पटक पर्वततिर गएँ र मैले पटक पटक परमप्रभुसामु प्रार्थना गरेँ; यसकारण परमप्रभुले मलाई महान् कुराहरू देखाउनुभयो।\n\n4 अनि यस्तो हुन गयो कि परमप्रभुका वचनअनुसार मैले पानीजहाज बनाउन सिध्याइ सकेपछि, मेरा बन्धुहरूले देखे कि यो राम्रो थियो र त्यसको शिल्पकला अत्यन्तै उच्चस्तरको थियो; यसकारण, उनीहरूले स्वयमलाई परमप्रभुअगाडि पुन: विनम्र तुल्याए।\n\n5 अनि यस्तो हुन गयो कि परमप्रभुको आवाज मेरा पितासामु आयो, कि उहाँले उठ्नु पर्नेछ र पानीजहाज भित्र जानु पर्नेछ।\n\n6 अनि यस्तो हुन गयो कि भोलिपल्ट, हामीले सबै कुराहरू, उजाड-स्थानबाट धेरै फलफूलहरू र मासु र प्रशस्तै मह र परमप्रभुले हामीलाई आज्ञा दिनुभएअनुसार बन्दोबस्तीका सामानहरू तयार गरिसकेपछि हाम्रा सबै भारी र बीउबिजनहरू र जे जे कुराहरू हामीले आफूसँग ल्याएका थियौँ, ती सहित उमेरअनुसार हरेक जना हामी पानीजहाज भित्र गयौँ; यसकारण, हामी सबै आफ्ना पत्नीहरू र छोराछोरीहरूसहित पानीजहाजभित्र गयौँ।\n\n7 अनि अब, उजाड स्थानमा मेरा पिताले दुईवटा छोराहरू जन्माउनु भएको थियो; जेठोलाई याकूब र कान्छोलाई योसेफ भनिन्थ्यो।\n\n8 अनि यस्तो हुन गयो हामी सबै पानीजहाज भित्र गइसकेपछि र हाम्रा बन्दोबस्तीका सामानहरू र हामीलाई आज्ञा दिइएका कुराहरू आफूसँग लगिसकेपछि हामी समुद्रतिर अघि बढ्यौँ र बतासअगाडि प्रतिज्ञाको भूमितर्फ हाँकियौँ।\n\n9 अनि धेरै दिनको अन्तरालसम्म बतासअगाडि हाँकिएपछि, हेर, मेरा बन्धुहरू र इश्माएलका छोराहरू र तिनका पत्नीहरू पनि स्वयम् रमाइलो गर्नथाले, यतिसम्म कि उनीहरू नाच्न र गाउन र धेरै अशिष्टताका साथ बोल्न थाले, हो, उनीहरूले कुन शक्तिद्वारा उनीहरूलाई त्यहाँ ल्याइएको थियो भन्ने समेत भुले, हो, अत्यन्तै अशिष्टताका साथ उनीहरू चढेका थिए।\n\n10 अनि म, नफी परमप्रभु हामीसँग रिसाउनु होला, हाम्रा दुराचारको करणले हामीलाई प्रहार गर्नुहोला कि भनेर अत्यन्तै डराउन थालेँ, कि हामी समुद्रको गहिराइमा निलिनेछौँ; यसकारण, म, नफीले धेरै विनम्रताका साथ उनीहरूसँग बोल्न थालेँ; तर हेर उनीहरू यसो भन्दै मसँग रिसाए: हामी चाहँदैनौँ कि हाम्रो भाइ हामीमाथि शासक बनोस्।\n\n11 अनि यस्तो हुन गयो कि लमान र लमुएलले मलाई लिए र डोरीले मलाई बाँधे र धेरै कठोरताका साथ व्यवहार गरे; तथापि, परमप्रभुले यो हुन दिनुभयो ताकि दुष्टहरूका सवालमा उहाँले बोल्नुभएका वचनहरू पूरा हुने गरी उहाँले आफ्नो शक्ति देखाउन सक्नुहोस्।\n\n12 अनि यस्तो हुन गयो कि चल्न नसक्ने गरी उनीहरूले मलाई बाँधिसकेपछि परमप्रभुले तयार गर्नुभएको दिशा निर्देशक यन्त्रले काम गर्न छोड्यो।\n\n13 यसकारण, पानीजहाजलाई कतातिर खियाउने उनीहरूलाई थाहा भएन, यतिसम्म कि एउटा ठूलो आँधी, हो, ठूलो र भयानक आँधिबेहरी उठ्यो र पानीमाथि तीन दिनको अन्तरालसम्म हामीलाई पछाडि हाँकियो; र समुद्रमा डुबिन्छ कि भनेर उनीहरू अत्यन्तै डराउन थाले; तथापि उनीहरूले मलाई बन्धनमुक्त पारेनन्।\n\n14 अनि हामीलाई पछाडि हाँकिएको चौथो दिनमा आँधिबेहरी अत्यन्तै कष्टप्रद हुन थाल्यो।\n\n15 अनि यस्तो हुन गयो कि समुद्रको गहिराइमा हामी निलिन लागेका थियौँ। चार दिनको अन्तरालसम्म पानीमाथि पछाडि हाँकिएपछि मेरा बन्धुहरूले देख्न थाले कि परमेश्वरका न्यायहरू तिनीहरूमाथि थिए र आफ्ना दुराचारहरूको पश्चाताप नगरेसम्म उनीहरू नासिने थिए; यसकारण, उनीहरू मेरासामु आए र मेरा नाडीहरूमाथि भएका बन्धनहरू फुकालिदिए र हेर तिनीहरू अत्यन्तै सुन्निएका थिए; अनि मेरा गोलीगाँठाहरू पनि धेरै सुन्निएका थिए र त्यसको कष्ट ठूलो थियो।\n\n16 तथापि, मैले आफ्नो परमेश्वरतिर हेरेँ र सारा दिनभरि मैले उहाँको प्रशंसा गरेँ; र आफ्ना कष्टहरूको कारणले मैले परमप्रभु विरुद्ध गनगनाइनँ।\n\n17 अब मेरा पिता, लहीले उनीहरूसामु र इश्माएलका छोराहरूसामु पनि धेरै कुराहरू भन्नुभएको थियो; तर, हेर, मेरो पक्षमा बोल्ने जो कोहीविरुद्ध उनीहरूले धेरै धम्कीहरू हुङ्कारे; अनि मेरा मातापिताहरु उमेरले पाका भएकाले र आफ्ना छोराछोरीका कारणले धेरै सन्ताप भोग्नु परेकाले उनीहरू ढले, हो, ओछ्यानमा नै बिरामी परे।\n\n18 धेरै शोक र दु:ख र मेरा बन्धुहरूको दुराचारका करणले उनीहरूलाई यो समयमा झन्डै आफ्ना परमेश्वरलाई भेट्न लैजान आँटिएको थियो; हो, उनीहरूको फुलेको कपालहरूलाई धूलोमा मिलाउन लैजान आँटिएको थियो; हो, उनीहरूलाई समेत ओसिलो चिहानमा दु:ख सहीत फ्याँक्न आँटिएको थियो।\n\n19 अनि कलिलै भएकोले, याकूब र योसेफलाई पनि धेरै पालनपोषणको जरुरत परेकोले, तिनीहरूका आमाको कष्टहरूका कारणले शोकाकूल थिए; अनि मेरी पत्नीका आँसुहरू र प्रार्थनाहरूले र मेरा छोराछोरीहरूका समेतले पनि, मेरा बन्धुहरूका हृदयहरू कोमल बनाएनन् ताकि तिनीहरूले मलाई बन्धनमुक्त बनाऊन्।\n\n20 अनि उनीहरूका हृदयहरूलाई कोमल बनाउन सक्ने परमेश्वरको शक्ति, जसको विनाशले उनीहरूलाई धम्क्याएको थियो, त्यसबाहेक त्यहाँ अरु केही थिएन; यसकारण, जब उनीहरूले देखे कि उनीहरू समुद्रको गहिराइमा निलिन लागेका थिए आफूले गरेका कुराको उनीहरूले पश्चाताप गरे, यतिसम्म कि उनीहरूले मलाई फुकाइदिए।\n\n21 अनि यस्तो हुन गयो कि उनीहरूले मलाई फुकाइदिएपछि, हेर, मैले दिशानिर्देशक यन्त्र लिएँ र मैले चाहे जसरी यसले काम गऱ्यो। अनि यस्तो हुन गयो कि मैले परमप्रभुसामु प्रार्थना गरेँ; अनि मैले प्रार्थना गरिसकेपछि हुरी रोकियो र आँधी रोकियो र त्यहाँ ठूलो शान्ति भयो।\n\n22 अनि यस्तो हुन गयो कि म, नफीले पानीजहाजलाई बाटो देखाएँ, कि हामी पुन: प्रतिज्ञाको भूमितर्फ तैरियौँ।\n\n23 अनि यस्तो हुन गयो कि धेरै दिनको अन्तरालसम्म तैरिएपछि हामी प्रतिज्ञाको भूमिमा आइपुग्यौँ; अनि हामी त्यस भूमिमाथि अघि बढ्यौँ र हाम्रा पालहरू गाड्यौँ; र हामीले यसलाई प्रतिज्ञाको भूमि भन्यौँ।\n\n24 अनि यस्तो हुन गयो कि हामीले जमिन जोत्न थाल्यौँ र हामीले बिउहरू रोप्न थाल्यौँ; हो, हामीले हाम्रा सबै बीऊहरू जमिनमा रोप्यौं, जुन हामीले यरुशलेमको भूमिबाट ल्याएका थियौँ। अनि यस्तो हुन गयो कि तिनीहरू अत्यन्तै बढे; यसकारण, हामी प्रशस्ततामा आशीषित भयौँ।\n\n25 अनि यस्तो हुन गयो कि उजाड स्थानमा यात्रा गर्दा हामीले प्रतिज्ञाको भूमिमाथि पायौँ कि त्यहाँ बनहरूमा हरेक प्रकारका जन्तुहरू, गाई र गोरू दुबै र गधा र घोडा र बाख्रा र जङ्गली बाख्रा र सबै किसिमका जङ्गली जनावरहरू थिए, जो मानिसहरूका प्रयोगका लागि थिए। अनि हामीले सबै किसिमका कच्चा पदार्थ, सुनको, चाँदीको र तामाको दुबै भेट्टायौँ।\n\n", "1-ne 19": "[center][font_size=26]अध्याय १९[/font_size][/center]\n\n[i]नफी कच्चा धातुबाट पाताहरू बनाउँछन् र आफ्ना जनको इतिहासको अभिलेख बनाउँछन्—इस्राएलका परमेश्वर लहिले यरुशलेम छोडेको छ सय वर्षपछि आउनुहुनेछ—नफी उहाँको कष्ट र क्रूसको बारेमा बताउँछन्—उनीहरू आफ्ना परमप्रभूमा फर्केर आउने पछिल्ला दिनहरूसम्म यहूदीहरू घृणित हुनेछन् र तितर-वितर हुनेछन्। लगभग ई.पू. ५८८–५७०।[/i]\n\n1 अनि यस्तो हुन गयो कि परमप्रभुले मलाई आज्ञा दिनुभयो, यसकारण मैले कच्चा धातुका पाताहरू बनाएँ ताकि तिनीहरूमाथि म मेरा जनको अभिलेख कुँद्न सकूँ। अनि मैले बनाएका पाताहरूमाथि मैले मेरा पिताको र उजाड स्थानमा हाम्रा यात्राहरूको पनि र मेरा पिताका अगमवाणीहरूको अभिलेख कुँदेँ; अनि धेरै मेरा आफ्नै अगमवाणीहरू पनि मैले तिनीहरूमाथि कुँदेको छु।\n\n2 अनि मैले तिनीहरूलाई बनाएको समयमा मलाई परमप्रभुद्वारा यी पाताहरू बनाउन आज्ञा दिइनेछ भन्ने थाहा थिएन; यसकारण, मेरा पिताको अभिलेख र उहाँका पितापुर्खाहरुको वंशावली र उजाड स्थानमा हाम्रा सबै कामकारवाहीहरूको बढी भाग मैले बोलेका कुराहरू यी पहिलो पाताहरूमाथि कुँदिएका छन्; यसकारण, मैले ती पाताहरू बनाउनु भन्दा अगाडि घटेका कुराहरू, साँचै नै, खास गरी पहिलो पाताहरूमा धेरै उल्लेख गरिएका छन्।\n\n3 अनि आज्ञाको तरिकाबाट यी पाताहरू बनाइसकेपछि म नफीले सेवा र अगमवाणीहरू, तिनका बढी स्पष्ट र बहुमूल्य भागहरू यी पाताहरूमाथि लेखिनु पर्दछ; अनि लेखिएका कुराहरू यो भूमिलाई स्वामित्वमा लिने मेरा जनको शिक्षाका लागि र परमप्रभुसामु ज्ञात भएका विवेकी प्रयोजनका लागि पनि राखिनुपर्दछ भन्ने आज्ञा प्राप्त गरेँ।\n\n4 यसकारण, म नफीले अन्य पाताहरूमाथि अभिलेख बनाएँ, जसले एउटा विवरण दिन्छ, वा जसले मेरा जनको युद्धहरू, कलहहरू र विनाशहरूको अझ ठूलो विवरण दिन्छ। अनि मैले यसो गरेको छु र म गएपछि उनीहरूले के गर्नुपर्दछ भनी आज्ञा दिएको छु; र यी पाताहरूलाई परमप्रभुको थप आज्ञाहरू नआउन्जेलसम्म एक पिँढीदेखि अर्कोमा, वा एक अगमवक्ताबाट अर्कोमा हस्तान्तरण गरिनु पर्दछ।\n\n5 अनि मैले यी पाताहरू बनाएको विवरण यस उपरान्त दिइनेछ; अनि त्यसपछि, हेर, मैले बोलेअनुसार म अगाडि बढ्दछु; अनि म यसो गर्छु ताकि बढि पवित्र कुराहरू मेरा जनको ज्ञानका लागि राख्न सकियोस्।\n\n6 तथापि, मैले पवित्र छ भनी सोंचेको कुराबाहेक म यी पाताहरूमाथि केही लेख्दिनँ। अनि अब, यदि मैले गल्ती गरेँ भने, प्राचीन समयमा पनि उनीहरूले गल्ती गर्थे, अरू मानिसहरूका कारणले मैले स्वयमलाई क्षमा गर्ने त होइन, तर ममा भएको कमजोरीका कारणले, मांशशरीरअनुसार, म स्वयम्‌लाई क्षमा गर्दछु।\n\n7 केही मानिसहरूले शरीर र जीवात्मा दुबैको लागि ठूलो मूल्यको ठानेको कुराहरूलाई अरूले तुच्छ ठान्दछन् र आफ्नो पाउ मुनि कुल्चन्छन्। हो, इस्राएलका उही परमेश्वरलाईसमेत मानिसहरू आफ्नो पाउमुनि कुल्चन्छन्; म भन्दछु, आफ्ना पाउमुनि कुल्चन्छन् तर अर्को शब्दमा भन्दा—उनीहरूले उहाँलाई तुच्छ ठान्दछन् र उहाँका सल्लाहका आवाजहरूलाई सुन्दैनन्।\n\n8 अनि हेर, स्वर्गदूतका वचनहरूअनुसार, मेरा पिताले यरुशलेम छाडेको समयदेखि छ सय वर्षमा उहाँ आउनुहुन्छ।\n\n9 अनि संसारले आफ्नो कुकर्मका कारणले उहाँलाई तुच्छ कुरा भनेर फैसला गर्नेछ; यसकारण उनीहरूले उहाँलाई कोर्रा हान्छन् र उहाँले त्यो सहनुहुन्छ; अनि उनीहरूले उहाँलाई प्रहार गर्छन् र उहाँले त्यो सहनुहुन्छ। हो, मानिसका छोराछोरीहरूप्रति उहाँको प्रेमपूर्ण दया र सहनशीलताका कारण उनीहरूले उहाँलाई थुक्छन् र उहाँले त्यो सहनुहुन्छ।\n\n10 अनि मिश्रदेशबाट दासत्वबाट मुक्त गरिएका र उजाड स्थानमा उहाँद्वारा जोगाइएका हाम्रा पितापुर्खाहरुका परमेश्वर, हो, अब्राहामका र इसहाकका परमेश्वर र याकूबका परमेश्वरले, आफूलाई समर्पण गर्नुहुन्छ, स्वर्गदूतका वचनहरूअनुसार, मानिसको रुपमा, येनोकका वचनहरूअनुसार, माथि उचालिनका लागि, र, नेउमका वचनहरूअनुसार, क्रूसमा टाँगिनका लागि, र, तीन दिनको अन्धकार, जो समुद्रका टापुहरूमा बस्नेहरूकालागि उहाँको मृत्युको सङ्केतका रुपमा दिइनेछ, बढि विशेष गरी इस्राएलका घरानाकाहरूको लागि दिइनेछ, उहाँको बारेमा उनले बोलेका येनोसका वचनहरूअनुसार, चिहानमा दफनाइनका लागि स्वयमलाई दुष्ट मानिसहरूको हातमा सुम्पनु हुनेछ।\n\n11 किनकि अगमवक्ता यसरी बोल्नुहुन्छ: परमप्रभु परमेश्वरले निश्चय नै त्यस दिनमा इस्राएलका सबै घरानालाई भेटघाट गर्नुहुनेछ, कसैलाई उनीहरूको धर्मिकताका कारणले ठूलो आनन्द र मुक्ति हुनेगरी उहाँको आवाजद्वारा र अरुलाई उहाँको शक्तिको गर्जन र चमकद्वारा, आँधिबेहरीद्वारा, आगोद्वारा र धुँवाद्वारा र अन्धकारको तुँवालोद्वारा र पृथ्वीको धाँजा फटाईद्वारा र माथि उचालिने पर्वतहरूद्वारा भेट्न् आउनुहुनेछ।\n\n12 अनि यी सबै कुराहरू निश्चय नै आउनु पर्दछ, अगमवक्ता येनोस भन्दछन्। अनि पृथ्वीका चट्टानहरू टुक्रा टुक्रा हुनुपर्छ; र पृथ्वीका आर्तनादहरूका कारणले परमेश्वरको आत्माले समुद्रका टापुहरूका राजाहरूमध्ये धेरैमाथि प्रकृतिका परमेश्वर पीडा भोग्नुहुन्छ भनी घोषणा गर्न काम गराउनेछ।\n\n13 अनि यरुशलेममा रहेकाहरूका सम्बन्धमा, अगमवक्ता भन्नुहुन्छ, उनीहरूलाई सबै जनद्वारा कोर्रा हानिनेछ किनभने उनीहरू इस्राएलका परमेश्वरलाई क्रूसमा टाङ्छन्, अनि चिन्हहरू र आश्चर्यहरू र इस्राएलका परमेश्वरको शक्ति र महिमालाई अस्वीकार गर्दै आफ्ना हृदयहरूलाई अन्यत्र मोड़दछन्।\n\n14 अनि उनीहरूले आफ्ना हृदयहरू अन्यत्रै मोडेकाले, अगमवक्ता भन्नुहुन्छ र इस्राएलका पवित्र उहाँलाई अपमान गरेकाले उनीहरू शरीरमा भौँतारिनेछन् र नासिनेछन् र निन्दा र उखानको पात्र बन्नेछन् र सारा राष्ट्रहरूमाझ घृणित हुनेछन्।\n\n15 तथापि, जब त्यो दिन आउँछ, अगमवक्ता भन्नुहुन्छ, कि उनीहरू इस्राएलका पवित्र उहाँविरुद्ध आफ्ना हृदयहरूलाई अन्यत्रैतिर मोड़दैनन्, त्यसपछि उहाँले उनीहरूका पितापुर्खाहरुसँग बाँध्नुभएका करारहरू सम्झनुहुनेछ।\n\n16 हो, त्यसपछि उहाँले समुद्रका टापुहरूलाई सम्झनुहुनेछ; हो र पृथ्वीको चारै दिशाबाट म इस्राएलका घरानाका सबै जनलाई जम्मा गर्नेछु, अगमवक्ता येनोसका वचनहरूअनुसार, परमप्रभु भन्नुहुन्छ।\n\n17 हो, अनि सारा पृथ्वीले परमप्रभुको मुक्ति देख्नेछ, अगमवक्ता भन्नुहुन्छ, प्रत्येक राष्ट्र, कुटुम्ब, भाषा र जन आशीषित हुनेछन्।\n\n18 अनि म नफीले यी कुराहरू मेरा जनका लागि लेखेको छु, ताकि सायद उनीहरूले परमप्रभु तिनका उद्धारकर्तालाई सम्झून् भनेर म उनीहरूलाई मनाउन सकूँ।\n\n19 यसकारण, म सबै इस्राएलका घरानासामु बोल्दछु, यदि यस्तो भयो कि उनीहरूले यी कुराहरू प्राप्त गर्नेछन्।\n\n20 किनकि हेर, मसँग यरुशलेममा रहेकाहरूका लागि मेरा जोर्नीहरूसमेत कमजोर हुने गरी थकित तुल्याउने गरी आत्मामा कामहरू छन्; किनकि उनीहरूका बारेमा प्राचीनकालका अगमवक्ताहरूलाई झैँ मलाई देखाउन परमप्रभु दयालु नभएको भए म पनि नासिने थिएँ।\n\n21 अनि उहाँले निश्चय नै प्राचीनकालका अगमवक्ताहरूलाई उनीहरूका बारेमा सबै कुराहरू देखाउनुभयो; अनि हाम्रा बारेमा पनि उहाँले धेरैलाई देखाउनुभयो; यसकारण, यो आवश्यक छ कि हामीलाई उनीहरूका बारेमा थाहा हुनुपर्दछ किनकि ती काँसका पाताहरूमाथि लेखिएका छन्।\n\n22 अब यस्तो हुन गयो कि म नफीले मेरा बन्धुहरूलाई यी कुराहरू सिकाएँ; अनि यस्तो हुन गयो कि मैले उनीहरूलाई काँसका पाताहरूमाथि कुँदिएका धेरै कुराहरू पढेर सुनाएँ ताकि अन्य भूमिहरूमा प्राचीनकालका जनमाझ परमप्रभुका कामहरूका बारेमा उनीहरूले जानून्।\n\n23 अनि मोशाका पुस्तकहरूमा लेखिएका धेरै कुराहरू मैले उनीहरूसामु पढेँ; तर उनीहरूलाई परमप्रभु तिनका उद्धारकर्तामा विश्वास गर्न पूर्ण रुपले मनाउन सकूँ भनेर अगमवक्ता यशैयाले लेखेको कुरा मैले उनीहरूसामु पढेँ; किनकि यो हाम्रो फाइदा र शिक्षाका लागि होस् भनेर मैले सबै धर्मशास्त्रहरूलाई हामीमा लागू गरेँ।\n\n24 यसकारण यसो भन्दै मैले उनीहरूसामु बोलेँ: तिमीहरू अगमवक्ताका वचनहरू सुन, तिमीहरू जो इस्राएलका घरानाका अवशेष हौ, छुट्टिएका एउटा हाँगा हौ; तिमीहरू अगमवक्ताका वचनहरू सुन, जुन इस्राएलका सबै घरानाको लागि लेखिएको हो र तिनीहरूलाई आफैँमा लागू गर, ताकि तिमीहरूका छुट्टिएका बन्धुहरू लगायत तिमीहरूमा आशा होस्; यस प्रकारले अगमवक्ताले लेख्नुभएको छ।\n\n", "1-ne 20": "[center][font_size=26]अध्याय २०[/font_size][/center]\n\n[i]परमप्रभुले आफ्नो प्रयोजन इस्राएललाई प्रकट गर्नुहुनेछ—कष्टको भट्टीमा इस्राएललाई चुनिएको हो र बबिलोनबाट अघि जानेछन्—यशैया ४८ सँग दाँज्नु होस्। लगभग ई.पू. ५८८–५७०।[/i]\n\n1 ध्यान देऊ र यो सुन, हे याकूबका घराना, जो इस्राएलका नामबाट पुकारिन्छन् र यहूदाको पानीबाट बाहिर, वा बप्तिस्माको पानीबाट बाहिर आउँछन्, जो परमप्रभुको नामबाट शपथ लिन्छन् र इस्राएलका परमेश्वरको उल्लेख गर्छन्, अझै पनि उनीहरू न त सत्यमा न त धर्मिकतामा नै शपथ लिन्छन्।\n\n2 तथापि, उनीहरू स्वयम्‌लाई पवित्र सहरका हौँ भन्छन्, तर उनीहरू स्वयम् इस्राएलका परमेश्वर, जो सैन्यहरूका अधिपति हुनुहुन्छ, उहाँमाथि भरोसा गर्दैनन्; हो, सैन्यहरूका अधिपति उहाँको नाम हो।\n\n3 हेर, अघिल्ला कुराहरू मैले प्रारम्भदेखि नै घोषणा गरेको छु; र ती मेरो मुखबाट निस्केका हुन् र मैले तिनीहरूलाई देखाएँ। मैले अकस्मात् तिनीहरूलाई देखाएँ।\n\n4 अनि मैले यस्तो गरेँ किनभने तिमी हठी छौ र तिम्रो घाँटी फलामे नशा हो, तिम्रो निधार काँसको हो भन्ने मलाई थाहा थियो;\n\n5 अनि मैले प्रारम्भदेखि नै तिमीलाई घोषणा गरेको छु; यस्तो हुन जानु अगाडि मैले ती तिमीलाई देखाएको छु; अनि तिमीले यसो भन्छौ कि भन्ने डरले मैले ती देखाएँ—मेरो मूर्तिले ती गरेका हुन् र मेरो कुँदिएका प्रतिमाले र मेरो ढलान गरिएका प्रतिमाले ती निर्दिष्ट गरेका हुन्।\n\n6 तिमीले यो सब देखेका र सुनेका छौ; र के तिमी तिनीहरूलाई अझै घोषणा गर्दैनौ? अनि यस समयदेखि मैले तिमीलाई नयाँ कुराहरू, लुकेका कुराहरू समेत, देखाएकोछु र तिमीलाई ती थाहा थिएनन्।\n\n7 तिनीहरूको सृष्टि अहिले गरिएको हो र प्रारम्भदेखि होइन, तिमीले—हेर मलाई ती कुराहरू थाहा थियो भन्छौ भनेर तिमीले ती कुराहरु नसुनेको दिनअगाडि मात्रै तिमीसामु तिनको घोषणा गरिएको थियो।\n\n8 हो, अनि तिमीले सुनेनौ; हो, तिमीलाई थाहा थिएन; हो, त्यस समयदेखि तिम्रो कान खुल्ला थिएन; किनकि तिमीले छलकपटपूर्वक व्यवहार गर्छौ र गर्भदेखि नै अपराधी कहलिएका थियौ भन्ने मलाई थाहा थियो।\n\n9 तथापि, मेरो नामको निम्ति म मेरो रिस थाम्छु र मेरो प्रशंसाको लागि म तिमीबाट मलाई रोक्नेछु, ताकि मैले तिमीलाईं ननिकालूँ।\n\n10 किनकि, हेर, मैले तिमीलाई परिष्कृत गरेको छु, कष्टको अगेनामा मैले तिमीलाई रोजेको छु।\n\n11 मेरो आफ्नै निम्ति, हो, मेरो आफ्नै निम्ति म यसो गर्नेछु, किनकि मेरो नाम प्रदूषित भएको म सहने छैनँ र मेरो महिमा म अर्कालाई दिने छैनँ।\n\n12 मलाई सुन, हे याकूब र मैले बोलाएको इस्राएल, किनकि म उही हूँ; म प्रथम हूँ र म अन्तिम पनि हूँ।\n\n13 मेरो हातले पृथ्वीको जग पनि बसालेको छ र मेरो दाहिने हातले आकाश फिँजाएको छ। म उनीहरूलाई बोलाउँछु र उनीहरू एकसाथ खडा हुन्छन्।\n\n14 तिमीहरू सबै, स्वयम भेला होऊ र सुन; तिनीहरूमध्ये कसले तिनीहरूसामु यी कुराहरू घोषणा गरेको छ? परमप्रभुले उसलाई प्रेम गर्नुभएको छ; हो र तिनीहरूबाट घोषणा गर्नुभएको आफ्नो वचन उहाँले पूरा गर्नुहुनेछ; र बेबिलोनमाथि उहाँले आफ्नो मनखुशी गर्नुहुनेछ, अनि कल्दीहरूमाथि उहाँको बाहू आउनेछ।\n\n15 साथै, परमप्रभु भन्नुहुन्छ; म परमप्रभु, हो, मैले बोलेको छु; हो, घोषणा गर्न मैले उनलाई बोलाएको छु, मैले उनलाई ल्याएको छु र उनले आफ्नो बाटो उन्नतिशील बनाउनेछन्।\n\n16 मेरासामु नजिक आऊ; मैले गोप्यमा बोलेको छैन; प्रारम्भदेखि नै, यसको घोषणा भएको समयदेखि नै मैले बोलेको छु; र परमप्रभु परमेश्वर र उहाँको आत्माले मलाई पठाएको छ।\n\n17 अनि परमप्रभु, तिम्रो उद्धारकर्ता, इस्राएलका पवित्र उहाँ यसो भन्नु हुन्छ; मैले उनलाई पठाएको छु, परमप्रभु तिम्रा परमेश्वर, जसले तिमीलाई उन्नति गर्न सिकाउनु हुन्छ, जसले तिमीलाई तिमीले हिँड्नुपर्ने बाटोमा अगुवाइ गर्नु हुन्छ, उहाँले यसो गर्नुभएको छ।\n\n18 हे तिमीले मेरा आज्ञाहरूलाई सुनेको भए—त्यसपछि तिम्रो शान्ति नदी जस्तै र तिम्रो धर्मिकता समुद्रका छालहरू जस्तै हुने थियो।\n\n19 तिम्रा सन्तति पनि बालुवाजस्तै हुने थिए; तिम्रा कोखका सन्तानहरू त्यहाँको गिट्टी जस्तै हुने थिए; उनको नाम मेरो अगाडिबाट अलग्याइने वा विनाश गरिने थिएन।\n\n20 बेबिलोनबाट तिमी अघि बढ, कल्दीहरूबाट तिमी भाग, गाउने आवाजमा तिमी घोषणा गर, यसो भन्दै, पृथ्वीको सिमान्तसम्मै उच्चारण गर; तिमी भन: परमप्रभुले उहाँको सेवक याकूबलाई उद्दार गर्नुभएको छ।\n\n21 अनि उनीहरू तिर्खाएनन्; उहाँले तिनीहरूलाई मरुभूमि हुँदै अगुवाइ गर्नुभयो; तिनीहरूका लागि उहाँले चट्टानबाट पानी बहाउनुभयो; उहाँले चट्टानलाई पनि चिर्नुभयो र पानी बाहिर निस्क्यो।\n\n22 अनि उहाँले यो सब र अझ महान् पनि गर्नु भए तापनि शान्ति छैन, दुष्टसामु परमप्रभु भन्नु हुन्छ।\n\n", "1-ne 21": "[center][font_size=26]अध्याय २१[/font_size][/center]\n\n[i]मसीह गैह्र-यहूदीहरूको प्रकाश हुनुहुनेछ र कैदीहरूलाई स्वन्त्रत गर्नुहुनेछ—शक्तिकासाथ इस्राएलको भेला गरिनेछ—राजाहरू उनीहरूका धाइबुबा हुनेछन्—यशैया ४९ सँग दाँज्नुहोस्। लगभग ई.पू. ५८८–५७०।[/i]\n\n1 अनि पुन:सुन, हे तिमी इस्राएलका घराना, तिमीहरू सब जो मेरा जनको धर्माधिकारीहरूको दुष्टताको कारणले टुक्रिएका छौ र लखेटिएका छौ; हो, तिमीहरू सब जो टुक्रिएका छौ, जो परदेशमा छरिएका छौ, जो मेरा जनका हौ, हे इस्राएलका घराना। हे टापूहरू, मलाई सुन र ध्यान देओ तिमी टाढाका जन; गर्भबाटै परमप्रभुले मलाई बोलाउनुभएको छ; मेरी माताको कोखबाटै उहाँले मेरो नाम उल्लेख गर्नुभएकोछ।\n\n2 अनि उहाँले मेरो मुखलाई धारिलो तरबार जस्तै बनाउनु भएको छ; उहाँको हातको छायाँमा उहाँले मलाई लुकाउनुभएको छ र मलाई चम्किलो तीर बनाउनुभएको छ; उहाँको ठोक्रोमा उहाँले मलाई लुकाउनुभएको छ।\n\n3 अनि मलाई भन्नुभयो: हे इस्राएल, तिमी मेरा सेवक हौ, जसमा म महिमित हुनेछु।\n\n4 तब मैले भनेँ, मैले बित्थामा परिश्रम गरेछु, मैले बेकारमा र बित्थामा आफ्नो शक्ति खर्चेछु; निश्चय नै मेरो फैसला परमप्रभुसँग छ र मेरो कार्य मेरा परमेश्वरसँग छ।\n\n5 अनि अब, परमप्रभु भन्नुहुन्छ—जसले मलाई गर्भदेखि नै याकूबलाई पुन: उहाँकोमा ल्याउन उहाँको सेवक हुन सृष्टि गर्नुभयो—इस्राएल जम्मा गरिएको नभए तापनि परमप्रभुको नजरमा म अझै पनि कीर्तिमान हुनेछु र मेरा परमेश्वर मेरो शक्ति हुनुहुनेछ।\n\n6 अनि उहाँले भन्नुभयो: याकूबका घरानाहरूलाई हुर्काउन र इस्राएलका सुरक्षितहरूलाई प्रतिस्थापित गर्न तिमीले मेरो सेवक बन्नु हल्का कुरा हो। गैह्र-यहूदीहरूको ज्योतिका लागि पनि म तिमीलाई दिनेछु, ताकि पृथ्वीको पल्लो छेउसम्मै तिमी मेरो मुक्ति बन्न सक।\n\n7 परमप्रभु, इस्राएलका उद्धारकर्ता, उहाँका परमपवित्र जसलाई मानिसले अपहेलना गरे, उहाँ जसलाई राष्ट्रहरूले घृणा गरे, शासकहरूका सेवकलाई यसो भन्नुहुन्छ: आस्थावान् परमप्रभुका कारणले राजाहरूले देख्नेछन् र जाग्नेछन्, राजकुमारहरूले पनि आराधना गर्नेछन्।\n\n8 परमप्रभु यसो भन्नुहुन्छ: हे समुद्रका टापुहरू, एउटा स्वीकार्य समयमा मैले तिमीहरूलाई सुनेको छु र मुक्तिको दिनमा मैले तिमीहरूलाई सहयोग गरेको छु; अनि म तिमीलाई सुरक्षित राख्नेछु र जनका करारको रुपमा पृथ्वीको स्थापना गर्न, उजाड सम्पदाहरू रिक्थको रुपमा प्राप्त गर्ने बनाउन तिमीहरूलाई मेरो सेवक दिनेछु;\n\n9 ताकि तिमीहरूले कैदीहरूलाई: अघि बढ; अन्धकारमा बस्नेहरूलाई: स्वयम देखा पर भन्न सक। उनीहरू बाटाहरूमा चर्नेछन्; र तिनका चरनहरू उच्च स्थानहरूमा हुनेछन्।\n\n10 तिनीहरू न भोकाउनेछन् न तिर्खाउनेछन्, उनीहरूलाई न त तापले न त सूर्यले नै प्रहार गर्नेछ; किनकि उनीहरूमाथि कृपा हुनेले उनीहरूको अगुवाइ गर्नुहुनेछ, पानीको मुहानहरू छेवैबाट समेत उहाँले तिनीहरूलाई डोऱ्याउनुहुनेछ।\n\n11 अनि मेरा सारा पर्वतहरूलाई म बाटो बनाउनेछु र मेरा राजमार्गहरू उन्नत पारिनेछन्।\n\n12 अनि त्यसपछि, हे इस्राएलको घराना, यी टाढा टाढाबाट आउनेछन्; र लौ, यी उत्तरबाट र पश्चिमबाट; र यी सिनिमको भूमिबाट आउनेछन्।\n\n13 हे स्वर्गहरू, गाऊ; र हे पृथ्वी, खुशी होऊ; किनकि पूर्वमा रहनेहरूका पाउहरू स्थापित हुनेछन्; हे हिमालहरू, गायनमा प्रस्फुटित होऊ; किनकि उनीहरूलाई अरु बढी प्रहार गरिनेछैन; किनकि परमप्रभुले आफ्ना जनलाई सान्त्वना दिनुभएको छ र कष्टमा परेका उहाँकाहरूमाथि कृपा राख्नु हुनेछ।\n\n14 तर, हेर, सियोनले भनेकोछ: परमप्रभुले मलाई त्याग्नुभएको छ र मेरा परमप्रभुले मलाई बिर्सनुभएको छ—तर उहाँले देखाउनु हुनेछ कि उहाँले त्यसो गर्नुभएको छैन।\n\n15 किनकि के एउटी आइमाईले आफ्नो गर्भको छोरामाथि सहानुभूति नहुने गरी आफ्नो दुधे बालकलाई बिर्सन सक्छिन्? हो, उनीहरूले बिर्सन सक्छन्, हे इस्राएलका घराना, तर पनि मैले तिमीहरूलाई बिर्सनेछैन।\n\n16 हेर, मेरा हातका हत्केलाहरूमाथि मैले तिमीलाई कुँदेको छु; तिम्रा पर्खालहरू अविच्छिन्न रुपमा मेरा अगाडि छन्।\n\n17 तिम्रा छोराछोरीहरूले तिम्रा विनाशकहरूविरुद्ध हतार गर्नेछन्; र तिम्रो विनाश गर्नेहरू तिम्रा अघि अघि जानेछन्।\n\n18 वरिपरि आफ्ना नजर उठाऊ र हेर; यी सब एक साथ स्वयम् जम्मा हुन्छन् र उनीहरू तिमीकहाँ आउनेछन्। अनि जसरी म जीवित छु, परमप्रभु भन्नुहुन्छ, तिमीले आफूलाई निश्चय नै गहनाले झैँ यी सबले विभूषित गर्नेछौ र बेहुलीझैँ तिनीहरूलाई बेर्नेछौ।\n\n19 किनकि तिम्रा बेकार र तिम्रा बन्जर स्थानहरू र तिम्रो विनाशको भूमि, बासिन्दाहरूका कारणले अब अति नै साँघुरो समेत हुनेछ; र तिमीलाई निल्नेहरू टाढा हुनेछन्।\n\n20 पहिलोलाई गुमाइसकेपछि तिमीले जन्माउने छोराछोरीहरूले पुन: तिम्रा कानहरूमा भन्नेछन्: यो स्थान मलाई अति साँघुरो छ; मलाई बस्न सक्ने स्थान देऊ।\n\n21 त्यसपछि तिमीले आफ्नो हृदयमा भन्नेछौ: मैले छोराछोरी गुमाएँ र उजाड छु, कैदी छु र यत्र-तत्र सर्दैछु भन्ने देखेर कसले मलाई यी जन्माइदिएको हो? अनि यिनलाई कसले हुर्काएको हो? हेर, म एक्लो छोडिएको थिएँ; यी कहाँ गएका थिए?\n\n22 परमप्रभु परमेश्वर यसो भन्नु हुन्छ: हेर, म मेरो हात गैह्र-यहूदीहरूतिर उठाउँछु, जनमा मेरो झन्डा खडा गर्दछु; अनि तिनीहरूले तिम्रा छोराहरूलाई आफ्ना पाखुराहरूमा लिनेछन् र तिम्रा छोरीहरू तिनका काँधहरूमाथि बोकिनेछन्।\n\n23 अनि राजाहरू तिम्रा धाईबुवाहरू र तिनका रानीहरू तिम्रा धाइआमाहरू हुनेछन्; उनीहरूले पृथ्वीतिर अनुहार पारेर तिमीलाई प्रणाम गर्नेछन् र तिम्रो पैतालाको धूलो चाट्नेछन्; अनि तिमीले थाहा पाउने छौ कि म परमप्रभु हुँ; किनकि मलाई पर्खेर बस्नेहरू लज्जित हुनेछैनन्।\n\n24 किनकि के शक्तिशालीहरूबाट शिकार हरिने छ, वा के कानुनसम्मत कैदीहरू मुक्त गरिने छन्?\n\n25 तर परमप्रभु यसो भन्नुहुन्छ, शक्तिशालीहरूका कैदीहरूसमेत हरण गरिनेछ र भयानकहरूका शिकार मुक्त गरिनेछ; किनकि तिमीसँग मुकाबिला गर्नेसँग म मुकाबिला गर्नेछु र म तिम्रा छोराछोरीहरूलाई बचाउनेछु।\n\n26 अनि तिमीमाथि शोषण गर्नेहरूलाई म उनीहरूको आफ्नै मासु खुवाउने छु; मीठो मदिराले झैँ उनीहरू आफ्नै रगतले मात्नेछन्; अनि सारा जीवहरूले जान्नेछन् कि म, परमप्रभु, तिम्रा मुक्तिदाता र उद्धारकर्ता, याकूबको एक मात्र शक्तिशाली हुँ।\n\n", "1-ne 22": "[center][font_size=26]अध्याय २२[/font_size][/center]\n\n[i]इस्राएललाई पृथ्वीको सम्पूर्ण सतहभरी तितरबितर गरिनेछ-गैह्र-यहूदीहरूले सुसमाचारद्वारा अन्तिम दिनमा इस्राएलको पालनपोषण गर्नेछन्—इस्राएललाई भेला गराइनेछ र बचाइनेछ र दुष्टलाई रूखको ठुटोजस्तै बालिनेछ—सैतानको अधिराज्यको विनाश गरिनेछ र सैतानलाई बाधिँनेछ। लगभग ई.पू. ५८८–५७०।[/i]\n\n1 अनि यस्तो हुनगयो कि म नफीले काँसका पाताहरूमाथि कुँदिएका यी कुराहरू पढिसकेपछि मेरा बन्धुहरू मेरासामु आए र मलाई भने: तैँले पढेका यी कुराहरूका अर्थ के हो? हेर, के तिनलाई शरीरको अनुसार नभई आत्माको अनुसार हुन आउने आत्मिक कुराहरूका आधारमा बुझिनु पर्ने हो?\n\n2 अनि म नफीले उनीहरूलाई भनेँ: हेर आत्माको स्वरद्वारा ती अगमवक्तासामु प्रकट गरिएका थिए; किनकि आत्माद्वारा मांशशरीरअनुसार मानिसका छोराछोरीहरूमाथि आइपर्ने सबै कुराहरू अगमवक्ताहरूलाई अवगत गराइन्छ।\n\n3 यसकारण, मैले पढेका कुराहरू सांसारिक र आत्मिक दुबै कुराहरूसँग सम्बन्धित कुराहरू हुन्; किनकि यस्तो देखिन्छ कि इस्राएलका घराना ढिलो वा चाँडो पृथ्वीको सारा सतहभरि र सबै राष्ट्रहरूमाझ छरिनेछन्।\n\n4 अनि हेर, यरुशलेममा रहनेहरू बारेको ज्ञानबाट उहिल्यै हराउनेहरू धेरै छन्। हो, सबै कूलहरूका बढी भाग अगुवाइ गरेर लगिसकिए; र तिनीहरू समुद्रका टापुहरूमाथि यत्र-तत्र छरिएका छन्; अनि उनीहरू कहाँ छन् हामीहरू कसैलाई थाहा छैन, केवल हामीलाई थाहा छ कि उनीहरू अगुवाइ गरेर लगिसकिए।\n\n5 अनि उनीहरूलाई अगुवाइ गरेर लगिसकिएको हुनाले तिनीहरूका बारेमा र इस्राएलका पवित्र उहाँका कारणले यसपछि तितरबितर पारिने र खल्बल्याइने ती सबैका बारेमा पनि यी कुराहरू अगमवाणी गरिएका छन्; किनकि उहाँको विरुद्धमा उनीहरूले आफ्ना हृदयहरू कठोर पार्नेछन्; यसकारण, उनीहरू सबै राष्ट्रहरूमाझ छरिनेछन् र सबै मानिसहरूद्वारा घृणित हुनेछन्।\n\n6 तथापि, गैह्र-यहूदीहरूद्वारा पालनपोषण गरिएपछि र परमप्रभुले आफ्नो हात गैह्र-यहूदीहरूमाथि उठाउनु भएर उनीहरूलाई एउटा निशानाको लागि खडा गरिसक्नु भएपछि र उनीहरूका छोराछोरीहरू तिनका पाखुराहरूमा बोकिएपछि र उनीहरूका छोरीहरूलाई तिनका काँधहरूमाथि बोकिएपछि, हेर यी कुराहरू जसका बारेमा बोलिएका छन् सांसारिक हुन्; किनकि हाम्रा पितापुर्खाहरुसँगको परमप्रभुका करारहरू यस्तै छन्; अनि आउने दिनहरूमा हामीलाई र इस्राएलका घरानाका हाम्रा सारा बन्धुहरूलाई पनि यसको अर्थ रहन्छ।\n\n7 अनि यसको अर्थ हुन्छ कि सकल इस्राएलका घराना छरपष्ट भएपछि र खल्बल्याइएपछि समय आउँछ कि परमप्रभुले गैह्र-यहूदीहरूमाझ, हो, यो भू-सतहमाथि समेत एउटा शक्तिशाली राष्ट्र खडा गर्नुहुनेछ; र तिनीहरूद्वारा हाम्रा सन्तति तितरबितर पारिनेछन्।\n\n8 अनि हाम्रा सन्ततिलाई तितर-बितर पारिएपछि परमप्रभु परमेश्वरले गैह्र-यहूदीहरूमाझ एउटा विस्मयकारी कार्य गर्न थाल्नुहुनेछ, जुन हाम्रा सन्ततिका लागि ठूलो मूल्यको हुनेछ; यसकारण, यसलाई गैह्र-यहूदीहरूद्वारा उनीहरूको पालन-पोषण गरिएको र उनीहरूका बाहूहरूमा र उनीहरूका काँधहरूमाथि बोकिएकोसँग दाँजिन्छ।\n\n9 अनि गैह्र-यहूदीहरूसामु; र गैह्र-यहूदीहरूसामु मात्र होइन तर अब्राहामसामु तिम्रा सन्ततिमा पृथ्वीका सबै कुटुम्बहरू आशीषित हुनेछन् भन्दै स्वर्गका पिताको करार ज्ञात गराउने गरी सबै इस्राएलका घरानासामु यो मूल्यको हुनेछ।\n\n10 अनि म चाहन्छु, मेरा बन्धुहरू, कि तिमीहरूले थाहा पाउनुपर्दछ कि राष्ट्रहरूको नजरमा उहाँले आफ्नो बाहु प्रदर्शन नगरेसम्म पृथ्वीका सबै कुटुम्बहरू आशीषित हुन सक्दैनन्।\n\n11 यसकारण, इस्राएलका घरानाकाहरूकासामु उहाँका करारहरू र उहाँको सुसमाचार ल्याउन परमप्रभु परमेश्वरले सारा राष्ट्रहरूको नजरमा आफ्नो बाहु प्रदर्शन गर्न थाल्नुहुनेछ।\n\n12 यसकारण, उहाँले पुन: उनीहरूलाई बन्धनबाट बाहिर ल्याउनुहुनेछ र उनीहरूको रिक्थको भूमिहरूमा उनीहरूलाई एक साथ जम्मा गरिने छ; अनि उनीहरूलाई अस्पष्टताबाट बाहिर र अन्धकारबाट बाहिर ल्याइनेछ; अनि उनीहरूले थाहा पाउने छन् कि परमप्रभु उनीहरूका मुक्तिदाता र उनीहरूका उद्धारकर्ता, इस्राएलका शक्तिशाली एक हुनहुन्छ।\n\n13 अनि त्यो ठूलो र घृणित चर्च, जुन सारा पृथ्वीको वेश्या हो, त्यसको रगत उनीहरूको आफ्नै टाउकामाथि खनिनेछ; किनकि उनीहरू आफ्नैमाझमा युद्ध गर्नेछन् र उनीहरूका आफ्नै हातको तरबार उनीहरूका आफ्नै शिरमाथि खस्नेछ र उनीहरू आफ्नै रगतले मात्तिनेछन्।\n\n14 अनि तिम्रो विरुद्धमा युद्ध गर्ने हरेक राष्ट्र, हे इस्राएलको घराना, एक-अर्काविरुद्ध खनिनेछन् र परमप्रभुका जनलाई पासो थाप्न उनीहरूले खनेका खाडलमा आफै खस्ने छन्। अनि सियोनविरुद्धको त्यो सबै झगडा नाश हुनेछ र त्यो महान् वेश्या, जसले परमप्रभुका सही मार्गहरूलाई भ्रष्ट गरेकी छ, हो, त्यो विशाल र घृणित चर्च, धूलोमा ढल्नेछ र यसको पतन ठूलो हुनेछ।\n\n15 किनकि हेर, अगमवक्ता भन्नुहुन्छ, समय द्रूतगतिले आउँछ कि मानिसका छोराछोरीहरूका हृदयहरूमाथि सैतानको कुनै शक्ति हुनेछैन; किनकि त्यो दिन चाँडै आउँछ कि सबै घमण्डीहरू र दुष्ट्याइँ गर्नेहरू छ्वाली जस्तो हुनेछन्; र दिन आउनेछ कि उनीहरूलाई जलाइनेछ।\n\n16 किनकि समय चाँडै आउँछ कि परमेश्वरको क्रोधको पराकाष्ठ मानिसका सबै छोराछोरीहरूमाथि खन्याइने छ; किनकि दुष्टले धर्मात्माको विनाश गरेको उहाँले सहनुहुनेछैन।\n\n17 यसकारण, उहाँको क्रोधको पूर्णता र उहाँले रक्षा गर्नु भएका धर्मात्माहरू आउनु पर्ने भए तापनि, आगोद्वारा उनीहरूका शत्रुहरूको विनाश हुने गरी उहाँले आफ्नो शक्तिद्वारा धर्मात्माको रक्षा गर्नुहुनेछ। यसकारण, धर्मात्माहरूले डराउनु पर्दैन; किनकि अगमवक्ता यसो भन्नुहुन्छ, आगोबाटजस्तै गरी भएपनि उनीहरू बचाइनेछन्।\n\n18 हेर, मेरा बन्धुहरू, म तिमीहरूलाई भन्दछु कि यी कुराहरू छिट्टै आउनेछन्; हो, रगत र आगो र धुवाँको तुवाँलो समेत आउनेछन्; र यो यस पृथ्वीको सतहमाथि हुनेछ; र यस्तो भयो कि इस्राएलको पवित्र उहाँको विरुद्ध उनीहरूले आफ्ना हृदयहरू कठोर तुल्याए भने मांशशरीरअनुसार यो मानिससामु आउनेछ।\n\n19 किनकि हेर, धर्मात्माहरू नासिने छैनन्; किनकि समय निश्चय नै आउनेछ कि सियोनको विरुद्ध लडाईं गर्नेहरू सबैलाई हटाइनेछ।\n\n20 अनि परमप्रभुले आफ्ना जनका लागि निश्चय नै बाटो तयार गर्नुहुनेछ, मोशाका वचनहरू पूरा हुने गरी, जुन उहाँले यसो भन्दै बोल्नुभयो: परमप्रभु तिम्रा परमेश्वरले तिम्रोसामु म जस्तै एउटा अगमवक्ता खडा गर्नुहुनेछ; उनले तिमीलाई भन्ने सबै कुराहरू तिमीले सुन्नेछौ। अनि यस्तो हुन जानेछ कि ती अगमवक्तालाई नसुन्ने सबैलाई जनमाझबाट अलग्याइनेछ।\n\n21 अनि अब म नफी तिमीहरूसामु घोषणा गर्दछु कि मोशाले कुरा गरेको यो अगमवक्ता इस्राएलको पवित्र उहाँ हुनुहुन्थ्यो; यसकारण, उहाँले धार्मिकतामा न्यायको अभ्यास गर्नुहुनेछ।\n\n22 अनि धर्मात्माहरूले डराउनु पर्दैन, किनकि तिनीहरू ती हुन् जसलाई हराइने छैन। तर यो सैतानको अधिराज्य हो, जुन मानिसका छोराछोरीहरूमाझ निर्माण गरिने छ, जुन राज्य शरीरमा रहनेहरूमाझ स्थापना गरिन्छ—\n\n23 किनकि समय शीघ्र आउनेछ कि सबै चर्चहरू जुन फाइदा लिन निर्माण गरिएका छन् र ती सब जो शरीरमाथि शक्ति जमाउन निर्माण गरिएकाछन् र ती जो संसारको नजरमा लोकप्रिय हुन निर्माण गरिएका छन् र ती जो शरीरको बासना र संसारका कुराहरू र सबै प्रकारका दुष्टता गर्न खोज्छन्; हो, निष्कर्षमा, सैतानको अधिराज्यमा आवद्ध हुनेहरू ती हुन् जसले डराउनु र काम्नु र डगमगाउनु पर्दछ; तिनीहरू ती हुन् जसलाई धूलोमा मिलाइनेछ; तिनीहरू ती हुन् जो ठुटो झैँ डढ्नेछन्; र यो अगमवक्ताको वचनहरूअनुसार हो।\n\n24 अनि समय द्रूतगतिले आउँछ कि धर्मात्माहरूलाई गोठका बाच्छाहरू जस्तै अगुवाइ गरिनेछ र इस्राएलको पवित्र उहाँले आधिपत्य र पराक्रम र शक्ति र ठूलो महिमामा शासन गर्नुहुनेछ।\n\n25 अनि पृथ्वीको चारै दिशाबाट उहाँले आफ्ना छोराछोरीहरू भेला गर्नुहुनेछ; अनि उहाँले आफ्ना भेडाहरू गन्नुहुनेछ; र उनीहरू उहाँलाई चिन्नेछन्; अनि त्यहाँ एउटा बथान र एउटा गोठालो हुनेछ; र उहाँले आफ्नो भेडाहरूलाई खुवाउनुहुनेछ र उहाँमा उनीहरूले आफ्नो चरन भेट्टाउनेछन्।\n\n26 अनि उहाँका जनको धार्मिकताका कारणले सैतानको शक्ति छैन; यसकारण, धेरै वर्षको अन्तरालसम्म उसलाई फुकुवा गर्न सकिँदैन; किनकि जनका हृदयहरूमाथि उसको कुनै शक्ति छैन, किनकि उनीहरू धार्मिकतामा बस्दछन् र इस्राएलको पवित्र उहाँले राज्य गर्नुहुन्छ।\n\n27 अनि अब हेर, म नफी तिमीहरूसामु भन्दछु कि यी सबै कुराहरू मांशशरीरअनुसार आउनेछन्।\n\n28 तर, हेर, सबै राष्ट्रहरू, कुटुम्बहरू, भाषाहरू र जनले यस्तो भयो कि उनीहरूले पश्चाताप गरे भने इस्राएलको पवित्र उहाँमा सुरक्षित तरिकाले बस्छन्।\n\n29 अनि अब म नफी अन्त्य गर्दछु; किनकि अझ पनि यी कुराहरूको बारेमा अगाडि बोल्न म साहास गर्दिनँ।\n\n30 यसकारण, मेरा बन्धुहरू, म चाहन्छु कि काँसका पाताहरूमाथि लेखिएका कुराहरू सत्य छन् भनी तिमीहरू विचार गर; अनि तिनीहरूले गवाही दिन्छन् कि मानिस परमेश्वरको आज्ञाहरूप्रति आज्ञाकारी हुनुपर्छ।\n\n31 यसकारण, गवाही दिने र तिनलाई सिकाउने पनि म र मेरा पिता मात्रै हौँ भन्ने तिमीहरूले ठान्नुहुँदैन। यसकारण, यदि तिमीहरू आज्ञाहरू प्रति आज्ञाकारी भयौ भने र अन्त्यसम्मै सह्यौ भने अन्तिम दिनमा तिमीहरूलाई बचाइनेछ। अनि यो यस्तै हो। आमिन।\n\n", "2-ne 1": "[center][font_size=26]नफीको दोस्रो पुस्तक[/font_size][/center]\n\nलहीको मृत्युको एक विवरण। नफीका दाजुहरूले उनका विरुद्धमा विद्रोह गर्छन्। परमप्रभुले नफीलाई उजाड स्थानतर्फ प्रस्थान गर्न सचेत गर्नुहुन्छ। उनको उजाड स्थानको यात्रा र आदि-इत्यादि।\n\n[center][font_size=26]अध्याय १[/font_size][/center]\n\n[i]लहीले स्वतन्त्रताको भूमिका बारेमा अगमवाणी गर्छन्—यदि तिनीहरूले इस्राएलका पवित्र उहाँलाई अस्वीकार गरेमा उनका सन्तति यत्रतत्र छरिनेछ्न् र दण्डित हुनेछन्—उनले आफ्ना छोराहरूलाई धार्मिकताको कवच लगाउन सजग गराउँछन्। लगभग ई.पू. ५८८–५७०।[/i]\n\n1 अनि अब यस्तो हुन गयो कि म नफीले मेरा दाजुहरूलाई सिकाउन अन्त्य गरेपछि, मेरा पिता लहीले पनि उनीहरूसमक्ष धेरै कुराहरू बोल्नुभयो र उनीहरूलाई सुनाउनुभयो कसरी परमप्रभुले उनीहरूलाई यरुशलेमको भूमिबाट बाहिर ल्याउनमा कस्ता महान् कुराहरू गर्नुभएको थियो।\n\n2 अनि उहाँले तिनीहरूसामु तिनीहरूको पानीमाथिको विद्रोह र उनीहरूका ज्यान जोगाउनमा परमेश्वरका कृपाहरू जसले गर्दा उनीहरू समुद्रमा निलिएनन् तिनीहरूका बारेमा बोल्नुभयो।\n\n3 अनि उहाँले प्रतिज्ञाको भूमिका बारेमा पनि तिनीहरूसँग बोल्नुभयो, जुन तिनीहरूले प्राप्त गरेका थिए—हामीले यरुशलेमको भूमिबाट भाग्नु पर्छ भनेर हामीलाई सचेत गराउनमा परमप्रभु कति दयालु हुनुभएको थियो।\n\n4 किनकि, हेर, उहाँ भन्नुहुन्छ, मैले एउटा दर्शन देखेकोछु, जसमा मलाई थाहा छ कि यरुशलेमको विनाश भयो; र यदि हामी यरुशलेममा नै रहेको भए हाम्रो पनि विनाश हुनेथियो।\n\n5 तर, उहाँ भन्नुहुन्छ, हाम्रा कष्टहरू हुँदाहुँदै पनि हामीले प्रतिज्ञाको भूमि पाएका छौँ, त्यस्तो भूमि जुन अन्य सबै भूमिहरूभन्दा उत्तम छ; त्यस्तो भूमि जुन परमप्रभु परमेश्वरले मसँग करार गर्नुभएको थियो जुन मेरा सन्ततिका लागि रिक्थको भूमि हुनेछ। हो, परमप्रभुले यो भूमि म र मेरा सन्तानहरूका लागि सदासर्वदाका लागि करार गर्नुभएको थियो र ती सबैका लागि पनि जसलाई परमप्रभुका हातद्वारा अरु देशहरूबाट अगुवाइ गरेर ल्याइनेछ।\n\n6 यसकारण, म लही आफूमा भएको आत्माको कार्यअनुसार अगमवाणी गर्दछु कि परमप्रभुका हातबाट ल्याइएकाहरु बाहेक यस भूमिमा अरु कोही आउने छैनन्।\n\n7 यसकारण, यो भूमि तिनका लागि पवित्रीकृत गरिएको छ जसलाई उहाँले ल्याउनुहुनेछ। अनि यदि यसो भयो कि तिनीहरूले उहाँलाई ती आज्ञाहरू बमोजिम सेवा गर्नेछन् जुन उहाँले दिनुभएको छ, यो तिनीहरूका लागि स्वतन्त्रताको भूमि हुनेछ; त्यसकारण तिनीहरूलाई कहिल्यै पनि बन्धन्‌मा ल्याइनेछैन; यदि यसो हो भने त्यो दुष्टताका कारण हो; किनकि यदि दुष्टता अधिक भएमा उनीहरूका निम्ति त्यो भूमि श्रापित हुनेछ, तर धर्मीहरूका लागि यो सदासर्वदाका लागि आशीष हुनेछ।\n\n8 अनि हेर, यो बिद्दता हो कि यो भूमिलाई अझै अन्य राष्ट्रहरूबाट गोप्य राखिनु पर्छ; किनकि, हेर, धेरै राष्ट्रहरूले यो भूमि खचाखच हुनेछ, कि रिक्थका लागि त्यहाँ कुनै ठाउँ हुनेछैन।\n\n9 यसकारण, म लहीले एउटा वाचा प्राप्त गरेको छु, कि यरुशलेमको भूमिबाट परमप्रभुले ल्याउनुभएकाहरूले उहाँका आज्ञाहरू पालना गरेमा, उनीहरूले यस भूमिको सतहमा उन्नति गर्नेछन्; र तिनीहरूलाई अन्य राष्ट्रहरूबाट गोप्य राखिनेछ, कि तिनीहरूले आफ्ना लागि यो भूमि स्वामित्वमा लिनेछन्। अनि यसो भयो कि यदि तिनीहरूले उहाँका आज्ञाहरू पालना गरेमा उनीहरूलाई यस भूमिको सतहमा अशीषित गरिनेछ र तिनीहरूलाई सताउने अथवा तिनीहरूको रिक्थका भूमि हडप्ने कोही पनि हुनेछैन; र तिनीहरू सदासर्वदाका लागि सुरक्षाका साथ बसोबास गर्नेछन्।\n\n10 तर हेर, जब समय आउँछ कि तिनीहरूले परमप्रभुका हातबाट यस्ता महान् आशीषहरू पाइसकेपछि तिनीहरू विश्वासमा क्षीण हुनेछ्न्—पृथ्वीको सृष्टिको र सबै मानवको ज्ञान पाएर, संसारको सृष्टिदेखि परमप्रभुको महान् र अद्भूत कार्यहरू थाहा पाएर; आस्थाद्वारा सबै कुराहरू गर्ने शक्ति पाएर; प्रारम्भदेखिनै सबै आज्ञाहरू पाएर र प्रतिज्ञाको यो अमूल्य भूमिमा उहाँको अनन्त कृपाद्वारा ल्याईएर—हेर, म भन्छु, कि यदि त्यो दिन आयो भने जुन दिन तिनीहरूले इस्राएलका पवित्र उहाँ, सत्य मसीह, तिनीहरूका उद्दारकर्ता र तिनीहरूका परमेश्वरलाई अस्वीकार गर्नेछन्, हेर, उहाँको न्याय तिनीहरूमा रहनेछ जुन उपयुक्त छ।\n\n11 हो, उहाँले तिनीहरूसमक्ष अन्य राष्ट्रहरू ल्याउनुहुनेछ र उहाँले तिनीहरूलाई शक्ति दिनुहुनेछ र उहाँले तिनीहरूबाट तिनका अधीनमा रहेका भूमिहरू हरण गर्नुहुनेछ र उहाँले तिनीहरूलाई तितरबितर हुन र दण्डित हुन लगाउनुहुनेछ।\n\n12 हो, जब एक पुस्ताबाट अर्को पुस्तामा अघि बढ्दछ त्यहाँ रक्तपात र भीषण दैवी प्रकोप हुनेछ, यसकारण, मेरा छोराहरू हो, म प्रोत्साहित गर्दछु कि तिमीहरूले सम्झने छौ, हो, म प्रोत्साहित गर्दछु कि मेरा वचनहरू सुन्नेछौ।\n\n13 ओहो तिमी जाग; गहिरो निन्द्राबाट जाग, हो, नरकको निन्द्राबाट समेत र तिमीलाई बाँध्ने भयावह सिक्रीहरू झट्काउ, जुन मानिसका छोराछोरीहरूलाई बाँध्ने सिक्रीहरू हुन्, कि तिनीहरूलाई दु:ख र शोकको अनन्त खाडीमा बन्दी बनाएर लगिन्छ।\n\n14 ब्यूँझ! र धुलोबाट उठ र काँपिरहेका बाबुआमाका वचनहरू सुन, जसका अङ्गप्रत्यङ्गहरू तिमीले चाँडैनै त्यो चिसो र सुनसान चिहानमा छोड्नु पर्नेछ, जहाँ बाट कुनै यात्री फर्कन सक्ने छैन; अरु केहि दिनहरू अनि म पृथ्वीका सबैले जानुपर्ने बाटोबाट जान्छु।\n\n15 तर हेर, परमप्रभुले मेरो जीवात्मालाई नरकबाट उद्धार गर्नु भएको छ; मैले उहाँको महिमा देखेको छु र मलाई अनन्ततासम्म उहाँका प्रेमका पाखुरामा घेरा हालिएको छ।\n\n16 अनि म चाहन्छु कि तिमीले परमप्रभुको विधान र न्याय बारे अवलोकन गर्न सम्झनु पर्दछ; हेर, प्रारम्भदेखिनै यो मेरो जीवात्माको चिन्ता भएको छ।\n\n17 मेरो हृदय समय समयमा दु:खले भारि बन्न पुगेको छ, किनकि मलाई डर लागेको छ, कथंकदाचित् तिमीहरूका हृदयको कठोरताका कारण परमप्रभु तिम्रा परमेश्वर तिमीहरूमाथि उहाँको रिसले भरिपूर्ण भएर बाहिर आउनुपर्दछ कि तिमीहरूलाई अलग्याइनेछ र सदासर्वदाका लागि विनाश गरिनेछ;\n\n18 वा, धेरै पुस्ताहरूको अन्तरालसम्म तिमीहरूमाथि एउटा श्राप आउनेछ; र तिमीहरूलाई तरबार र अनिकालद्वारा भेट गरिनेछ र घृणा गरिनेछ र सैतानको इच्छा र बन्धनअनुसार डोर्याइनेछ।\n\n19 हे मेरा छोराहरू हो, कि यी कुराहरू तिमीहरूमाथि आइनपरून्, तर कि तिमीहरू परमप्रभुका रोजिएका र प्रिय मानिसहरू हुन सक। तर हेर, उहाँको इच्छा पूरा हुनेछ; किनकि उहाँका मार्गहरू सदासर्वदाका लागि धार्मिक छन्।\n\n20 अनि उहाँले भन्नुभएकोछ कि: जहाँसम्म तिमीहरूले मेरा आज्ञाहरूको पालना गर्नेछौ तिमीहरू यस भूमिमा उन्नति गर्नेछौ; र जहाँसम्म तिमीहरूले मेरा आज्ञाहरूको पालना गर्नेछैनौ तिमीहरूलाई मेरो उपस्थितिबाट अलग्याइनेछ।\n\n21 अनि अब मेरो जीवात्माले तिमीहरूमा आनन्द पाओस् र तिमीहरूका कारणले मेरो जीवात्मा यस संसारबाट खुशीका साथ जाओस्, कि मलाई वेदना र दु:खले चिहानमा नलगोस्, धुलोबाट उठ, मेरा छोराहरू हो र मानिसहरू बन र एक मन र एक हृदय भएर, सबै कुराहरूमा एक भएर दृढ सङ्कल्पित होऊ, ताकि तिमीहरू कहिल्यै बन्धनमा तल आउँनेछैनौ।\n\n22 कि तिमीहरूलाई एक कष्टदायक श्रापले श्रापित गरिनेछैन; र तिमीहरूले आफूमाथि एक न्यायी परमेश्वरको खेद ल्याउनेछैनौ, विनाशसम्म, हो, आत्मा र शरीर दुबैको अनन्त विनाश।\n\n23 उठ, मेरा छोराहरू हो; धार्मिकताको कवच लगाओ। तिमीलाई बाँधिएको सिक्री झट्काओ र अस्पष्टताबाट बाहिर आओ र धुलोबाट उठ।\n\n24 तिमीहरू आफ्ना भाइहरूविरुद्ध विद्रोह नगर, जसका सोचाइहरू महिमामयी रहेका छन् र जसले हामीले यरुशलेम छोडेको समयदेखि नै ती आज्ञाहरू पालना गरेको छ; र जो हामीलाई प्रतिज्ञाको भूमितिर अगाडि ल्याउन परमेश्वरका हातको औजार बनेको छ; किनकि उसको कारण यसो नभएको भए, त्यस उजाड स्थानमा भोकले हाम्रो विनाश हुनेथियो; तथापि, तिमीले उसको ज्यान लिन खोज्दैछौ; हो र तिमीहरूका कारण उसले धेरै दु:ख सहेको छ।\n\n25 अनि म तिमीहरूका कारण अत्यन्तै डराउँछु र काँप्छु, कहीँ फेरि उसले पीडित हुन नपरोस्; किनकि हेर, तिमीहरूले उसलाई दोष लगाएका छौ कि उसले तिमीहरूमाथि शक्ति र अधिकार जमाउन खोजेको छ; तर मलाई थाहा छ कि उसले तिमीहरूमाथि शक्ति र अधिकार जमाउन खोजेको छैन, तर उसले परमेश्वरको महिमा र तिमीहरूको आफ्नो अनन्त कल्याण खोजेको छ।\n\n26 अनि तिमीहरूले गनगनाएका छौ किनभने ऊ तिमीहरूसँग स्पष्ट भएको थियो। तिमीहरू भन्दछौ कि उसले कठोरता प्रयोग गरेको छ; तिमीहरू भन्दछौ कि ऊ तिमीहरूसँग रिसाएको छ; तर हेर, उसको कठोरता परमेश्वरका वचनको शक्तिको कठोरता हो, जुन उसमा थियो; र जुन तिमीले रिस भन्दछौ त्यो नै सत्य थियो, जुन परमेश्वरमा भएअनुसार हो, जुन उसले नियन्त्रण गर्न सकेन, तिमीहरूका दुष्टताहरूका बारेमा साहसका साथ प्रकट गऱ्यो।\n\n27 अनि यो आवश्यक छ कि परमेश्वरको शक्ति उससंग हुनुपर्दछ, तिमीहरू आज्ञाकारी हुनुपर्दछ भनेर आज्ञा दिनमा समेत। तर हेर, यो ऊ थिएन, बरु यो त परमप्रभुको आत्मा थियो जुन उसमा थियो, जसले बोल्नलाई उसको मुख खोलिदियो कि उसले यो बन्द गर्नै सकेन।\n\n28 अनि अब मेरो छोरा, लमान, अनि लमुएल र सामपनि र मेरा छोराहरू पनि जो इश्माएलका छोराहरू हुन्, हेर, यदि तिमीहरूले नफीका वचन सुन्यौ भने तिमीहरूको विनाश हुनेछैन। र यदि तिमीहरूले उसलाई सुन्यौ भने म तिमीहरूलाई एउटा आशीष दिनेछु, हो, मेरो पहिलो आशीष समेत।\n\n29 तर यदि तिमीहरूले उसलाई सुनेनौ भने म मेरो पहिलो आशीष फिर्ता लिनेछु, हो, मेरो आशीष समेत र यो उसमाथि थपिने छ।\n\n30 अनि अब, जोरम, म तिमीसामु बोल्दछु: हेर, तिमी लाबानको नोकर हौ; तैपनि, तिमीलाई यरुशलेमको भूमिबाट बाहिर ल्याइएको छ र मलाई थाहा छ कि तिमी मेरो छोरा नफीको साँचो मित्र हौ, सदासर्वदाका लागि।\n\n31 यसकारण, किनकि तिमी इमान्दार रहेकाले तिम्रा सन्तति उसका सन्ततिसँगै आशीषित हुनेछन् कि उनीहरू यस भूमिको सतहमा सम्पन्नतामा लामो समयसम्म बास गर्नेछन्; र केहीले पनि उनीहरूलाई सदासर्वदाका लागि उनीहरूको सम्पन्नतामा हानि अथवा बिचल्ली पार्नेछैन केवल यो उनीहरूको दुष्टताका कारणले मात्र हुनेछ।\n\n32 यसकारण, यदि तिमीले परमप्रभुको आज्ञाहरू पालना गऱ्यौ भने परमप्रभुले मेरा छोराका सन्ततिसँगै तिम्रा सन्ततिको सुरक्षाका लागि यो भूमि पवित्र पार्नुभएकोछ।\n\n", "2-ne 2": "[center][font_size=26]अध्याय २[/font_size][/center]\n\n[i]पवित्र मसीहद्वारा उद्धार आउँदछ—छनोटको स्वतन्त्रता (अभीकरण) अस्तित्व र प्रगतिका लागि आवश्यक छ—आदमको पतन भयो ताकि मानिसहरू होऊन्—मानिसहरू स्वतन्त्रता र अनन्त जीवन रोज्न स्वतन्त्र छन्। लगभग ई.पू. ५८८–५७०।[/i]\n\n1 अनि अब, याकूब, म तिमीलाई भन्दछु: तिमी नै यस विपत्तिको समयमा यस उजाड स्थानमा जन्मिएका मेरा पहिला हौ। अनि हेर, तिम्रा दाजुहरूको अभद्र व्यवहारले गर्दा तिमीले तिम्रो बाल्यकालमा कष्ट र धेरै दु:ख सहेका छौ।\n\n2 तैपनि, याकूब, उजाड स्थानमा जन्मेका मेरो पहिलो छोरा, तिमीलाई परमेश्वरको महान्‌ता थाहा छ; र उहाँले तिमीलाई तिम्रा कष्टहरू तिम्रा प्रगतिका लागि पवित्र गर्नुहुनेछ।\n\n3 यसकारण, तिम्रो जीवात्मालाई आशीषित गरिनेछ र तिमी तिम्रा दाजु नफीसँग सुरक्षाका साथ बसोबास गर्नेछौ; र तिम्रा दिनहरू तिम्रा परमेश्वरको सेवामा बित्नेछन्। यसकारण, मलाई थाहा छ कि तिम्रा उद्धारकर्ताको धार्मिकताका कारण तिम्रो उद्धार गरिएको छ; किनभने तिमीले देखेका छौ कि समयको पूर्णतामा उहाँ मानिसहरूलाई मुक्ति दिन आउनुहुनेछ।\n\n4 अनि तिमीले तिम्रो युवावस्थामा उहाँको महिमा देखेका छौ; यसकारण, तिमीलाई उनीहरूलाई झैँ आशीषित गरिएको छ जसलाई उहाँले मरणशील जीवनमा सेवा गर्नुहुनेछ; किनकि आत्मा हिजो, आज र सदासर्वदा उस्तै छ। र मानिसको पतनदेखि नै त्यो मार्ग तयार गरिएको छ र मुक्ति निशुल्क पाइन्छ।\n\n5 अनि मानिसहरूलाई पुग्दो निर्देशन दिइएको छ ताकि तिनीहरूलाई असल र खराब थाहा छ। अनि मानिसहरूलाई व्यवस्था दिइएको छ। अनि त्यो व्यवस्थाद्वारा कुनै मानिसको सफाइ गरिनेछैन; अथवा व्यवस्थाद्वारा मानिसलाई अलग्याइन्छ। हो, लौकिक नियमद्वारा उनीहरूलाई अलग्याइयो; अनि आत्मिक व्यवस्थाद्वारा असल कुराबाट उनीहरू वञ्चित हुन्छन् र सदासर्वदाका लागि दयनीय हुन्छन्।\n\n6 यसकारण, उद्धार पवित्र मसीहमा र उहाँमार्फत् आउँछ; किनकि उहाँ अनुग्रह र सत्यले भरिपूर्ण हुनुहुन्छ।\n\n7 हेर, उहाँले आफूलाई पापका लागि बलिदान अर्पण गर्नुभयो, नियमका अन्त्यहरूको उत्तर दिन, ती सबैका लागि जससँग एक चूर्ण हृदय र पछुताएको आत्मा छ; र अरु कसैलाई पनि नियमका अन्त्यहरूको उत्तर दिन सकिन्न।\n\n8 यसकारण, पृथ्वीका बासिन्दाहरूलाई यी कुराहरू थाहा दिलाउन अति नै धेरै महत्वपूर्ण छ, ताकि तिनीहरूले थाहा पाऊन् कि परमेश्वरको उपस्थितिमा बास गर्न सक्ने कुनै मानिस छैनन्, केवल पवित्र मसीहको योग्यता र कृपा र अनुग्रह मार्फत् मात्र सकिन्छ जसले मांशशरीरअनुसार आफ्नो जीवन अर्पण गर्नुहुन्छ र आत्माको शक्तिद्वारा फेरि फिर्ता लिनुहुन्छ, ताकि मृतकहरूको पुनरुत्थान पूरा गर्न सकियोस्, किनकि उहाँनै पहिलो हुनुहुन्थ्यो जो उठ्नु पर्दथ्यो।\n\n9 उहाँ परमेश्वरकासामु पहिलो फल हुनुहुन्छ, जहाँसम्म मानिसका छोराछोरीहरूका लागि उहाँले मध्यस्थता गर्नुहुनेछ; र तिनीहरू जसले उहाँलाई विश्वास गर्दछन् उनीहरूलाई बचाइनेछ।\n\n10 अनि सबैका लागि मध्यस्थताका कारण, सबै मानिसहरू परमेश्वरसामु आउँछन्; यसकारण, तिनीहरू उहाँसामु उभिनेछन्, उहाँमा भएको सत्यता र पवित्रताद्वारा उहाँबाट न्याय पाउन। यसकारण, व्यवस्थाका अन्त्यहरू जुन पवित्र जनले दिनुभएको छ, कष्टको दण्डका लागि जुन जोडिएकोछ, त्यो दण्ड जुन जोडिएको छ खुशी जुन जोडिएको छ त्यसको विरोधमा छ, प्रायश्चित्तका अन्त्यहरूको जवाफ दिनका लागि।\n\n11 किनकि यसो हुन आवश्यक छ, कि त्यहाँ सबै कुराहरूमा विरोध छन्। अन्यथा, उजाड स्थानमा जन्मिएको मेरो पहिलो छोरा, धार्मिकता ल्याउन सकिँदैनथ्यो, न त दुष्टतानै, न त पवित्रता वा दु:ख नै, न त असल वा खराब नै। यसकारण, सबै कुराहरू एकमा संयुक्त हुनुपर्दछ; यसकारण, यदि यो शरीर भएको भए यो मृतक अवस्थामा रहन आवश्यक थियो, न त जीवन वा मरण, न त अपभ्रंस वा शुद्ध, नत सुख वा दु:ख, न त चेतना अथवा अचेतना हुन्थ्यो।\n\n12 यसकारण, यसको सृष्टि गरिनुको कारण निरर्थक हुन आवश्यक थियो; यसकारण यसको सृष्टिको अन्त्यमा त्यहाँ कुनै प्रयोजन हुनेथिएन। यसकारण, यस कुराले परमेश्वरको ज्ञान र उहाँका अनन्त प्रयोजनहरूलाई र शक्तिलाई पनि र कृपालाई र परमेश्वरको न्यायलाई विनाश गर्ने थियो।\n\n13 अनि यदि तिमी भन्छौ त्यहाँ व्यवस्था छैन, तिमीले यो पनि भन्नेछौ कि त्यहाँ पाप छैन। यदि तिमी भन्छौ त्यहाँ पाप छैन, तिमीले यो पनि भन्नेछौ त्यहाँ धार्मिकता छैन। र यदि त्यहाँ धार्मिकता छैन भने त्यहाँ खुशी हुनेछैन। र यदि त्यहाँ न त धार्मिकता वा खुशी छैन भने त्यहाँ न त दण्ड वा दु:ख हुनेछ। र यदि यी कुराहरू छैनन् भने त्यहाँ परमेश्वर हुनुहुन्न। र यदि त्यहाँ परमेश्वर हुनुहुन्न भने त्यहाँ हामी छैनौँ, न त पृथ्वी नै हुनेछ; किनकि त्यहाँ कुनै कुराको सृष्टि हुनेथिएन, न त ती कुराहरुले काम गर्न वा ती कुराहरुहरुका निम्ति काम गरिने नै; यसकारण, सबै कुराहरू हराएर जाने थिए।\n\n14 अनि अब, मेरा छोराहरू, म तिमीहरूसामु तिम्रा फाइदा र शिक्षाका लागि यी कुराहरू भन्दछु; किनकि त्यहाँ परमेश्वर हुनुहुन्छ र उहाँले सबै कुराहरूको सृष्टि गर्नुभएको छ, दुबै स्वर्गहरूमा र पृथ्वीमा र त्यहाँ भएका सबै कुराहरू, काम गर्ने र काम गरिने कुराहरू।\n\n15 अनि मानिसको अन्त्यमा उहाँका अनन्त प्रयोजनहरू पूरा गर्नका लागि, उहाँले हाम्रा प्रथम मातापितापुर्खाहरुको र जमिनका जनावरहरूको र आकाशका चराहरूको सृष्टि गर्नुभएपछि र निस्कर्षमा, सबै कुराहरू जुन सृष्टि गरिएको छ, त्यहाँ विरोध हुन आवश्यक थियो; निषेधित फलका विरुद्ध जीवनको वृक्षसमेत; एउटा गुलियो थियो र अर्को तितो।\n\n16 यसकारण, परमप्रभुले मानिसलाई क्षमता दिनुभयो ताकि उसले आफ्नो लागि काम गर्न सकोस्। यसकारण, मानिसले एक या अर्काद्वारा प्रलोभित नभएसम्म आफ्नो लागि काम गर्न सकेन।\n\n17 अनि म, लही, मैले पढेका कुराहरूअनुसार, यो सम्झन आवश्यक छ कि परमेश्वरका एक स्वर्गदूत, लेखिएकोअनुसार, स्वर्गबाट खसेका थिए; यसकारण, उनी सैतान बने, परमेश्वरका अगाडि दुष्टता रोजेका हुनाले।\n\n18 अनि उनी स्वर्गबाट खसेका हुनाले र सदासर्वदाका लागि दयनीय भएका हुनाले, उनले मानब जाति सबैलाई पनि दयनीय बनाउन खोजे। यसकारण, उनले हव्वालाई भने, हो, त्यो बूढो सर्पले समेत, जो सैतान हो, जो सबै झुटका पिता हो, यसकारण उसले भन्यो: यस निषेधित फल खाऊ र तिमी मर्नेछैनौ, तर तिमी परमेश्वर झैँ हुनेछौ, असल र खराब जानेर।\n\n19 अनि आदम र हव्वाले त्यो निषेधित फल खाएपछि तिनीहरूलाई अदनको बगैँचाबाट निकालियो, पृथ्वीमा खेती गर्नका लागि।\n\n20 अनि तिनीहरूले सन्तान जन्माएका छन्; हो, सबै पृथ्वीका परिवार समेत।\n\n21 अनि मानिसहरूका छोराछोरीहरूका दिनहरू लम्ब्याइयो, परमेश्वरको इच्छाअनुसार, ताकि तिनीहरूले शरीरमा छँदा नै पश्चाताप गरून्; यसकारण, तिनीहरूको अवस्था परीक्षणको अवधिको अवस्था बन्यो र तिनीहरूको समय लम्व्याइयो, मानिसहरूका छोराछोरीलाई परमप्रभु परमेश्वरले दिनुभएका आज्ञाअनुसार। किनकि उहाँले आज्ञा दिनुभयो कि सबै मानिसले पश्चाताप गर्नुपर्दछ; किनकि उहाँले सबै मानिससामु देखाउनुभयो कि तिनीहरू हराएका थिए, तिनीहरूका मातापिताले गरेका उल्लङ्घनका कारण।\n\n22 अनि अब, हेर, यदि आदमले उल्लङ्घन नगरेको भए उनको पतन हुनेथिएन, तर उनी अदनको बगैँचामा रहिरहने थिए। र सृष्टि भएका सबै कुराहरू सृष्टि भएपछिको त्यही अवस्थामा नै रहिरहने थिए; र तिनीहरू त्यही अवस्थामा सदासर्वदाका लागि रहिरहनु पर्ने थियो र अन्त्य हुनेथिएन।\n\n23 अनि तिनीहरूका कुनै सन्तान हुनेथिएनन्; यसकारण तिनीहरू अज्ञानताको अवस्थामा रहिरहने थिए, कुनै आनन्द नपाईकन, किनकि तिनीहरूलाई कुनै दु:ख थाहा थिएन; कुनै असल काम नगरीकन, किनकि तिनीहरूलाई कुनै पाप थाहा थिएन।\n\n24 तर हेर, सबै कुराहरू उहाँको ज्ञानअनुसार गरिएका छन् जसलाई सबै कुराहरू थाहा छ।\n\n25 आदमको पतन भयो ताकि मानिसहरू होऊन्; र मानिसहरू छन्, ताकि तिनीहरूले आनन्द पाऊन्।\n\n26 अनि मसीह समयको पूर्णतामा आउनुहुनेछ, ताकि उहाँले मानिसका छोराछोरीलाई पतनबाट मुक्ति दिलाउन सक्नुहोस्। र तिनीहरूले पतनबाट मुक्ति पाएका हुनाले तिनीहरू सदा-सर्वदाका लागि स्वतन्त्र भएका छन्, खराबबाट असल थाहा पाएर; आफ्ना लागि काम गर्न हो र काम गरिनका लागि होइन, त्यो महान् र अन्तिम दिनमा केवल व्यवस्थाको दण्डद्वारा, परमेश्वरले दिनुभएको आज्ञाअनुसार।\n\n27 यसकारण, मानिसहरू मांशशरीरअनुसार स्वतन्त्र छन्; र सबै कुराहरू उनीहरूलाई दिईएका छन् जुन मानिसका लागि आवश्यक छन्। र तिनीहरू मुक्ति र अनन्त जीवन रोज्न स्वतन्त्र छन्, सबै मानिसहरूका ती महान् मध्यस्थकर्ता मार्फत्, अथवा बन्धन र मृत्यु रोज्न, ती सैतानको बन्धन र शक्ति मार्फत्; किनकि ऊ कोसिस गर्छ कि सबै मानिसहरू आफू झैँ दुखी होऊन्।\n\n28 अनि अब, मेरा छोराहरू, म चाहन्छु कि तिमीहरूले ती महान् मध्यस्थकर्तालाई हेर्नुपर्दछ र उहाँका महान् आज्ञाहरूलाई सुन्नुपर्दछ; र उहाँका शब्दहरूमा आस्थावान् हुनुपर्दछ र उहाँको पवित्र आत्माको इच्छाद्वारा अनन्त जीवन रोज्नुपर्दछ;\n\n29 अनि शरीर र त्यहाँ भएको दुष्टको इच्छाद्वारा अनन्त मृत्यु रोज्नु हुँदैन, जसले सैतानको आत्मालाई बन्धक बनाउने शक्ति प्रदान गर्दछ, तिमीहरूलाई नरकमा तल ल्याउन ताकि उसले आफ्नो अधिराज्यमा तिमीहरूमाथि शासन गरोस्।\n\n30 मैले यी केही शब्दहरू मेरा परीक्षणका यी अन्तिम दिनहरूमा तिमीहरूसामु बोलेको छु, मेरा छोराहरू हो; र मैले अगमवक्ताका शब्दहरूअनुसार असल भाग रोजेको छु। र तिमीहरूको आत्माको अनन्त कल्याण बाहेक मेरो अरु केही अभिप्राय छैन। आमिन।\n\n", "2-ne 3": "[center][font_size=26]अध्याय ३[/font_size][/center]\n\n[i]मिश्र देशका योसेफले नफीहरूलाई दर्शनमा देखे—उनले पछिल्ला दिनका द्रष्टा, योसेफ स्मिथ; इस्राएलको उद्धार गर्ने मोशा; र मोर्मोनको पुस्तकको आगमनका बारेमा अगमवाणी गरे। लगभग ई.पू. ५८८–५७०।[/i]\n\n1 अनि अब म तिमीलाई भन्दछु, मेरो अन्तिम सन्तान। तिमी उजाड स्थानमा मेरा कष्टहरूमा जन्मेका हौ; हो, मेरा महान् दु:खका दिनहरूमा तिम्री आमाले तिमीलाई जन्माएकी थिईन्।\n\n2 अनि परमप्रभुले तिम्रा लागि पनि यो भूमि पवित्रीकृत बनाउन सकून्, जुन सबैभन्दा मूल्यवान भूमि हो, तिम्रो रिक्थका लागि र तिम्रा सन्ततिसँगै तिम्रा दाजुहरूका रिक्थका लागि, सदासर्वदाका लागि तिम्रो सुरक्षाका लागि, यदि यसो हो भने तिमीले इस्राएलका पवित्र उहाँका आज्ञाहरू पालना गर्नुपर्नेछ।\n\n3 अनि अब, योसेफ, मेरो अन्तिम सन्तान, जसलाई मैले उजाड स्थानका मेरा कष्टहरूबाट बाहिर ल्याएको छु, परमप्रभुले तिमीलाई सदासर्वदा आशीष दिऊन्, किनकि तिम्रा सन्तति पूरै नासिने छैनन्।\n\n4 किनकि हेर, तिमी मेरो नितम्बका फल हौ; र म योसेफको सन्तति हुँ जसलाई मिश्र देशमा बन्दी बनाई लगिएको थियो। र परमप्रभुका करारहरू महान् थिए जुन उहाँले योसेफसँग गर्नुभयो।\n\n5 यसकारण, योसेफले साँचै नै हाम्रा दिन देखे। र उनले परमप्रभुबाट वाचा प्राप्त गरे कि उनका नितम्बका फलबाट परमप्रभु परमेश्वरले इस्राएलको घरानामा एक धर्मी शाखा खडा गर्नुहुनेछ; मसीह होइन, तर एउटा शाखा जुन टुक्रा हुनुपर्नेछ, तैपनि, परमप्रभुको करारमा सम्झिन कि अन्तिम दिनहरूमा मसीहलाई तिनीहरूकहाँ प्रकट हुनुपर्नेछ, शक्तिको आत्मामा, उनीहरूलाई अध्यारोबाट उज्यालोमा ल्याउन—हो, लुकेका अध्यारोबाट र बन्धनबाट स्वतन्त्रतामा।\n\n6 किनकि यसो भन्दै योसेफले साँचै नै गवाही दिए: परमप्रभु मेरो परमेश्वरले एउटा द्रष्टा खडा गर्नुहुनेछ, जो मेरा नितम्बका फलका लागि एउटा रोजिएको द्रष्टा हुनुहुनेछ।\n\n7 हो, योसेफले साँचै नै भने: परमप्रभु मसँग यसो भन्नुहुन्छ: तिम्रो नितम्बका फलबाट म एउटा गतिलो द्रष्टा खडा गर्नेछु; र तिम्रा नितम्बका फलहरूमाझ उसको उच्च सम्मान गरिनेछ। र उसलाई म आज्ञा दिनेछु कि उसले तिम्रा नितम्बका फल, आफ्ना दाजुभाइमाझ एउटा काम गर्नेछ, जुन उनीहरूका लागि ठूलो मूल्यको हुनेछ, जुन तिम्रा पितापुर्खासँग मैले गरेको करारको ज्ञान उनीहरूसमक्ष ल्याउनका लागि पनि हो।\n\n8 अनि म उसलाई एउटा आज्ञा गर्नेछु कि मैले आज्ञा गरेको कार्य बाहेक उसले अरु केही कार्य गर्नेछैन। र म उसलाई मेरो आँखाहरूमा महान् बनाउनेछु; किनकि उसले मेरो कार्य गर्नेछ।\n\n9 अनि उनी मोशा झैँ महान् हुनेछन्, मैले भनेको छु जसलाई म तिमीहरूमाझ खडा गर्नेछु, मेरा जनको उद्धार गर्न, हे इस्राएलको घराना।\n\n10 अनि म मोशालाई खडा गर्नेछु, तिम्रा जनलाई मिश्र देशबाट मुक्त गर्नका लागि।\n\n11 तर तिम्रो नितम्बका फलबाट म एक द्रष्टा खडा गर्नेछु; र उसलाई म तिम्रा नितम्बका सन्ततिकासामु मेरो वचन ल्याउन शक्ति दिनेछु—र केवल मेरो वचन ल्याउन मात्र होइन, परमप्रभु भन्नुहुन्छ, तर उनीहरूलाई मेरा वचनमा विश्वास दिलाउन, जुन उनीहरूसामु गइसकेको हुनेछ।\n\n12 यसकारण, तिम्रो नितम्बका फलले लेख्नेछन्; र यहुदाका नितम्बका फलले लेख्नेछन्; र ती जुन तिम्रा नितम्बका फलले लेखेका; र एक साथ बढ्नेछन्, गलत सिद्धान्तहरूलाई असत्य प्रमाणित गर्दै र कलहलाई त्याग्दै र तिम्रा नितम्बका फलहरूबीच शान्तिको खडा गर्दै र पछिल्ला दिनहरूमा उनीहरूलाई पितापुर्खाहरुको ज्ञानमा र मेरो करारको ज्ञानमा पनि ल्याउँदै, परमप्रभु भन्नुहुन्छ।\n\n13 अनि कम्जोरीपनामा उसलाई बलियो बनाइनेछ, त्यस दिनमा जब मेरो कार्य मेरा सबै जनमा प्रारम्भ हुन्छ, तिम्रो पुनर्स्थापना गरिनेलाई, हे इस्राएलका घराना, परमप्रभु भन्नुहुन्छ।\n\n14 अनि यसरी योसेफले अगमवाणी गर्नुभयो, यसो भन्दै, हेर, त्यस द्रष्टालाई परमप्रभुले आशीषित गर्नुहुनेछ; र ती जसले उनको विनाश गर्न खोज्छ तीनलाई पराजित गरिनेछ, यो अशीष जुन मैले परमप्रभुबाट मेरा नितम्बका फलका लागि प्राप्त गरेको छु सो पूरा हुनेछ। हेर, यो वाचा पूरा हुन्छ भन्नेमा मा निश्चित छु।\n\n15 अनि उनको नाम मेरो नामअनुसार राखिनेछ; र त्यो उनको पिताको नाम अनुसार हुनेछ। र उनी मजस्तै हुनेछन्; ती कुराहरू, जुन परमप्रभुले उनको हातबाट गराउनुहुनेछ, परमप्रभुको शक्तिद्वारा मेरा मानिसहरूलाई मुक्ति मिल्नेछ।\n\n16 अनि यसरी योसेफले अगमवाणी गर्नुभयो: म यो कुरामा निश्चित छु, मोशाका वाचा झैँ म निश्चित छु; किनकि परमप्रभुले मलाई भन्नुभएको छ, म तिम्रा सन्ततिलाई सदासर्वदाका लागि जोगाउनेछु।\n\n17 अनि परमप्रभुले भन्नुभएको छ: म एक मोशालाई खडा गर्नेछु; र म उसलाई एक छडमा शक्ति दिनेछु; र म उसलाई लेख्ने सीप दिनेछु। तथापि म उसको जिब्रोको बन्धन खोल्दिनँ, किनकि म उसलाई बोल्नमा शक्तिशाली बनाउँदिनँ। तर म उसका सामु मेरो व्यवस्था लेख्नेछु, मेरा आफ्नै हातले; र म उसका लागि प्रवक्ताको नियुक्ति गर्नेछु।\n\n18 अनि परमप्रभुले मलाईपनि भन्नुभयो: म तिम्रा नितम्बका फलका लागि (द्रष्टा) खडा गर्नेछु; र म उसका लागि एक प्रवक्ता नियुक्त गर्नेछु। र म, हेर, म उसलाई (अधिकार) दिनेछु ताकि उसले तिम्रा नितम्बका फलका लेखहरू लेखून्, तिम्रा नितम्बका फलका फाइदाका लागि र तिम्रा नितम्बका फलका प्रवक्ताले घोषणा गर्नेछन्।\n\n19 अनि ती शब्दहरू जुन उनले लेख्नेछन् मेरो ज्ञानअनुसार उचित भएको शब्दहरू हुनेछन् जुन तिम्रा नितम्बका फलकासामु जानेछन्। र यो यस्तो हुनेछ कि तिम्रा नितम्बका फलहरूले धुलोबाट उनीहरूसामु कराइरहे झैँ हुनेछ, किनकि मलाई तिनीहरूको आस्थाबारे ज्ञान छ।\n\n20 अनि तिनीहरू धुलोबाट आफ्ना दाजुभाइहरूसामु पश्चात्तापले कराउनेछन्, तिनीहरूसामु बाट धेरै पुस्ताहरू बितिसकेपछि पनि। अनि यस्तो हुन जानेछ कि तिनीहरूको रोदन जानेछ, तिनीहरूका सरल वचनअनुसार समेत।\n\n21 तिनीहरूका आस्थाका कारण तिनका वचनहरू मेरो मुखबाट तिनीहरूका दाजुभाइ जुन तिम्रा नितम्बका फलहरू हुन् उनकासामु अघि बढ्नेछन्; र म तिनीहरूका आस्थाका कारण तिनका वचनहरूका कमजोरीलाई दरिलो बनाउनेछु, ताकि तिनीहरूले मेरो करारलाई सम्झून् जुन मैले तिम्रा पितापुर्खाहरुसँग गरेको थिएँ।\n\n22 अनि अब, हेर, मेरा पुत्र योसेफ, प्राचीनकालका मेरा पिताले यस प्रकार अगमवाणी गरे।\n\n23 यसकारण, यो करारको कारण तिमीलाई अशीष दिइएको छ, ताकि तिम्रा सन्ततिको विनाश नहोस्, किनकि तिनीहरूले त्यस पुस्तकका वचनहरूलाई सुन्नेछन्।\n\n24 अनि तिनीहरूमाझ एक शक्तिमान् खडा हुनेछ, जसले धेरै असल काम गर्नेछ, दुबै शब्दमा र कार्यमा, परमेश्वरको हातको औजार बनेर, अधिक आस्थाका साथ, महान् आश्चर्यका कार्य गर्न र त्यो कुरा गर्न जुन परमेश्वरको दृष्टिमा महान् छ, जसकारण इस्राएलको घरानामा र तिम्रा बन्धुहरूका सन्ततिमा धेरै पुनर्स्थापना हुनेछ।\n\n25 अनि अब, तिमी अशीषित छौ, योसेफ। हेर, तिमी सानै छौ; त्यसकारण तिम्रा दाजु, नफीका वचनहरू सुन र मैले भनेका शब्दहरूका अनुसार साँचै नै तिमीमाथि हुनेछ। मर्न लागेका तिम्रा पिताका शब्दहरूलाई स्मरण गर। आमिन।\n\n", "2-ne 4": "[center][font_size=26]अध्याय ४[/font_size][/center]\n\n[i]लही आफ्नो वंशलाई सल्लाह र आशीष दिन्छन्—उनको मृत्यु हुन्छ र अन्तेष्टि गरिन्छ—नफी परमेश्वरको कृपामा महिमा गर्दछन्—नफी सदासर्वदा प्रभुमा आफ्नो भरोसा राख्दछन्। लगभग ई.पू. ५८८–५७०।[/i]\n\n1 अनि अब, म, नफी, मेरा पिताले योसेफ, जसलाई मिश्र देशमा लगिएको थियो, उनका सम्बन्धमा बोल्नु भएको अगमवाणीहरूका सम्बन्धमा बोल्दछु।\n\n2 किनकि हेर, उहाँले साँचै नै उहाँका सारा सन्ततिका सम्बन्धमा अगमवाणी गर्नुभयो। अनि जुन अगमवाणीहरू उहाँले लेख्नुभयो, ती भन्दा महान् धेरै अगमवाणीहरू छैनन्। अनि उहाँले हामीहरूका र हाम्रा भावी पुस्ताहरूका सम्बन्धमा अगमवाणी गर्नुभयो; र ती पित्तलका पाताहरूमाथि लेखिएका छन्।\n\n3 यसकारण, मेरा पिताले योसेफका अगमवाणीहरूका बारेमा बोल्न अन्त्य गर्नुभएपछि, उहाँले लमानका सन्तानहरू, उसका छोराहरू र उसका छोरीहरूलाई बोलाउनुभयो र उनीहरूलाई भन्नुभयो: हेर, मेरा छोराहरू र मेरा छोरीहरू, जो मेरा ज्येष्ठ सन्तानका छोराहरू र छोरीहरू हौ, म इच्छा गर्दछु कि तिमीहरू मेरा वचनहरूलाई कान थाप।\n\n4 किनभने परमप्रभु परमेश्वरले भन्नुभएको छ कि: जहाँसम्म तिमीहरूले मेरा आज्ञाहरूको पालना गर्नेछौ तिमीहरू भूमिमा उन्नति गर्नेछौ; र जहाँसम्म तिमीहरूले मेरा आज्ञाहरूको पालना गर्नेछैनौ तिमीहरूलाई मेरो उपस्थितिबाट अलग्याइनेछ।\n\n5 तर हेर, मेरा छोराहरू र मेरा छोरीहरूहो, तिमीहरूमाथि आशीष नछोडेसम्म म मेरो समाधिस्थलसम्म जान सक्दिनँ; किनभने हेर, मलाई ज्ञान छ कि यदि तिमीहरूले जानुपर्ने बाटोमा तिमीहरूलाई हुर्काइयो भने तिमीहरू यसबाट टाढा हुनेछैनौ।\n\n6 यसकारण, यदि तिमीहरूलाई श्राप लाग्यो भने, हेर, म तिमीहरूमाथि आशीष छोड्छु, कि त्यो श्राप तिमीहरूबाट हटाइयोस् र तिमीहरूका आमाबाबुका शिरहरूमा जिम्मा लगाइयोस्।\n\n7 यसकारण, मेरो आशीषको कारणले परमप्रभु परमेश्वरले तिमीहरूको विनाश हुन दिनुहुनेछैन; यसकारण, उहाँ तिमीहरूमाथि र तिमीहरूका सन्ततिमाथि सदासर्वदा कृपालु हुनुहुनेछ।\n\n8 अनि यस्तो हुन गयो कि मेरा पिताले लमानका छोराहरू र छोरीहरूसँग बोल्न अन्त्य गर्नु भएपछि, उहाँले लेमुएलका छोराहरू र छोरीहरूलाई आफ्नो अगाडि ल्याउन लगाउनुभयो।\n\n9 अनि उहाँले तिनीहरूसँग यसो भन्दै बोल्नु भयो: हेर, मेरा छोराहरू र छोरीहरू, जो मेरो माहिलो पुत्रका छोराहरू र छोरीहरू हौ; हेर म तिमीहरूमाथि त्यही आशीष छोड्छु जुन मैले लमानका छोराहरू र छोरीहरूमाथि छोडेको छु; यसकारण, तिमीहरूको पूर्णरुपमा विनाश हुनेछैन; तर अन्त्यमा तिमीहरूका सन्तति आशीषित हुनेछन्।\n\n10 अनि यस्तो हुन गयो कि जब मेरा पिताले उनीहरूसँग बोल्न अन्त्य गर्नुभयो, हेर, उहाँले इश्माएलका छोराहरूसँग बोल्नुभयो, हो, उनको पूरै गृहस्थसँग पनि।\n\n11 अनि उहाँले तिनीहरूसँग बोल्न अन्त्य गर्नु भएपछि, उहाँले सामसँग यसो भन्दै बोल्नुभयो: तिमी आशीषित छौ र तिम्रा सन्तति पनि; किनभने तिमीले तिम्रा भाइ नफीले जस्तै भूमिमा उत्तराधिकार पाउनेछौ। अनि तिम्रा सन्ततिलाई उसकै सन्ततिसँग गणना गरिनेछ; र तिमी पनि तिम्रा भाइजस्तै हुनेछौ र तिम्रा सन्तति उसका सन्ततिजस्तै हुनेछन्; र तिम्रा सारा दिनहरूमा तिमी आशीषित हुनेछौ।\n\n12 अनि यस्तो हुन गयो कि मेरा पिता लहीले आफ्नो हृदयको भावना र प्रभुको आत्मा, (जुन ऊहाँसँग थियो), बमोजिम आफ्ना सबै गृहस्थसँग बोलिसक्नुभएपछि, उहाँ बृद्ध हुनुभयो। अनि यस्तो हुन गयो कि उहाँको मृत्यु भयो र उहाँको अन्तेष्टि गरियो।\n\n13 अनि यस्तो हुन गयो कि उहाँको मृत्युपछि धेरै दिन नहुँदै लमान र लमुएल र इश्माएलका छोराहरू प्रभुको सदुपदेशका कारणले मसँग क्रोधित भए।\n\n14 किनभने म, नफी, उहाँको वचनबमोजिम उनीहरूसामु बोल्न बाध्य थिएँ; किनभने मैले र मेरा पिताले पनि उहाँको मृत्यु हुनुअघि उनीहरूसामु धेरै कुराहरू बोलिसकेका थियौँ; जुन भनाइहरूमध्ये धेरै मेरा अन्य पाताहरूमाथि लेखिएका छन्; किनभने इतिहासका अरू खण्ड चाहिँ मेरा अन्य पाताहरूमाथि लेखिएका छन्।\n\n15 अनि यिनीहरूमाथि म मेरो जीवात्माका कुराहरू र पित्तलका पाताहरूमाथि कुँदिएका धर्मशास्त्रहरू मध्ये धेरै लेख्दछु। किनभने मेरो जीवात्मा धर्मशास्त्रहरूमा रमाउँछ र मेरो हृदय तिनीहरूमाथि मनन गर्दछ र मेरा छोरा छोरीहरूको शिक्षा र फाइदाको लागि तिनीहरूलाई लेख्दछ।\n\n16 हेर, मेरो जीवात्मा प्रभुका कुराहरूमा रमाउँछ; अनि मेरो हृदय निरन्तर ती कुराहरूमाथि मनन गर्दछ जुन मैले देखेको र सुनेको छु।\n\n17 तथापि, मलाई उहाँको महान् र अद्भूत कार्यहरू देखाउनमा प्रभुको महान् असलपना पाए तापनि, मेरो हृदय घोषणा गर्दछ: हे निकृष्ट मानिस, जो म हुँ! हो, मेरो हृदय बिलौना गर्दछ मेरो शरीरका कारणले; मेरो जीवात्मा शोक मान्दछ मेरा दुष्टताहरूका कारणले।\n\n18 म घेरिएको छु, मलाई सजिलै सताउने प्रलोभनहरू र पापहरूका कारणले।\n\n19 अनि जब म खुशी मनाउन इच्छा गर्दछु, मेरो हृदय मेरा पापहरूका कारणले पीडामा कराउँदछ; तथापि म जान्दछु मैले कसमा भरोसा गरेको छु भनेर।\n\n20 मेरा परमेश्वर मेरो सहारा हुनुभएको छ; उजाड स्थानमा मैले पाएका कष्टहरूबीच उहाँले मेरो अगुवाइ गर्नुभएको छ; र अधिक गहिराइको पानीमाथि उहाँले मलाई जोगाउनुभएको छ।\n\n21 उहाँले आफ्नो प्रेमले मलाई भर्नुभएको छ, मेरो शरीरसमेत विलीन हुने गरेर।\n\n22 उहाँले मेरा शत्रुहरूको सेखी तोड्नुभएको छ, उनीहरूलाई मेरासामु काँप्न लगाउने गरी।\n\n23 हेर, उहाँले दिनमा मेरो पुकार सुन्नुभएको छ, अनि रातको समयमा उहाँले मलाई दर्शनबाट ज्ञान दिनुभएको छ।\n\n24 अनि दिनमा उहाँसामुन्ने शक्तिशाली प्रार्थनामा म निडर बनेको छु; हो, मेरो आवाज मैले माथिसम्म पठाएको छु; र स्वर्गदूतहरूले अवतरण गरे र मेरो सेवा गरे।\n\n25 अनि उहाँको आत्माको पखेटामाथि मेरो शरीरलाई अति उच्च पर्वतमाथि लगिएको छ। र मेरा आँखाहरूले महान् कुराहरू देखेका छन्, हो, मानिसका लागि अझ अति महान्; तसर्थ मलाई आदेश दिइएको थियो कि मैले तिनीहरूलाई लेख्नुहुँदैन।\n\n26 अहो! उसो भए, मैले यस्ता महान् कुराहरू देखेको छु भने, यदि प्रभुले मानिसका छोराछोरीहरूप्रतिको अनुग्रहमा धेरै कृपाका साथ मानिसहरूकहाँ भ्रमण गर्नुभएको छ भने किन मेरो हृदयले रुनु परोस् र मेरो जीवात्माले कष्टको उपत्यकामा बरालिनु परोस्, अनि मेरा कष्टहरूका कारणले किन मेरो शरीर सडेर जानु परोस् र मेरो शक्ति कमजोर भएर जानु परोस्?\n\n27 अनि म पापका सामु किन समर्पण गरूँ, मेरो शरीरको कारणले? हो, प्रलोभनकासामु किन म घुँडा टेकूँ, ताकि सैतानले मेरो शान्ति भङ्ग गर्न र मेरो जीवात्मालाई कष्ट दिन मेरो हृदयमा स्थान पाओस्? मेरा शत्रुहरूका कारणले किन म क्रोधित छु?\n\n28 ब्यूँझ, मेरो जीवात्मा! पापमा अरू बढी उत्साहित नहोऊ। खुशी मना, हे मेरो हृदय र मेरो जीवात्माको शत्रुलाई अरु बढी ठाउँ नदे।\n\n29 मेरा शत्रुहरूका कारणले फेरि नरिसा। मेरा कष्टहरूका कारणले मेरो शक्तिलाई कमजोर नबना।\n\n30 खुशी मना, हे मेरो हृदय र परमप्रभुलाई पुकार र भन: हे प्रभु, म सदासर्वदा तपाईँको प्रशंसा गर्नेछु; हो, मेरो जीवात्माले तपाईमा खुशी मनाउनेछ, मेरा परमेश्वर र मेरो मुक्तिका चट्टान।\n\n31 हे प्रभु, के तपाईँले मेरो जीवात्माको उद्धार गर्नुहुनेछ? के तपाईँले मलाई मेरा शत्रुहरूको हातहरूबाट पार लगाउनु हुनेछ? के तपाईले मलाई त्यस्तो बनाउनुहुनेछ ताकि पाप देखा पर्दा म कामूँ?\n\n32 नरकका द्वारहरू मेरा सामुन्ने निरन्तर बन्द रहून्, किनभने मेरो हृदय टुक्रिएको छ र मेरो आत्मा पछुताएको छ! हे प्रभु, मेरोसामुन्ने तपाईको धार्मिकताका द्वारहरू बन्द नगरिदिनुहोस्, ताकि म विनम्रताको गहिराइका मार्गमा हिँड्न सकूँ, ताकि म सरल बाटोमा दृढ रहूँ।\n\n33 हे प्रभु, मलाई तपाईको धार्मिकताको पहिरनमा घेरेर राख्नुहोस्! हे प्रभु, मेरा शत्रुहरू अघि मेरो उम्कने बाटो बनाइदिनुहोस्! मेरो अगाडिको मेरो बाटो सिधा बनाइदिनुहोस्! मेरो बाटोमा ठेस लगाउने ढुङ्गाहरू नराखिदिनुहोस्—तर तपाईले मेरो अगाडिको बाटो खुला गरिदिनुहोस् र मेरो बाटोमा बार नबारिदिनुहोस्, तर मेरो शत्रुको बाटो चाहिँ बारिदिनुहोस।\n\n34 हे प्रभु, मैले तपाईमा भरोसा गरेको छु र म सदासर्वदा तपाईँमा भर गर्नेछु। म आफ्नो भरोसा शरीरको पाखुरामा राख्ने छैनँ; किनभने मलाई थाहा छ कि ऊ अभिशप्त छ जो शरीरको पाखुरामा आफ्नो भरोसा राख्दछ। हो, ऊ अभिशप्त छ जसले मानिसमा भरोसा राख्छ वा शरीरलाई आफ्नो पाखुरा बनाउँछ।\n\n35 हो, मलाई थाहा छ कि जसले माग्दछ त्यसलाई परमेश्वरले उदारका साथ दिनुहुनेछ। हो, मेरो परमेश्वरले मलाई दिनुहुनेछ यदि मैले अनुचित ढङ्गले मागिनँ भने; त्यसकारण म मेरो स्वर हजुरसमक्ष उठाउनेछु; हो, म हजुरसमक्ष पुकार्नेछु, मेरा परमेश्वर, मेरो धार्मिकताका चट्टान। हेर्नुहोस्, मेरो आवाज सदासर्वदा तपाईँसमक्ष उक्लनेछ, मेरा चट्टान र मेरा सर्वकालीन परमेश्वर। आमिन।\n\n", "2-ne 5": "[center][font_size=26]अध्याय ५[/font_size][/center]\n\n[i]नफीहरूले स्वयमलाई लामनीहरूबाट अलग्याऊँछन्, मोशाको ब्यबस्थालाई पालन गर्दछन् र मन्दिरको निर्माण गर्दछन्—उनीहरूको अविश्वासको कारणले लामनीहरूलाई परमप्रभुको उपस्थितिबाट अलग्याईन्छ र श्रापित गरिन्छ र उनीहरू नफीहरूमाथि कोर्रा बन्दछन। लगभग ई.पू. ५८८–५५९।[/i]\n\n1 हेर, यस्तो हुन गयो कि म, नफी, परमप्रभु मेरा परमेश्वरसमक्ष मेरा बन्धुहरूका रिसका कारणले मैले धेरै पुकारेँ।\n\n2 तर हेर, उनीहरूको रिस मेरो विरुद्धमा बढेर गयो, यति सम्म कि उनीहरूले मेरो ज्यान लिन खोजे।\n\n3 हो, उनीहरूले मेरो विरुद्धमा यसो भन्दै गनगन गरे: हाम्रो भाइले हामीमाथि शासन गर्ने कुरा सोंच्छ; र उसको कारणले हामीले धेरै कष्ट पाएका छौँ; यसकारण, अब हामी यसको बध गरौँ, ताकि हामी यसको वचनहरूबाट अरु कष्ट पाउनेछैनौँ। किनभने हेर, ऊ हाम्रो शासक हुन हामीमाझ हुने छैन; किनभने यी जनमाथि शासन गर्ने अधिकार हामी दाइहरूको हो।\n\n4 अब म यी पाताहरूमाथि उनीहरूले मेरा विरुद्ध गनगन गरेका सबै शब्दहरू लेख्दिनँ। तर मैले यति भन्नु पर्याप्त छ, कि उनीहरूले मेरो ज्यान लिन खोजे।\n\n5 अनि यस्तो हुन गयो कि परमप्रभुले मलाइ सचेत गर्नुभयो, कि म, नफी र ती सबै जो मसँग जानेवाला थिए, उनीहरूबाट प्रस्थान गर्नुपर्दछ र उजाड स्थान भित्र भाग्नुपर्दछ।\n\n6 यसकारण, यस्तो हुन गयो कि म नफीले मेरो परिवार र जोरम र उसको परिवार पनि र मेरो ठूलो दाजु साम र उसको परिवार र मेरा कान्छा बन्धुहरू याकूब र योसेफ र मेरा दिदी बहिनीहरू पनि र ती जो मसँग जानेवाला थिए सबैलाई लिएँ। अनि ती सबै जो मसँग जानेवाला थिए, उनीहरू ती थिए जसले परमेश्वरका चेतावनी र प्रकाशहरूमा विश्वास गरे; यसकारण, उनीहरूले मेरा वचनहरूलाई सुने।\n\n7 अनि हामीले आफ्ना पालहरू र जे चीजहरू हाम्रालागि सम्भव थिए लियौँ र उजाड स्थानमा धेरै दिनहरूको अन्तरालसम्म यात्रा गर्यौं। अनि हामीले धेरै दिनहरूको अन्तरालसम्म यात्रा गरेपछि हामीले हाम्रा पालहरू टाङ्यौँ।\n\n8 अनि मेरा जनले इच्छा गरे कि हामीले त्यो ठाउँको नाम नफी भन्नुपर्छ; यसकारण, हामीले यसलाई नफी भन्यौँ।\n\n9 अनि: जो मसँग थिए ती सबैले स्वयमलाई नफीका जन भनिन आफूमाथि निर्णय गरे।\n\n10 अनि हामीहरूले मोशाको व्यवस्था वमोजिम न्यायहरू र विधि विधानहरू र सबै कुराहरूमा परमप्रभुका आज्ञाहरू पालना गर्न प्रयत्न गऱ्यौँ।\n\n11 अनि परमप्रभु हामीसँग हुनुहुन्थ्यो, अनि हामीले अत्यन्त उन्नति गऱ्यौँ; किनभने हामीले बीउ छऱ्यौँ र हामीले फेरि प्रशस्ततामा फसल काट्यौँ। अनि हामीले बथान र झुण्डहरू र प्रत्येक किसिमका जनावरहरू पाल्न थाल्यौँ।\n\n12 अनि म नफीले ती अभिलेखहरू पनि ल्याएको थिएँ जुन पित्तलका पाताहरूमाथि कुँदिएका थिए; र गोल वा दिशा निर्देशक यन्त्र पनि, जसलाई परमप्रभुका हातबाट मेरा पिताका लागि तयार गरिएको थियो, जुन सोही बमोजिम लेखिएको छ।\n\n13 अनि यस्तो हुनगयो कि हामीहरूले अत्यन्त उन्नति गर्न र भूमिमा सङ्ख्या बढाउन थाल्यौँ।\n\n14 अनि म नफीले लाबानको तरबार लिएँ र यसको ढाँचापछि धेरै तरबारहरू बनाएँ, कि कुनै तरहले अहिले लमानीहरू कहलिने जनताले हामीमाथि आक्रमण गर्लान् र हामीलाई विनाश गर्लान् भन्ने डरले; किनभने म र मेरा सन्तानहरू र जसलाई मेरा जन भनिन्थ्यो उनीहरूप्रति तिनीहरूको घृणाबारे मलाई ज्ञान थियो।\n\n15 अनि मैले मेरा जनतालाई भवनहरू बनाउन र सबै किसिमका काठ र फलाम र तामा र पित्तल र इस्पात र सुन र चाँदी र अधिक प्रशस्ततामा भएका बहुमूल्य कच्चा धातुहरूमा काम गर्न सिकाएँ।\n\n16 अनि म, नफीले एउटा मन्दिर बनाएँ; र यसलाई मैले सोलोमनको मन्दिरको ढाँचामा निर्माण गरेँ, केवल यो त्यति धेरै मूल्यवान् वस्तुहरूबाट बनाइएको थिएन; किनभने ती भूमिमाथि भेट्टाइएनन्, यसकारण, यसलाई सोलोमनको मन्दिर जस्तो बनाउन सकिएन। तर निर्माणको ढाँचा सोलोमनको मन्दिरजस्तै थियो; र त्यसमाथिको शिल्पकला अत्यन्तै उच्चस्तरको थियो।\n\n17 अनि यस्तो हुन गयो कि म, नफीले मेरा जनतालाई परिश्रमी हुन र आफ्ना हातले श्रम गर्न लगाएँ।\n\n18 अनि यस्तो हुन गयो कि उनीहरूले इच्छा गरे कि म उनीहरूको राजा बनूँ। तर म, नफी, इच्छुक थिएँ कि उनीहरूको कुनै राजा नहोस्; तैपनि मेरो क्षमताले भ्याए अनुसार मैले उनीहरूका निम्ति गरेँ।\n\n19 अनि हेर, परमप्रभुका वचनहरू मेरा बन्धुहरूमाथि पूरा भएको थियो, जुन उनीहरूको सम्बन्धमा उहाँले बोल्नु भएको थियो कि म उनीहरूको शासक र उनीहरूको गुरु होऊँ। यसकारण, प्रभुको आज्ञा बमोजिम उनीहरूले मेरो ज्यान लिन खोजेको समयसम्म म उनीहरूको शासक र उनीहरूको शिक्षक भएको थिएँ।\n\n20 यसरी, परमप्रभुको वचन पूरा भयो जुन उहाँले यसो भन्दै ममाथि बोल्नु भएको थियो: जति जति उनीहरूले तिम्रो वचनहरूलाई सुन्नेछैनन्, उनीहरूलाई परमप्रभुको उपस्थितिबाट अलग्याईनेछ। अनि हेर, उनीहरूलाई उहाँको उपस्थितिबाट अलग्याइयो।\n\n21 अनि उनीहरूको दुष्टताको कारणले उहाँले श्रापलाई उनीहरूमाथि आउन लगाउनुभयो, हो, एउटा कष्टदायक श्राप समेत। किनभने हेर, उनीहरूले उहाँ विरुद्ध आफ्नो हृदयहरूलाई कठोर बनाएका थिए, ताकि उनीहरू दर्शन ढुंङ्गाजस्तो बनेका थिए; यसकारण, उनीहरू सेतो र अत्यन्तै गोरो र आनन्ददायक भएकोले, मेरा जन उनीहरूमाथि लालायित नहोऊँन् भनेर परमप्रभु परमेश्वरले उनीहरूमाथि कालोपनाको छाला आउन दिनुभयो।\n\n22 अनि परमप्रभु परमेश्वर यसो भन्नुहुन्छ: म यसो गराउने छु कि उनीहरू तिम्रा जनतका लागि घृणायोग्य हुनेछन्, उनीहरूले आफ्नो दुष्टताको पश्चाताप नगरेसम्म।\n\n23 अनि तिनीहरूको सन्ततिसँग मिसिनेको सन्तति श्रापित हुनेछ; किनभने उनीहरू पनि सोही श्रापबाट श्रापित हुनेछन्। अनि परमप्रभुले यो बोल्नुभयो, अनि यसै गरियो।\n\n24 अनि उनीहरूको श्रापको कारणले, जुन उनीहरूमाथि थियो, उनीहरू, उपद्रव र अस्पष्टताले भरिपूर्ण, लोसे मानिसहरू बने र उजाड स्थानमा शिकारका जन्तुहरूको खोजी गर्थे।\n\n25 अनि परमप्रभु परमेश्वरले मलाई भन्नुभयो: उनीहरू तिम्रा सन्ततिका लागि कोर्रा बन्नेछन्, तिनीहरूलाई मेरो सम्झना गर्न प्रेरित गर्नका लागि; र जहाँसम्म उनीहरूले मलाई सम्झने छैनन् र मेरा वचनहरूलाई सुन्ने छैनन्, तिनीहरू उनीहरूको विनाश नै हुनेगरी समेत कोर्रा बन्ने छन्।\n\n26 अनि यस्तो हुन गयो कि म नफीले याकूब र योसेफलाई पवित्रीकृत गरेँ, ताकि उनीहरू मेरा जनताको भूमिमाथि पादरी र शिक्षक बनून्।\n\n27 अनि यस्तो हुन गयो कि हामी खुशीपुर्वक बाँच्यौँ।\n\n28 अनि हामीले यरुशलेम छोडेको समयदेखि तीस वर्ष बितिसकेको थियो।\n\n29 अनि म नफीले मेरा पाताहरू, जुन मैले बनाएको थिएँ, तीमाथि अहिलेसम्म मेरा जनताका बारेमा अभिलेखहरू राखेको थिएँ।\n\n30 अनि यस्तो हुन गयो कि परमप्रभु परमेश्वरले मलाई भन्नुभयो: अन्य पाताहरू बनाऊ; तिम्रा जनताको फाइदाका लागि तिमीले तिनीहरूमाथि धेरै कुराहरू कुँद्नेछौ, जुन मेरो दृष्टिमा असल छन्।\n\n31 यसकारण, म नफी परमप्रभुका आज्ञाहरू प्रति आज्ञाकारी हुनका लागि गएँ र ती पाताहरू बनाएँ, जसमाथि मैले यी कुराहरू कुँदेको छु।\n\n32 अनि मैले त्यो कुँदेँ जुन परमेश्वरका लागि चित्तबुझ्दो छ। र यदि मेरा जनता परमेश्वरका कुराहरूदेखि हर्षित छन् भने उनीहरू मेरा कुँदाइदेखि हर्षित हुनेछन्, जुन यी पाताहरूमाथि छन्।\n\n33 अनि यदि मेरा जन मेरा जनको इतिहासको अरु विशिष्ट खण्ड जान्न इच्छा गर्दछन् भने उनीहरूले मेरा अन्य पाताहरू खोजी गर्नु पर्छ।\n\n34 अनि यो भन्नु मलाई पर्याप्त छ कि चालीस वर्षहरू बितिसकेका थिए र हाम्रा बन्धुहरूसँग पहिल्यै युद्ध र झगडा भइसकेको थियो।\n\n", "2-ne 6": "[center][font_size=26]अध्याय ६[/font_size][/center]\n\n[i]याकूब यहूदी इतिहास सुनाउँछन्: बेबिलोनी दासत्व र फिर्ती; इस्राएलको पवित्र उहाँको सेवा र क्रूसारोहण; गैर यहूदीहरूबाट प्राप्त सहयोग; र यहूदीहरूको पछिल्लो दिनको पुनर्स्थापना जब उनीहरू मसीहमा विश्वास गर्दछन्। लगभग ई.पू. ५५९–५४५।[/i]\n\n1 याकूब, नफीका भाइका वचनहरू जुन उनले नफीका जनमाझ बोले।\n\n2 हेर, मेरा प्रिय बन्धुहरू हो, म, याकूब, परमेश्वरद्वारा बोलावट गरिएको र उहाँको पवित्र पादरित्वको अनुक्रम-बमोजिम नियुक्त गरिएको र मेरा दाजु नफीबाट अभिषेक गरिएको, जसलाई तिमीहरूले एउटा राजा वा संरक्षकका रुपमा हेर्दछौ र जसमाथि सुरक्षाकालागि तिमीहरू भर पर्दछौ, हेर तिमीहरूलाई थाहा छ कि मैले तिमीहरूसामु अत्यन्त धेरै कुराहरू बोलेको छु।\n\n3 तैपनि, म तिमीहरूसामु फेरि बोल्दछु; किनकि म तिमीहरूको आत्माको कल्याणका लागि व्यग्र छु। हो, तिमीहरूका लागी मेरो चिन्ता ठूलो छ; र तिमीहरू स्वयम्‌लाई थाहा छ कि त्यो सदा रहिआएको छ। किनभने सारा परिश्रमका साथ मैले तिमीहरूलाई सजग तुल्याएको छु; र तिमीहरूलाई मेरा पिताका वचनहरू पढाएको छु; र मैले संसारको सृस्टिदेखि लेखिएका सबै कुराहरूका बारेमा तिमीहरूसामु बोलिसकेको छु।\n\n4 अनि अब, हेर म तिमीहरूसामु जे कुराहरू छन् र जे आउनेवाला छन्, तिनका बारेमा बोल्दछु; यसकारण, म तिमीहरूलाई यशैयाका वचनहरू पढेर सुनाउनेछु। र यी तिनै वचनहरू हुन् जो मेरा दाजुले चाहनुभएको छ कि मैले तिमीहरूसामु बोलूँ। र म तिमीहरूसामु तिमीहरूका निमित्त बोल्दछु, ताकि तिमीहरूले सिक्नेछौ र आफ्ना परमेश्वरको नाउँ महिमित गर्नेछौ।\n\n5 अनि अब, यी वचनहरू जुन म वाचन गर्नेछु ती हुन् जुन यशैयाले इस्राएलका सबै घरानाका बारेमा बोले; यसकारण, ती तिमीहरूसँग दाँजिन सक्छन, किनकि तिमीहरू इस्राएलका घरानाका हौ। र त्यहाँ धेरै कुराहरू छन् जो यशैयाद्वारा बोलिएका छन् जुन तिमीहरूसँग दाँजिन सक्छन, किनकि तिमीहरू इस्राएलका घरानाका हौ।\n\n6 अनि अब, ती वचनहरू यी हुन्: परमप्रभु परमेश्वर यसो भन्नुहुन्छ: हेर, म आफ्नो हात गैह्र-यहूदीहरूसम्म फैलाउनेछु र ती जनमाझ मेरो ध्वजा फहराउनेछु; र उनीहरूले तिम्रा छोराहरूलाई आफ्नो बाहुमा लिनेछन् र तिम्रा छोरीहरू उनीहरूका काँधमा बोकिनेछन्।\n\n7 अनि राजाहरू तिम्रा धाईबुबाहरू र तिनका रानीहरू तिम्रा धाईआमाहरू हुनेछन्; तिनले धर्तितिर अनुहार झुकाएर तिमीहरूलाई प्रणाम गर्नेछन् र तिमीहरूको पैतालाको धूलो चाट्नेछन्; अनि तिमीहरूले थाहा पाउनेछौ कि म नै परमप्रभु हुँ; किनकि मेरो प्रतीक्षा गर्नेहरू लज्जित हुनेछैनन्।\n\n8 अनि अब, म, याकूब, यी वचनहरूका सम्बन्धमा केही बोल्दछु। किनभने हेर, परमप्रभुले मलाई देखाउनुभएको छ कि ती जो यरूशलेममा थिए, जहाँबाट हामी आयौँ, तिनीहरूलाई मारिए र बन्दी बनाएर लगिए।\n\n9 तैपनि, परमप्रभुले मलाई देखाउनुभएको छ कि उनीहरू पुन: फर्कनेछन। र उहाँले मलाई यो पनि देखाउनुभएको छ कि परमप्रभु परमेश्वर, इस्राएलका पवित्र उहाँ, उनीहरूसामु शारीरिक रूपमा स्वयम् प्रकट हुनुहुनेछ; र, यो मलाई बताउने स्वर्गदूतका वचनअनुसार, उहाँ स्वयम् प्रकट हुनुभएपछि उनीहरूले उहाँलाई कोर्राले हिर्काउनेछन् र उहाँलाई क्रुसमा टाङ्नेछन्।\n\n10 अनि इस्राएलका पवित्र जनविरुद्ध आफ्ना हृदय कठोर बनाएपछि र घाँटीहरू दह्रो बनाएपछि, हेर, इस्राएलका पवित्र उहाँको न्याय उनीहरूमाथि आउनेछ। अनि त्यो दिन आउनेछ कि तिनीहरूलाई दण्ड र पीडा दिइनेछ।\n\n11 यसकारण, उनीहरूलाई यत्रतत्र लखेटिएपछि, किनकि स्वर्गदूत यसो भन्नुहुन्छ, धेरैले शरीरमा कष्ट पाउनेछन्, र, आस्थावानहरूको प्रार्थनाहरूका कारणले, मर्ने गरी पीडा दिइनेछैन, उनीहरू यत्र-तत्र छरिनेछन् र दण्डित हुनेछन् र घृणित हुनेछन्; तैपनि, परमप्रभु उनीहरूसामु कृपालु हुनुहुनेछ, ताकि जब उनीहरूले आफ्ना उद्धारकर्ताका बारेमा थाहा पाउनेछन, तिनीहरूलाई उनीहरूको पैत्रिक भूमिहरूमा फेरि भेला गरिनेछ।\n\n12 अनि गैह्र-यहूदीहरू आशीषित होऊन्, ती जसकाबारेमा अगमवक्ताले लेखेका छन्; किनकि हेर, यदि उनीहरूले पश्चाताप गरे र सियोनका विरुद्ध लडाईं गरेनन् र त्यस विशाल र घृणित चर्चमा स्वयम् एकत्रित भएनन् भने उनीहरूलाई बचाइनेछ, किनकि परमप्रभु परमेश्वरले आफ्ना करारहरू जुन उहाँले आफ्ना सन्तानहरूसँग बाँध्नुभएको छ, पूरा गर्नुहुनेछ र यस कारणले अगमवक्ताले यी कुराहरू लेख्नुभएको छ।\n\n13 यसकारण, तिनले जसले सियोन र परमप्रभुका करारवद्ध जनविरुद्ध लडाइँ गर्दछन् उनीहरूका पैतालाको धूलो चाट्दछन् र परमप्रभुका जन लज्जित हुनेछैनन्। किनभने पपरमप्रभुका जन ती हुन् जो उहाँको प्रतीक्षा गर्दछन्; किनकि उनीहरू अझै पनि मसीहको आगमनको प्रतीक्षा गर्दछन्।\n\n14 अनि हेर, अगमवक्ताका वचनअनुसार, उनीहरूलाई फेरि फेला पार्नका लागि मसीह स्वयम् पुन: दोस्रो पटक खडा हुनुहुनेछ; यसकारण, उहाँ स्वयम् तिनीहरूका शत्रुहरूको सर्वनाश हुने गरी शक्ति र ठूलो महिमासहित उनीहरूसामु प्रकट हुनुहुनेछ, जब त्यो दिन आउँछ, तब उनीहरूले उहाँमा विश्वास गर्नेछन्; र उहाँले कसैको विनाश गर्नु हुनेछैन जसले उहाँमा विश्वास गर्नेछन्।\n\n15 अनि तिनीहरू जो उहाँमा विश्वास गर्दैनन् दुबै आगोबाट र आँधिबेहरीबाट र भूकम्पबाट र रक्तपातबाट र महामारीबाट र अनिकालबाट नासिनेछ्न्। अनि उनीहरूले थाहा पाउनेछन् कि परमप्रभु नै परमेश्वर, इस्राएलको पवित्र उहाँ, हुनुहुन्छ।\n\n16 किनकि के शक्तिशालीहरूबाट शिकार हरिने छ, वा के कानुनसम्मत कैदीहरू मुक्त गरिने छन्?\n\n17 तर परमप्रभु यसो भन्नुहुन्छ: शक्तिशालीहरूका कैदीहरू समेत खोसिनेछन् र डरलाग्दोको शिकार मुक्त गरिनेछ; किनकि सर्वशक्तिमान् परमेश्वरले आफ्ना करारवद्ध जनलाई मुक्त गर्नुहुनेछ। किनकि परमप्रभु यसो भन्नुहुन्छ: म तिनीहरूसँग लडाईँ गर्नेछु जसले तिमीहरूसँग लडाईँ गर्दछ—\n\n18 अनि म तिनीहरूलाई उनीहरूको आफ्नै मासु खुवाउनेछु जसले तिमीहरूलाई शोषण गर्दछन्; र तिनीहरू मीठो मदिराले झैँ आफ्नै रगतले मातिनेछन्; र सारा संसारले थाहा पाउनेछ कि म परमप्रभु नै तिमीहरूका मुक्तिदाता र उद्धारकर्ता, याकूबको सर्वशक्तिमान हुँ।\n\n", "2-ne 7": "[center][font_size=26]अध्याय ७[/font_size][/center]\n\n[i]याकूबले यसैयाबाट अरु पढ़दछन्: यशैयाले मसीहका निम्ति बोल्दछन्—मसीहले शिक्षितको भाषामा बोल्नुहुनेछ—उहाँले आफ्नो पीठ पिट्नेहरूतर्फ फर्काउनुहुनेछ—उहाँ पराजित हुनु हुनेछैन—यशैया ५० सँग तुलना गर्नुहोस्। लगभग ई.पू. ५५९–५४५।[/i]\n\n1 हो, किनकि परमप्रभु यसो भन्नुहुन्छ: के मैले तिमीलाई अलग्याएको छु, अथवा के मैले तिमीलाई सदासर्वदाका लागि त्यागेको छु? किनकि परमप्रभु यसो भन्नुहुन्छ: तिम्री आमाको त्यागपत्र कहाँ छ? कसलाई मैले अलग्याएको छु, अथवा तिमीलाई मैले मेरा साहुहरूमध्ये कसकोमा बेचेको छु? हो, तिमीलाई मैले कसलाई बेचेको छु? हेर, तिमीहरूकै पापका कारण तिमीहरूले आफूलाई बेच्यौ र तिमीहरूकै अपराधका कारण तिमीहरूकी आमा त्यागिएकी हुन्।\n\n2 यसकारण, जब म आएँ, त्यहाँ कोही मानिस थिएन; जब मैले बोलाएँ, हो, त्यहाँ जवाफ दिने कोही थिएन। हे इस्राएलका घराना, के मेरो हात कुनै तरिकाले छोटा भएको छन् कि तिमीलाई मुक्ति दिन सक्दैनन्, अथवा तिमीहरूको उद्धार गर्नलाई के मसित शक्ति छैन? हेर, मेरो हप्काइले समुद्रलाई म सुकाउँछु, तिनीहरूका नदीहरूलाई म उजाड स्थान र तिनीहरूका माछाहरूलाई म गनाउने बनाइदिन्छु किनभने पानी सुकाइएको छ र तिनीहरू तिर्खाले मर्दछन्।\n\n3 म स्वर्गलाई अन्धकारले पहिराउँछु र त्यसको ओढ्ने भाङ्ग्राको बनाउँछु।\n\n4 परमप्रभु परमेश्वरले मलाई शिक्षितको भाषा सिकाउनुभएको छ, ताकि तिमीहरूसँग समय समयमा कसरी बोल्नुपर्दछ भनेर मैले जान्न सकौँ, हे इस्राएलका घराना। जब तिमी थाक्दछौ उहाँले बिहानैपिच्छे ब्युँझाउनुहुन्छ। शिक्षितले झैँ ध्यानसित सुन्न उहाँले मेरो कानलाई ब्युँझाउनुहुन्छ।\n\n5 परमप्रभु परमेश्वरले मेरो कान खोलिदिनुभएको छ र म बिद्रोहि भईनँ, न त म पछि नै हटेँ।\n\n6 मैले मेरो पीठ मलाई पिट्नेलाई र दाह्री उखेल्नेलाई मेरा गाला फर्काइदिएँ। बदनामी र थुकाइबाट मैले मेरो मुख लुकाइनँ।\n\n7 त्यसकारण मलाई लज्जित पारिनेछैन, किनकि परमप्रभु परमेश्वरले मलाई सहायता गर्नुहुनेछ। त्यसकारण मैले मेरो अनुहार चट्टान झैँ स्थिर बनाएको छु र मलाई थाहा छ कि म लाजमा पर्नेछैन।\n\n8 अनि परमप्रभु नजिकै हुनुहुन्छ र उहाँले मलाई निर्दोष ठहराउनुहुन्छ। को मसँग झगडा गर्दछ? हामी एकसाथ खडा होऔँ। मेरो विरोधी को छ? त्यो मेरो नजिक आओस् र म त्यसलाई मेरो वचनको बलले प्रहार गर्नेछु।\n\n9 किनकि परमप्रभु परमेश्वरले मेरो सहायता गर्नुहुनेछ। र ती सबै जसले मलाई दोषी ठहराउँछ, हेर, तिनीहरू सबै वस्त्र झैँ थोत्रा हुनेछन् र किराले तिनीहरूलाई खानेछन्।\n\n10 तिमीहरूमाझ परमप्रभुसँग डर मान्ने को छ, जो उहाँका सेवकहरूका वचनलाई पालना गर्दछ, जो अन्धकारमा हिड्दछ र जससँग प्रकाश छैन?\n\n11 हेर तिमीहरू सबै जसले आगो बाल्छौ, जसले आफूलाई झिल्काले घेर्छौ, तिमीहरूको आगोको प्रकाशमा र तिमीहरूले सल्काएको आगोको झिल्कामा हिँड्छौ। तिमीहरूले मेरो हातबाट यही पाउनेछौ—तिमीहरू दु:खमा पर्नेछौ।\n\n", "2-ne 8": "[center][font_size=26]अध्याय ८[/font_size][/center]\n\n[i]याकूबले यसैयाबाट अरु पढ़्छन्: पछिल्ला दिनमा, परमप्रभुले सियोनलाई सान्त्वना दिनुहुनेछ र इस्राएललाई जम्मा गर्नुहुनेछ—मुक्ति पाएकाहरू महान् आनन्दका साथ सियोनमा आउनेछन्—यशैया ५१ र ५२:१–२ संग तुलना गर्नुहोस्। लगभग ई.पू. ५५९–५४५।[/i]\n\n1 धार्मिकताको पछि लाग्ने तिमीहरू, मेरा कुरा सुन। जुन चट्टानबाट तिमीहरू कुँदियौ र जुन खानीको खाडलबाट तिमीहरू निकालियौ, त्यसलाई हेर।\n\n2 तिमीहरूका पिता अब्राहामलाई हेर र सारालाई, तिनी जसले तिमीहरूलाई जन्माइन्, मैले तिनलाई एक्लै बोलाएँ र तिनलाई आशीष दिएँ।\n\n3 किनकि परमप्रभुले सियोनलाई सान्त्वना दिनुहुनेछ, उहाँले त्यसका सबै भग्नावशेषहरूलाई सान्त्वना दिनुहुनेछ; र उहाँले त्यसको उजाड स्थानलाई अदनझैँ र त्यसको मरुभूमिलाई परमप्रभुको बगैँचा झैँ बनाउनुहुनेछ। हर्ष र आनन्द, कृतज्ञता र गीतको स्वर त्यसमा पाइनेछ।\n\n4 मेरा जन, मेरा कुरा सुन, मेरा कुरामा कान थाप, हे मेरो राष्ट्र, किनकि मबाट व्यवस्था अगाडि बढ्दछ र म मेरो न्याय ती जनमाझ प्रकाश भएर रहन लगाउनेछु।\n\n5 मेरो धार्मिकता नजिकै छ; मेरो मुक्ति अघि गएको छ र मेरा बाहुले जनको न्याय गर्नेछ। टापुहरूले मलाई कुर्नेछन् र मेरा बाहुमा तिनीहरूले भरोसा गर्नेछन्।\n\n6 तिमीहरू आफ्ना आँखा स्वर्गतिर उठाओ र तल पृथ्वीलाई हेर; किनकि स्वर्गहरू धुवाँझैं लोप हुनेछ र पृथ्वी बस्त्रझैँ झुत्रो हुनेछ; र त्यसमा बस्ने तिनीहरू त्यसै प्रकार मर्नेछन्। तर मेरो मुक्ति सदासर्वदा रहिरहनेछ र मेरो धार्मिकताको कहिल्यै विनाश हुनेछैन।\n\n7 मलाई सुन, तिमीहरू जो धार्मिकता जान्दछौ, ती जन जसको हृदयमा मैले मेरो नियम लेखेको छु, मानिसहरूको निन्दादेखि नडराओ, न त तिनीहरूको आलोचनादेखि भयभीत होओ।\n\n8 किनकि लुगा खाएझैँ कीराले तिनीहरूलाई खानेछन् र ऊन खाए झैँ किराले तिनीहरूलाई खानेछन्। तर मेरो धार्मिकता सदासर्वदाका निम्ति रहनेछ र मेरो मुक्ति एक पिँढीदेखि अर्को पिँढीसम्म।\n\n9 जाग, जाग! शक्ति धारण गर, हे परमप्रभुका बाहु; प्राचीनकालमा झैँ जाग। के तिमी त्यही होइनौ जसले राहाबलाई टुक्रा टुक्रा पाऱ्यौ र अजिङ्गरलाई घाइते तुल्यायौ?\n\n10 के हजुर त्यही हुनुहुन्न जसले समुद्रलाई सुकाउनुभयो, महान् गहिराइका पानी सुकाउनुभयो; जसले आफूले उद्धार गरेकालाई पार गर्नका निम्ति समुद्रको गहिराइमा बाटो बनाइदिनुभयो?\n\n11 त्यसकारण, परमप्रभुले उद्धार गर्नुभएकाहरू फर्कनेछन् र सियोनमा गीत गाउँदै आउनेछन्; र तिनीहरूको शिरमाथि अनन्त खुशी र पवित्रता रहनेछ; र तिनीहरूले आनन्द र खुशी प्राप्त गर्नेछन्; दु:ख र शोक भाग्नेछन्।\n\n12 म उही हुँ; हो, म उही हुँ जसले तिमीलाई सान्त्वना दियो। हेर, तिमी को हौ, कि तिमीले मानिससँग डराउनु परोस्, जो मर्नेछ र मानिसको पुत्र, जो घाँसझैँ ओइलाउनेछ?\n\n13 अनि परमप्रभु तिम्रा निर्मातालाई बिर्सियौ, जसले स्वर्गहरू फैलाउनु भएको छ र पृथ्वीको जग बसाल्नुभएको छ र शोषकका क्रोधले प्रत्येक दिन निरन्तर त्रशित भएका छौ, शोषकको उग्रताका कारण, लाग्दो हो ऊ नाश गर्न तयार छ? र त्यो अत्याचारीको क्रोध कहाँ छ?\n\n14 निर्वासित बन्दीले हतार गर्छन्, ताकि उसलाई छुटकारा दिइयोस् र ताकि उसले त्यस खोरमा मर्न नपरोस्, न त तिनीहरूलाई खानेकुराको कमी होओस्।\n\n15 तर म परमप्रभु तिम्रा परमेश्वर हुँ, जसका छालहरू गर्जन्छन्; सैन्यहरूका अधिपति म नै हुँ।\n\n16 मैले मेरो वचन तिम्रो मुखमा हालिदिएको छु र तिमीलाई मेरो हातको छाँयाले ढाकेको छु, ताकि मैले स्वर्गहरू निर्माण गरुँ र पृथ्वीको जग बसालूँ र सियोनलाई भनूँ: हेर, तिमीहरू मेरा जन हौ।\n\n17 जाग, जाग, उठ, हे यरुशलेम, जसले परमप्रभुको हातमा उहाँको क्रोधको कचौरा पिएका छौ—काँप्ने त्यो कचौराबाट तिमीले पिएका छौ—\n\n18 अनि तिनले जन्माएका सबै छोराहरूमध्ये तिनलाई डोऱ्याउने कोही थिएन; न त तिनले हुर्काएका सबै छोराहरूमध्ये, तिनलाई हात समातेर लैजाने कोही थिए।\n\n19 यी दुई छोराहरू तिमीकहाँ आएका छन्, को तिमीदेखि दुखी मान्नेछ—तिम्रा भग्नावशेष र विनाश र अनिकाल र तरबार—र तिमीलाई म कस द्वारा सान्त्वना दिऊँ?\n\n20 तिम्रा छोराहरू मुर्छा परेका छन्, यी दुई बाहेक; तिनीहरू जालमा परेको जङ्गली साँढेझैँ सडकको दोबाटोमा लडिरहेका छन्; तिनीहरू परमप्रभुको पूर्ण क्रोध र तिम्रो परमेश्वरको हप्काइमा परेका छन्।\n\n21 त्यसकारण यो अब सुन, तिमी दुखित र मातिएको तर मदिराले होइन:\n\n22 तिम्रा परमप्रभु यसो भन्नुहुन्छ, परमप्रभु अनि तिम्रा परमेश्वर जसले आफ्ना जनका पक्षमा बोल्नुहुन्छ, हेर, मैले तिम्रा हातबाट काँपिरहेको त्यो कचौरा, त्यो क्रोधको कचौरा लिएको छु; तिमीले त्यो फेरि कहिल्यै पिउनेछैनौ।\n\n23 तर म त्यो तिमीलाई सताउनेहरूका हातमा दिनेछु; जसले तिमीलाई भनेका छन्: घोप्टो पर, ताकि हामीमाथिबाट जान सकौँ—र तिमीले आफ्नो शरीरमाथिबाट जानेहरूका लागि भुइँ र हिड्ने सडकझैँ तुल्याईदिएका छौ।\n\n24 जाग, जाग, तिम्रो शक्ति धारण गर, हे सियोन; तिम्रा सुन्दर वस्त्रहरू लगाऊ, हे यरुशलेम, त्यो पवित्र सहर; किनकि अब उपरान्त त्यहाँ कुनै बेखतना र अशुद्ध तिमीकहाँ आउनेछैनन्।\n\n25 आफ्नो धुलो टक्टक्याऊ; जाग, बस, हे यरुशलेम; आफ्नो घाँटीको साङ्ला फुकाल, हे सियोनकी बन्दी छोरी।\n\n", "2-ne 9": "[center][font_size=26]अध्याय ९[/font_size][/center]\n\n[i]याकूबले विस्तार गर्दछन कि यहूदीहरू वाचा गरिएका भूमिहरूमा भेला हुनेछन्—प्रायश्चित्तले मानिसहरूको पतनको मूल्य तिर्दछ—मृतकहरूको शरीर चिहानबाट र तिनीहरूको आत्माहरू नरकबाट र परमधामबाट बाहिर आउनेछन्—तिनीहरूले न्याय पाउनेछन्—प्रायश्चितले मृत्यु, नरक, सैतान र अन्त्यहीन पीडाबाट बचाउछ—धर्मीहरूलाई परमेश्वरको अधिराज्यमा बचाइन्छ—पापहरूको सजाय खडा गरिन्छ—इस्राएलका पवित्र उहाँ द्वारको रक्षक हुनुहुन्छ। लगभग ई.पू. ५५९–५४५।[/i]\n\n1 अनि अब, मेरा प्रिय बन्धुहरू, मैले यी कुराहरू पढेको छु ताकि तिमीले परमप्रभुका करारहरूका बारे थाहा पाउन सक जुन उहाँले सबै इस्राएलका घरानासँग गर्नुभएको छ—\n\n2 जुन उहाँले यहूदीहरूसमक्ष बोल्नुभएको छ, आफ्ना पवित्र अगमवक्ताहरूको मुखबाट, प्रारम्भदेखि नै समेत, एक पिँढीदेखि अर्को पिँढीसम्म, जबसम्म ती कुराहरू सत्य चर्च परमेश्वरको चर्चमा पुनर्स्थापित हुने समय आउँदैन; जब तिनीहरू आफ्ना रिक्थका भूमिहरूमा भेला गरिनेछन् र प्रतिज्ञा गरिएको सबै भूमिहरूमा स्थापित गराइनेछन्।\n\n3 हेर, मेरा प्रिय बन्धुहरू, म यी कुराहरू भन्छु ताकि तिमीहरू रमाओ र सदासर्वदाका लागि शिर ठाडो पार, ती आशीषहरूका कारण जुन परमप्रभु परमेश्वरले तिम्रा छोराछोरीहरूलाई दिनुहुनेछ।\n\n4 किनकि मलाई थाहा छ, तिमीहरू धेरैले आगामी कुराहरू जान्न धेरै खोजेका छौ; यसकारण मलाई थाहा छ कि हाम्रो शरीर कुहिएर मर्नुपर्छ भन्ने तिमीहरूलाई थाहा छ; तैपनि, हामीले आफ्ना शरीरमा परमेश्वरलाई देख्नेछौँ।\n\n5 हो, मलाई थाहा छ कि शरीरमा उहाँले आफूलाई यरुशलेम, जहाँबाट हामी आयौ, त्यहाँका बासिन्दाहरूलाई देखाउनु हुनेछ भनेर तिमीहरूलाई थाहा छ; किनकि यसो तिनीहरूका माझमा हुनु उचित छ; किनकि महान् सृष्टिकर्ताका लागि यो आवश्यक थियो कि उहाँले आफूलाई शरीर भएको मानिसको अधीनमा रहन आफूलाई अनुमति दिनुहुन्छ र सबै मानिसका लागि मर्नुहुन्छ, ताकि सबै मानिसहरू उहाँको अधीनमा रहून्।\n\n6 किनकि मृत्यु सबै मानिसहरूमा आएकाले, महान् सृष्टिकर्ताको दयालु योजना पूरा गर्न, त्यहाँ पुनरुत्थानको शक्ति हुन आवश्यक छ र पतनको कारण मानिसमा पुनरुत्थान आउन आवश्यक छ; र उल्लङ्घनको कारण पतन भएको हो; र मानिसको पतन भएको कारण तिनीहरू परमप्रभुको उपस्थितिबाट अलग्याइनेछन्।\n\n7 यसकारण, एक अनन्त प्रायश्चित्तको आवश्यक थियो—यो अनन्त प्रायश्चित्त नभएसम्म यो अपभ्रंसले शुद्धको रुप धारण गर्न सक्दैनथ्यो। यसकारण, पहिलो न्याय जुन मानिसमा आयो त्यो अन्त्यविहीन अन्तरालसम्म रहिरहन आवश्यक थियो। अनि यदि यसो हुने हो भने, यो शरीर यस मातृभूमिमा कुहिन र थिचिन, फेरि नउठ्नेगरी राखिनेथियो।\n\n8 हे परमेश्वरको ज्ञान, उहाँको कृपा र अनुग्रह! किनकि हेर, यदि शरीर फेरि नउठ्ने भएको भए हाम्रा आत्माहरू त्यो दूतको अधीनमा रहने थिए जो अनन्त परमेश्वरको उपस्थितिबाट झऱ्यो र कहिल्यै नउठ्नेगरी सैतान बन्यो।\n\n9 अनि हाम्रा आत्माहरू तिनी जस्तै हुनुपर्थ्यो र हामी दुष्ट हुने थियौं, सैतानका दूतहरू, हाम्रा परमेश्वरको उपस्थितिबाट बन्द गरिइएर, झुटको पितासँग रहन, दयनीय अवस्थामा, ऊजस्तै; हो, त्यस प्राणीसँग जसले हाम्रा पहिलो मातापितालाई झुक्यायो, जसले आफूलाई प्रकाशका दूतको भेष धारण गरेर र मानिसका छोराछोरीलाई हत्याको गोप्य गुटबन्दी र अन्धकारका धेरै प्रकारका गोप्य कामहरू गर्न उक्साउँछ।\n\n10 अहो हाम्रो परमेश्वरको कृपा कति महान् छ, उहाँले हामीलाई यी भयानक राक्षसको मुट्ठीबाट उम्कने मार्ग तयार गर्नुभएको छ; हो, त्यो राक्षस, मृत्यु र नरक, जसलाई म शरीरको मृत्यु र आत्माको मृत्यु भन्दछु।\n\n11 अनि परमेश्वर, इस्राएलको पवित्र उहाँको मुक्तिको यो बाटोले गर्दा, यो मृत्यु, जुन मैले बताएकोछु, जुन लौकिक छ, जुन मृत्यु चिहान हो, जसले मृतकहरूको मुक्ति गर्दछ।\n\n12 अनि यो मृत्यु जुन मैले बताएको छु, जुन आत्मिक मृत्यु हो, यसले यसको मृतकहरूको मुक्ति गर्छ; जुन आत्मिक मृत्यु नरक हो; यसकारण, मृत्यु र नरकले त्यसका मृतकहरूलाई मुक्ति दिनुपर्छ र नरकले आफ्ना बन्दी आत्माहरूलाई मुक्ति दिनुपर्छ र चिहानले यसका बन्दी शरीरहरूलाई मुक्ति दिनुपर्छ र मानिसहरूका शरीर र आत्माहरू एक अर्कामा पुनर्स्थापित हुनेछन्; र यो इस्राएलका पवित्र उहाँको पुनरुत्थानको शक्तिद्वारा भएको हो।\n\n13 अहो हाम्रो परमेश्वरको योजना कति महान् छ! अर्कोतर्फ, परमेश्वरको परमधामले धर्मीहरूका आत्माहरूलाई मुक्ति दिनुपर्छ र चिहानले धर्मीहरूका शरीरलाई मुक्ति दिनुपर्दछ; र आत्मा र शरीर फेरि आफैँ पुनर्स्थापित हुन्छ र सबै मानिसहरू अमर र अविनाशी बन्नेछन् र तिनीहरू जीवित जीवात्माहरू हुनेछन्, शरीरमा हामीजस्तै पूर्ण ज्ञान भएको, यस बाहेक कि हाम्रो ज्ञान परिपूर्ण हुनेछ।\n\n14 यसकारण, हामीलाई हाम्रा सबै अपराध र हाम्रा अशुद्धता र हाम्रा नग्नताको पूर्ण ज्ञान हुनेछ; र धार्मिकहरूलाई आफ्नो आनन्द र आफ्नो धार्मिकता, पवित्रताले, हो, धार्मिकताको पोशाकले समेत पहिरिएको पूर्ण ज्ञान हुनेछ।\n\n15 अनि यस्तो हुनेछ कि जब सबै मानिसहरू यो पहिलो मृत्युबाट गुज्रेर जीवनमा जानेछन्, यतिसम्म कि तिनीहरू अविनाशी भएका छन्, तिनीहरू इस्राएलका पवित्र उहाँका न्यायको आसनसामु उपस्थित हुनुपर्नेछ र त्यसपछि न्याय आउनेछ र परमेश्वरको पवित्र न्यायानुसार तिनीहरूको न्याय हुनेछ।\n\n16 अनि विश्वासका साथ, जसरी परमप्रभु जीवित हुनुहुन्छ, किनकि परमप्रभु परमेश्वरले बोल्नुभएको छ र यो उहाँको अनन्त वचन हो, जुन समाप्त हुँदैन, कि जो धर्मी छन् तिनीहरू धर्मी नै रहिरहनेछन् र जो घिनलाग्दा छन् तिनीहरू घिनलाग्दा नै रहिरहनेछन्; यसकारण, जो घिनलाग्दा छन् तिनीहरू सैतान र त्यसका दूतहरू हुन्; र तिनीहरू तिनका लागि तयार गरिएका अनन्त आगोमा जानेछन्; र तिनीहरूका पीडा आगो र गन्धकको कुण्डझैँ हुनेछ, जसको राप सदासर्वदाका लागि निरन्तर माथि उठ्नेछ र जसको अन्त्य छैन।\n\n17 अहो हाम्रो परमेश्वरको महान्‌ता र न्याय! किनकि उहाँले आफ्ना वचनहरू पूरा गर्नुहुन्छ र ती उहाँको मुखबाट अघि गएका छन् र उहाँको न्याय पूरा हुनुपर्छ।\n\n18 तर, हेर, धर्मीहरू, इस्राएलका पवित्र उहाँका सन्तहरू, तिनीहरू जसले इस्राएलका पवित्र उहाँलाई विश्वास गरेका छन्, तिनीहरू जसले संसारका क्रूसहरूलाई सहेका छन् र यसको अपमान प्रति ध्यान दिएनन्, तिनीहरूले परमेश्वरको अधिराज्य प्राप्त गर्नेछन्, जुन उनीहरूका लागि संसारको उत्पत्तिदेखि नै तयार गरिएको थियो र तिनीहरूको आनन्द सदासर्वदाका लागि पूर्ण हुनेछ।\n\n19 अहो हाम्रो परमेश्वर, इस्राएलका पवित्र उहाँको कृपाको महान्‌ता! किनकि उहाँले आफ्ना सन्तहरूलाई त्यो भयानक दुष्ट राक्षस र मृत्यु र नरक र त्यो आगो र गन्धकको कुण्ड जो अन्त्यहीन पीडा हो, त्यसबाट जोगाउनु हुनेछ।\n\n20 अहो हाम्रा परमेश्वरको पवित्रता कस्तो महान्‌ता छ! किनकि उहाँलाई सबै कुराहरू थाहा छ र त्यहाँ त्यस्तो केही कुरा छैन जुन उहाँलाई थाहा छैन।\n\n21 अनि उहाँ यस संसारमा आउनुहुन्छ ताकि उहाँले सबै मानिसहरूलाई बचाउन सक्नुहोओस् यदि तिनीहरूले उहाँको वचन सुने भने; किनकि हेर, उहाँले सबै मानिहरूको पीडा भोग्नुहुन्छ, हो, हरेक जीवित प्राणीहरूको पीडा, दुबै पुरुष, महिला र बालबालिका, जो आदमको परिवारका मातहातका हुन्।\n\n22 अनि उहाँले यो भोग्नुभयो ताकि सबै मानिसहरूमा पुनरुत्थान आओस्, ताकि सबैजना त्यो महान् र न्यायको दिन उहाँसामु उभियून्।\n\n23 अनि उहाँले सबै मानिसहरूलाई आज्ञा दिनुभयो कि तिनीहरूले पश्चात्ताप गर्नुपर्छ र उहाँको नाममा बप्तिस्मा लिनुपर्छ, इस्राएलका पवित्र उहाँमा पूर्ण आस्था राखेर, अन्यथा उनीहरूलाई परमेश्वरको अधिराज्यमा बचाइनेछैन।\n\n24 अनि यदि तिनीहरूले पश्चाताप गरेनन् र उहाँको नाममा विश्वास गरेनन् भने र उहाँको नाममा बप्तिस्मा लिएनन् भने र अन्त्यसम्म सहेनन् भने, तिनीहरूलाई दोषी ठहराइनेछ; किनकि परमप्रभु परमेश्वर, इस्राएलका पवित्र उहाँले बोल्नुभएको छ।\n\n25 यसकारण, उहाँले व्यवस्था दिनुभएको छ; र जहाँ व्यवस्था दिइँदैन त्यहाँ दण्ड हुँदैन र जहाँ दण्ड हुँदैन त्यहाँ तिरस्कार हुँदैन; जहाँ दण्डको सजाय सुनाइँदैन तिरस्कार हुँदैन प्रायश्चितका कारण इस्राएलका पवित्र उहाँका दयाको उनीहरूमा दावा हुन्छ, किनकि तिनीहरूलाई उहाँको शक्तिद्वारा उद्धार गरिन्छ।\n\n26 किनकि जसलाई व्यवस्था दिइएको हुँदैन तिनीहरूमाथि उहाँको न्यायको मांग प्रयाश्चित्तले पूरा गर्दछ, ताकि तिनीहरूलाई त्यो भयावह दुष्टबाट, मृत्यु र नरकबाट र त्यो सैतानबाट र आगो र गन्धकको कुण्डबाट, जुन अन्त्यहीन पीडा हो;त्यसबाट मुक्त गरिनेछ र तिनीहरूको ती परमेश्वरसामु पुनर्स्थापना हुनेछ जसले तिनीहरूलाई श्वास दिनुभयो, जो इस्राएलका पवित्र उहाँ हुनुहुन्छ।\n\n27 तर धिक्कार छ त्यसलाई जसलाई त्यो व्यवस्था दिएको छ, हो, जोसँग हामीसँग झैँ परमेश्वरका सबै आज्ञाहरू छन् र त्यसले ती उल्लङ्घन गर्छ र जसले आफ्ना परीक्षणकालका दिनहरू खेर फाल्छ, किनकि उसको अवस्था भयावह हुनेछ!\n\n28 अहो त्यो सैतानको धूर्त योजना! अहो त्यो निरर्थकता र त्यो कमजोरीपना, त्यो मानिसको मूर्खता! जब तिनीहरू शिक्षित हुन्छन् तिनीहरू सोच्दछन् कि तिनीहरू बुद्धिमानी छन् र तिनीहरू परमेश्वरको सल्लाहलाई सुन्दैनन्, किनकि तिनीहरूले यसलाई वास्ता गर्दैनन्, आफूलाई थाहा छ भन्ने ठान्दछन्, यसकारण, तिनीहरूको त्यो ज्ञान नै मूर्खता बन्छ र यसले तिनीहरूलाई फाइदा गर्दैन। र तिनीहरूको विनाश हुनेछ।\n\n29 तर यदि तिनीहरूले परमेश्वरको सल्लाहहरूलाई सुने भने शिक्षित हुनु राम्रो हो।\n\n30 तर धिक्कार छ ती धनीलाई, जो संसारको कुराहरूमा धनी छन्। किनकि तिनीहरू धनी छन् तिनीहरूले गरिबलाई अपमान गर्दछन् र तिनीहरूले भलादमीहरूलाई सताउँदछन् र तिनीहरूका हृदय आफ्ना सम्पत्तिमा छन्; यसकारण, तिनीहरूका सम्पत्ति नै तिनीहरूका परमेश्वर हुन्। र हेर, तिनीहरूका सम्पत्ति तिनीहरूसँगै नासिने छन्।\n\n31 अनि धिक्कार छ ती बहिराहरूलाई जसले सुन्दैनन्; किनकि तिनीहरूको विनाश हुनेछ।\n\n32 अनि धिक्कार छ ती अन्धाहरूलाई जसले देख्दैनन्, किनकि तिनीहरूको पनि विनाश हुनेछ।\n\n33 धिक्कार छ ती हृदयका बेखतानाहरूलाई, किनकि तिनीहरूका दुष्टताका ज्ञानले तिनीहरूलाई अन्तिम दिनमा प्रहार गर्नेछ।\n\n34 धिक्कार छ त्यो झुठो बोल्नेलाई, किनकि उसलाई नरकमा पठाइने छ।\n\n35 धिक्कार छ त्यो हत्यारालाई जसले जानाजानी हत्या गर्दछ, किनकि ऊ मर्नेछ।\n\n36 धिक्कार छ तिनीहरूलाई जसले वेश्यावृत्ति गर्दछ, किनकि तिनीहरुलाई नरकमा पठाइने छ।\n\n37 हो, धिक्कार छ तिनीहरूलाई जसले मुर्ति पूजा गर्दछन्, किनकि सबै सैतानहरूका सैतानले तिनीहरूमा आनन्द लिनेछ।\n\n38 अनि, निष्कर्षमा, धिक्कार छ ती सबैलाई जो आफ्ना पापहरूमा मर्दछन्; किनकि तिनीहरू परमेश्वरसामु फर्कनेछन् र उहाँको अनुहार हेर्नेछन् र आफ्ना पापमा जिउनेछन्।\n\n39 अहो, मेरा प्रिय बन्धुहरू, पवित्र परमेश्वरविरुद्ध उल्लङ्घन गर्नुको भयावह सम्झ र त्यो धूर्तको प्रलोभनमा समर्पण हुनुको भयावह अवस्थालाई पनि। सम्झ कि, शारीरिक विचारको हुनु मृत्यु हो र आत्मिक विचारको हुनु जीवन अनन्त हो।\n\n40 अहो, मेरा प्रिय बन्धुहरू, मेरा वचनहरूमा कान थाप। इस्राएलका पवित्र उहाँका महान्‌तालाई सम्झ। मैले तिमीहरूविरुद्ध कठोर वचनहरू बोलेको छु भनेर नभन; किनकि यदि तिमीहरूले यसो गरेमा, तिमीहरूले सत्यताको निन्दा गर्नेछौ; किनकि मैले तिम्रा सृष्टिकर्ताका वचनहरू बोलेको छु। मलाई थाहा छ कि सत्यताका वचनहरू सबै अशुद्धताविरुद्ध कठोर हुन्छन्; तर धर्मीहरू ती देखि डराउँदैनन, किनकि तिनीहरू सत्यता मन पराउँछन् र डगमगिदैनन्।\n\n41 अहो उसो भए, मेरा प्रिय बन्धुहरू, परमप्रभु, पवित्र उहाँसामु आओ। सम्झ कि उहाँका मार्गहरू धार्मिक छन्। हेर, मानिसका लागि मार्ग साँघुरो छ, तर त्यो उसकासामु सिधा खडा हुन्छ र द्वारको रक्षक इस्राएलका पवित्र जन हुनुहुन्छ; र उहाँले कुनै सेवक राख्नुभएको छैन; र त्यहाँ त्यो द्वार बाहेक अरु मार्ग छैन; किनकि उहाँलाई छकाउन सकिँदैन, किनकि परमप्रभु परमेश्वर उहाँको नाम हो।\n\n42 अनि जसले ढक्ढक्याउँछ, उसको लागि उहाँले खोल्नुहुनेछ; अनि ती बुद्धिमानी र ती शिक्षित, अनि ती जो धनी छन्, जो आफ्ना शिक्षामा र आफ्ना विद्वत्ता र आफ्ना धनको घमण्डमा फुलेका छन्—हो, तिनीहरू त्यही हुन् जसलाई उहाँले अपमान गर्नुहुनेछ; र तिनीहरूले यी सबै कुराहरू त्यागेर र आफूलाई परमेश्वरसामु मूर्ख ठानेर र विनम्रताको गहिराइमा तल नआएसम्म, उहाँले तिनीहरूका लागि खोल्नुहुनेछैन।\n\n43 तर ती बुद्धिमानी र ती विवेकीका कुराहरू तिनीहरूबाट सदासर्वदाका लागि लुकाइने छन्—हो, त्यो आनन्द जुन सन्तहरूका लागि तयार गरिएका छन्।\n\n44 अहो, मेरा प्रिय बन्धुहरू, मेरा वचनहरू सम्झ। हेर, म मेरो वस्त्र फुकाल्छु र म यसलाई तिम्रासामु टक्टक्याउँछु; म मेरो मुक्तिका परमेश्वरमा प्रार्थना गर्दछु कि उहाँले मलाई उहाँका सबैतिर खोज्ने आँखाले हेर्नुहुनेछ; यसकारण, तिमीहरूले अन्तिम दिनमा थाहा पाउनेछौ, जब सबै मानिसहरूले आफ्ना कार्य अनुसार न्याय पाउनेछन्, कि इस्राएलका परमेश्वरले देख्नुभयो कि मैले तिमीहरूको दुष्टता मेरो आत्मादेखि हल्लाएँ र ताकि म उहाँकोसामु चमकमा उभिन्छु र तिमीहरूको रगतबाट मुक्त छु।\n\n45 अहो, मेरा प्रिय बन्धुहरू, आफ्ना पापहरूबाट फर्क; त्यसको सिक्री हल्लाऊ जसले तिमीहरूलाई दरिलोसँग बाँद्धछ, ती परमेश्वरसामु आओ जो तिमीहरूका मुक्तिको चट्टान हुनुहुन्छ।\n\n46 आफ्ना आत्माहरूलाई त्यो महिमित दिन, त्यो न्यायको दिनका लागि समेत तयार गर जब धर्मीहरूलाई न्याय दिइने छ, ताकि तिमीहरू त्यो भयावह त्रासका साथ खुम्चिने छैनौ, ताकि तिमीहरूले त्यो भयावह दोष पूर्णरुपमा सम्झिनेछैनौ र पुकार्न बाध्य हुनेछैनौ: पवित्र, पवित्र छन् हजुरका न्यायहरू, हे सर्वशक्तिमान परमप्रभु परमेश्वर—तर मलाई मेरो दोष थाहा छ; मैले हजुरको व्यवस्थाको उल्लङ्घन गरेँ, मेरा उल्लङ्घनहरू मेरै हुन्; र सैतानले मलाई प्राप्त गरेको छ, कि म त्यसको भयावह दु:खको शिकार भएको छु।\n\n47 तर हेर, मेरा बन्धुहरू, मैले तिमीहरूलाई यी कुराहरूको भयावह सत्यतामा जगाउनु के यो उचित छ? यदि तिमीहरूका मस्तिष्क शुद्ध भएको भए के म तिमीहरूका जीवात्माको खेदो खन्थेँ होला त? यदि तिमीहरू पापमुक्त भएको भए सत्यताको सरलताअनुसार के म तिमीहरूसामु सरल हुन्थेँ होला त?\n\n48 हेर, यदि तिमीहरू पवित्र भएको भए म तिमीहरूसामु पवित्रताका बारेमा बोल्थेँ होला; तर तिमीहरू पवित्र नभएका कारण र तिमीहरूले मलाई शिक्षकका रुपमा हेर्ने भएकाले, यो उचित हुन आवश्यक छ कि मैले तिमीहरूलाई पापका परिणामहरूका बारेमा सिकाउँ।\n\n49 हेर, मेरो जीवात्माले पापको घृणा गर्दछ र मेरो हृदय धार्मिकतामा आनन्दित हुन्छ; र म मेरा परमेश्वरको पवित्र नामको प्रशंसा गर्नेछु।\n\n50 आओ, मेरा बन्धुहरू, ती सबै जो तिर्खाएका छन्, पानीनेर आओ; र ती जोसँग पैसा छैन, आओ किन र खाओ, हो, आओ बिनापैसा र बिनामूल्य दाखमद्ध र दूध किन।\n\n51 यसकारण, जसको मूल्य छैन त्यसको लागि पैसा खर्च नगर र त्यो परिश्रम नगर जसले तिमीलाई सन्तोष दिदैन। लगनशीलतापूर्वक मलाई सुन र मैले भनेका वचनहरूलाई सम्झ; र इस्राएलका पवित्र उहाँकहाँ आओ र त्यो भोज खाओ जसको विनाश हुँदैन, न त त्यो भ्रष्ट नै हुन्छ र तिम्रो आत्मा प्रचुरतामा आनन्दित होओस्।\n\n52 हेर, मेरा प्रिय बन्धुहरू, तिम्रा परमेश्वरका वचनहरू सम्झ; निरन्तर रुपमा उहाँलाई दिनमा प्रार्थना गर र रातमा उहाँको पवित्र नाममा धन्यवाद देऊ। तिम्रो हृदय आनन्दित होओस्।\n\n53 अनि हेर परमप्रभुका करारहरू कति महान् छन् र मानिसका छोराछोरीहरुमाथि उहाँको विनम्रता कति महान् छ; र उहाँको महान्‌ता र उहाँको अनुग्रह र कृपाले गर्दा, उहाँले हामीलाई वाचा गर्नुभएको छ कि हाम्रा सन्तति मांशशरीरमा पूरै नासिने छैनन्, तर उहाँले तिनीहरूलाई जोगाउनु हुनेछ; र भावी पुस्ताहरूमा इस्राएलका घरानामा तिनीहरू धर्मी शाखा हुनेछन्।\n\n54 अनि अब, मेरा बन्धुहरू, म तिमीहरूसामु अझै बोल्न चाहन्छु; तर मेरा शब्दहरूको बाँकी भाग म तिमीहरूमाझ भोलिपल्ट भन्नेछु। आमिन।\n\n", "2-ne 10": "[center][font_size=26]अध्याय १०[/font_size][/center]\n\n[i]याकूबले व्याख्या गर्दछन् कि यहूदीहरूले आफ्ना परमेश्वरलाई क्रूसमा टाङ्छन्—तिनीहरूले उहाँलाई विश्वास गर्न शुरू नगरेसम्म तिनीहरू तितर-वितर पारिनेछन्—अमेरिका स्वतन्त्रताको भूमि हुनेछ जहाँ कुनै राजाले राज्य गर्नेछैन—परमेश्वरसँग तिम्रो मिलाप गर र उहाँको कृपाद्वारा मुक्ति प्राप्त गर। लगभग ई.पू. ५५९–५४५।[/i]\n\n1 अनि अब म, याकूब, मैले बोलेका ती धर्मी शाखाका सवालमा तिमीहरूसामु पुन: बोल्दछु, मेरा प्रिय बन्धुहरू।\n\n2 किनकि हेर, हामीले प्राप्त गरेका ती वाचाहरू हाम्रा लागी मांशशरीरअनुसार गरिएका वाचाहरू हुन्; यसकारण, अविश्वासका कारण हाम्रा धेरै सन्तानहरू शरीरमा नासिने छन् भनेर मलाई देखाइएको छ, तैपनि, परमेश्वर धेरैमाथि कृपालु हुनुहुनेछ; र हाम्रा सन्तानहरूको पुनर्स्थापना हुनेछ, ताकि तिनीहरू त्यसमा आउन सकून् कि जसले तिनीहरूलाई आफ्नो उद्धारकर्ताका बारेमा साँचो ज्ञान दिनेछ।\n\n3 यसकारण, मैले भनेअनुसार, यो हुनु आवश्यक छ कि ख्रीष्ट—स्वर्गदूतले गए राती मसामु भन्नुभयो कि यो उहाँको नाम हुनेछ—जो यहूदीहरूमाझ आउनुहुनेछ, तिनीहरूमाझ जो संसारको बढी दुष्ट भाग हुन्; र तिनीहरूले उहाँलाई क्रूसमा टाङ्नेछन्—किनकि हाम्रा परमेश्वरका लागि यो आवश्यक छ र त्यहाँ पृथ्वीमा अरु कुनै राष्ट्र छैन जसले आफ्नो परमेश्वरलाई क्रूसमा टाङोस्।\n\n4 किनकि यदि अरु राष्ट्रहरूमा ती शक्तिशाली आश्चर्यजनक कुराहरू भएको भए तिनीहरूले पश्चाताप गर्ने थिए र थाहा पाउने थिए कि उहाँ नै उनीहरूका परमेश्वर हुनुहुन्छ।\n\n5 तर पुरोहित्याइँ र दुष्टताका कारण, यरुशलेममा तिनीहरूले आफ्ना टाउको उहाँविरुद्ध उठाउने छन्, ताकि उहाँलाई क्रूसमा टाँगीयोस्।\n\n6 यसकारण, तिनीहरूका दुष्टताका कारण, तिनीहरूमाथि विनाश, अनिकाल, महामारी र रक्तपात आउनेछ; र तिनीहरू जसको विनाश गरिईनेछैन उनीहरूलाई सबै राष्ट्रहरूमाझ छरपष्ट पारिनेछ।\n\n7 तर हेर, परमप्रभु परमेश्वर यसो भन्नुहुन्छ: जब त्यो दिन आउँछ कि तिनीहरूले मलाई विश्वास गर्नेछन्, कि म नै ख्रीष्ट हुँ, तब मैले तिनीहरूका पितापुर्खाहरुसँग करार गरेको छु तिनीहरूलाई यस पृथ्वीमा, तिनीहरूको आफ्नो रिक्थ भूमिहरूमा, शरीरमा पुनर्स्थापना गरिनेछ।\n\n8 अनि यस्तो हुनेछ कि तिनीहरूको लामो तितरबितरबाट तिनीहरूलाई समुद्रका टापुहरूबाट र पृथ्वीका चार भागहरूबाट एकत्रित गरिनेछ; र आफ्नो रिक्थका भूमिहरूमा तिनीहरूलाई अघि ल्याएर गैह्र-यहूदीका राष्ट्रहरू मेरो दृष्टिमा महान् हुनेछन्, परमेश्वर भन्नुहुन्छ।\n\n9 हो, गैह्र-यहूदीहरूका राजाहरू तिनीहरूका धाईबुबाहरू हुनेछन्, तिनीहरूका रानीहरू तिनका धाईआमाहरू हुनेछन्; यसकारण, गैह्र-यहूदीहरूका लागि परमप्रभुका वाचाहरू महान् छन्, किनकि उहाँले भन्नुभएको छ र कसले विवाद गर्न सक्छ?\n\n10 तर हेर, यो भूमि, परमेश्वर भन्नुहुन्छ, तिमीहरूको रिक्थको एउटा भूमि हुनेछ र यस भूमिमा गैह्र-यहूदीहरूलाई आशीषित गरिनेछ।\n\n11 अनि यो भूमि गैह्र-यहूदीहरूका लागि स्वतन्त्रताको भूमि हुनेछ र यस भूमिमा कुनै राजाहरू हुनेछैनन्, जो गैह्र-यहूदीहरूमाझ खडा हुनेछन्।\n\n12 अनि म यस भूमिलाई अरु सबै राष्ट्रहरू भन्दा बलियो बनाउनेछु।\n\n13 अनि ऊ जो सियोनविरुद्ध लड्दछ ऊ नासिनेछ, परमेश्वर भन्नुहुन्छ।\n\n14 किनकि ऊ जसले मेरो विरुद्ध एक राजा खडा गर्दछ नाशिनेछ, किनकि म, परमप्रभु, स्वर्गको राजा, तिनीहरूको राजा हुनेछु र म तिनीहरूमाथि सदासर्वदाका लागि प्रकाश हुनेछु, जसले मेरा वचनहरू सुन्दछन्।\n\n15 यसकारण, किनभने, ताकि मेरा करारहरू पूरा होऊन् जुन मैले मानिसहरूका छोराछोरीसँग गरेको छु, ताकि मैले तिनीहरूको शरीर छँदै गर्नेछु, मैले अन्धकारका गोप्य कामहरू र हत्याहरू र कुकर्महरूको विनाश गर्न आवश्यक छ।\n\n16 यसकारण, ती जो सियोनविरुद्ध लड्दछन्, यहूदी र गैह्र-यहूदी दुबै, बन्दी र स्वतन्त्र दुबै, पुरुष र महिला दुबै, नासिनेछन्; किनकि तिनीहरू ती हुन् जो यस सारा पृथ्वीको वेश्या हुन्; किनकि तिनीहरू जो मेरा लागि होइनन् मेरा बिरोधी हुन्, परमेश्वर भन्नुहुन्छ।\n\n17 किनकि मैले मानिसका छोराछोरीहरूसँग गरेका वाचाहरू म पूरा गर्नेछु, कि म तिनीहरू शरीरमा छँदै तिनीहरूमाझ गर्नेछु।\n\n18 यसकारण, मेरा प्रिय बन्धुहरू, हाम्रो परमेश्वर यसो भन्नुहुन्छ: म गैह्र-यहूदीहरूको हातबाट तिम्रा सन्ततिलाई कष्ट दिनेछु; तैपनि, म गैह्र-यहूदीहरूका हृदय नरम बनाउनेछु, ताकि तिनीहरू उनीहरूका लागि पिताझैँ हुनेछन्; यसकारण, गैह्र-यहूदीहरूलाई आशीषित गरिनेछ र इस्राएलका घरानामाझ गनिनेछ।\n\n19 यसकारण, म यस भूमिलाई तिम्रा सन्तति र तिनीहरू जो तिम्रा सन्ततिमाझ गणना गरिनेछ तिनीहरूका रिक्थको भूमिका लागि सदासर्वदाका लागि समर्पित गर्दछु; किनकि यो अरु सबै भूमिहरूमध्ये उत्तम भूमि हो, परमेश्वर मलाई भन्नुहुन्छ, यसकारण म त्यहाँ बसोबास गर्ने सबै मानिसहरूलाई मेरो आराधना गर्न लगाउनेछु, परमेश्वर भन्नुहुन्छ।\n\n20 अनि अब, मेरा प्रिय बन्धुहरू, हाम्रा कृपालु परमेश्वरले यी कुराहरूका बारेमा धेरै महान् ज्ञान दिनुभएको देखेर, आओ हामी उहाँलाई सम्झौँ र आफ्ना पापहरू त्यागौँ र आफ्ना शिर नझुकाऔँ, किनकि हामीलाई निकाला गरिएको छैन; तैपनि, हामीलाई हाम्रा रिक्थको भूमिबाट लखेटिएको छ; तर हामीलाई झन राम्रो भूमिमा अगुवाइ गरिएको छ, किनकि परमप्रभुले समुद्रलाई हाम्रा मार्ग बनाउनुभएको छ र हामी समुद्रको एक टापुमा छौँ।\n\n21 तर परमप्रभुका वाचाहरू तिनीहरूका लागि महान् छन् जो समुद्रको टापुहरूमा छन्; यसकारण जहाँ यसलाई टापुहरू भनिन्छन्, त्यहाँ यो भन्दा अरु बढी हुनुपर्दछ; र तिनीहरूमा पनि हाम्रा दाजुभाइहरू बसोबास गर्दछन्।\n\n22 किनकि हेर, उहाँको इच्छा र चाहनानुसार, परमप्रभु परमेश्वरले मानिसहरूलाई समय समयमा इस्राएलको घरानाबाट अगुवाइ गर्नुभएको छ। अनि अब, परमप्रभुले ती सबैलाई सम्झनु हुन्छ जो छुट्टिएका थिए, यसकारण, उहाँले हामीलाई पनि सम्झनु हुन्छ।\n\n23 यसकारण, आफ्ना हृदयहरूलाई खुशी तुल्याऊ र सम्झ कि तिमीहरू आफ्ना लागि जे पनि गर्न स्वतन्त्र छौ—अजर मृत्युको मार्ग अथवा अनन्त जीवनको मार्ग रोज्न।\n\n24 यसकारण, मेरा प्रिय बन्धुहरू, परमेश्वरको इच्छासँग आफूलाई मिलाप गर र सैतान र शरीरको इच्छासंग होइन; र सम्झ, परमेश्वरसँग तिम्रो मिलन भएपछि, यो केवल परमेश्वरको अनुग्रहमा र उहाँको अनुग्रहमार्फत् तिमीहरूलाई बचाइनेछ।\n\n25 यसकारण, परमेश्वरले तिमीहरूलाई पुनरुत्थानको शक्तिद्वारा मृत्युबाट उठाउन र प्रायश्चित्तको शक्तिद्वारा अजर मृत्युबाट पनि, ताकि तिमीहरूलाई परमेश्वरको अनन्त अधिराज्यमा ग्रहण गरियोस्, ताकि तिमीहरूले दैवी कृपाद्वारा उहाँलाई प्रशंसा गर्न सक। आमिन।\n\n", "2-ne 11": "[center][font_size=26]अध्याय ११[/font_size][/center]\n\n[i]याकूबले आफ्ना उद्धारकर्तालाई देखे—मोशाको व्यवस्थाले ख्रीष्टलाई सङ्केत गर्छ र उहाँ आउनुहुनेछ भनेर प्रमाणित गर्छ। लगभग ई.पू. ५५९–५४५।[/i]\n\n1 अनि अब, याकूबले त्यो समयमा मेरा जनसँग धेरै कुराहरू बोले; तैपनि केवल यी कुराहरू मात्रै मैले लेख्न लगाएँ, किनकि मैले लेखेका कुराहरू मेरा लागि पर्याप्त छन्।\n\n2 अनि अब म, नफी, यशैयाका वचनहरू बढी लेख्दछु, किनकि मेरो हृदय उनका वचनहरूमा रमाउँदछ। किनकि म उनका वचनहरू मेरा जनमा प्रयोग गर्दछु र म यसलाई मेरा सबै सन्तानहरू अघि पठाउँदछु, किनकि उनले साँचै नै मैले उहाँलाई देखे झैँ मेरा उद्धारकर्तालाई देखेका थिए।\n\n3 अनि मेरा भाइ याकूबले पनि मैले उहाँलाई देखे झैं उहाँलाई देखेका छन्; यसकारण, म तिनीहरूका वचनहरू मेरा सन्तानहरू कहाँ तिनीहरूलाई प्रमाण देखाउन पठाउँदछु कि मेरा वचनहरू सत्य छन्। यसकारण, तीनजनाका वचनहरूबाट, परमेश्वरले भन्नुभएको छ, म मेरा वचन स्थापित गर्दछु। तैपनि, परमेश्वरले अरु साक्षीहरू पठाउनुहुन्छ र उहाँले आफ्ना वचनहरूलाई प्रमाणित गर्नुहुन्छ।\n\n4 हेर, मेरो हृदय मेरा जनलाई ख्रीष्टको आगमनको सत्यता प्रमाणित गराउन रमाउँछ; किनकि, यिनै उद्देश्यका लागि मोशाको व्यवस्था दिईएको छ; र सबै कुराहरू जुन संसारको प्रारम्भदेखि परमेश्वरबाट मानिसहरूलाई दिइएको छ, उहाँलाई सङ्केत गर्दछ।\n\n5 अनि मेरो जीवात्मा परमप्रभुको करारमा रमाउँदछ जुन उहाँले हाम्रा पितापुर्खाहरुसँग गर्नुभएको छ; हो, उहाँको अनुग्रहमा र उहाँको न्यायमा र शक्ति र मृत्युबाट मुक्तिको महान् र अनन्त योजनामा भएको कृपामा मेरो जीवात्मा रमाउँदछ।\n\n6 अनि मेरा जनसामु यो प्रमाणित गराउँदा मेरो जीवात्मा रमाउँदछ कि ख्रीष्ट आउनुभएन भने सबैको विनाश अवश्य हुन्छ।\n\n7 किनकि यदि त्यहाँ ख्रीष्ट हुनुहुन्न भने त्यहाँ परमेश्वर हुनुहुन्न; र यदि त्यहाँ परमेश्वर हुनुहुन्न भने हामी छैनौ, किनकि त्यहाँ सृष्टि हुनेथिएन। तर त्यहाँ परमेश्वर हुनुहुन्छ र उहाँ ख्रीष्ट हुनुहुन्छ र उहाँ आफ्नै समयको परिपूर्णतामा आउनुहुन्छ।\n\n8 अनि अब म यशैयाका केही वचनहरू लेख्दछु, ताकि मेरा जनमध्ये जसले पनि यी वचनहरू हेर्दछ उनीहरूका हृदयहरू उचालियून् र सबै मानिसहरूका लागि खुशी होऊन्। अब यी नै ती वचनहरू हुन् र तिमीहरूले तिमीहरूलाई र सबै मानिसहरूलाई यी प्रयोगमा ल्याओ।\n\n", "2-ne 12": "[center][font_size=26]अध्याय १२[/font_size][/center]\n\n[i]यशैयाले पछिल्ला दिनका मन्दिर, इस्राएलको भेला र सहस्राब्दीको न्याय र शान्ति देख्दछन्—घमण्डी र दुष्टलाई दोस्रो आगमनमा तल झारिन्छ—यशैया २ सँग तुलना गर्नुहोस्। लगभग ई.पू. ५५९–५४५।[/i]\n\n1 यहूदा र यरुशलेमको बारेमा आमोजका छोरा यशैयाले देखेका वचन:\n\n2 अनि अन्तिम दिनहरूमा यस्तो हुन जानेछ, जब परमप्रभुका घरको पर्वत त्यस पर्वतको शिखरमा स्थापना गरिनेछ र सबै डाँडाहरू भन्दा माथि त्यो उच्च उठाइनेछ र सबै राष्ट्रहरू त्यहाँ ओइरिएर आउनेछन्।\n\n3 अनि धेरै मानिसहरू जानेछन् र भन्नेछन्, तिमीहरू आओ र हामी परमप्रभुको पर्वतमा जाऔँ याकूबका परमेश्वरको घरमा; र उहाँले हामीलाई आफ्नो मार्गहरूबारे सिकाउनु हुनेछ र हामी उहाँका बाटाहरूमा हिड्नेछौँ; किनकि सियोनबाट व्यवस्था र यरुशलेमबाट परमप्रभुका वचन अघि जानेछ।\n\n4 अनि उहाँले राष्ट्रहरूका बीचमा न्याय दिनुहुनेछ र धेरै मानिसहरूलाई हप्काउनु हुनेछ: र तिनीहरूले आफ्ना तरबारहरूलाई पिटेर हलोका फाली र आफ्ना भालाहरूलाई छिमल्ने हँसिया बनाउनेछन्—राष्ट्रले राष्ट्र विरुद्ध तरबार उठाउने छैनन्, नत तिनीहरूले लडाईं गर्न तालिम नै लिनेछन्।\n\n5 हे याकूबका घराना, तिमीहरू आओ र हामी परमप्रभुको ज्योतिमा हिँडौँ; हो, आओ, किनकि तिमीहरू सबै पथभ्रष्ट भएका छौँ, हरेक आ-आफ्नै दुष्ट मार्गहरूमा।\n\n6 यसकारण, हे परमप्रभु, हजुरले आफ्ना जन, याकूबका घरानालाई त्याग्नु भएको छ, किनभने तिनीहरू पूर्वदेखिकाहरूले भरिएका छन् र पलिश्तीहरूझैँ जोखना हेराउने व्यक्तिहरूलाई सुन्दछन् र आफू बिरानो व्यक्तिका सन्तानहरूसँग रमाउँदछन्।\n\n7 तिनीहरूका भूमि सुन र चाँदीले भरिएको छ, न त तिनीहरूको धनको अन्त छ; तिनीहरूका भूमि घोडाहरूले पनि भरिएका छन्, न त तिनीहरूका रथहरूको कुनै गन्ती छ।\n\n8 तिनीहरूका भूमि मूर्तिहरूले पनि भरिएका छन्; आफ्नै हातका कार्यलाई तिनीहरू आराधना गर्दछन्, जुन तिनीहरूले आफ्नै औंलाले बनाएका छन्।\n\n9 सामान्य मानिस निहुरिने छैनन् र त्यो महान् मानिसले आफूलाई विनम्र तुल्याउने छैन, त्यसकारण, तिनीहरूलाई क्षमा नगर।\n\n10 हे तिमी दुष्टहरू, ढुङ्गाभित्र पस र माटोभित्र लुक, किनकि परमप्रभुको भय र उहाँको प्रतापको महिमाले तिमीलाई प्रहार गर्नेछ।\n\n11 अनि यस्तो हुनेछ कि मानिसको अभिमानी हेराइलाई विनम्र तुल्याइनेछ र मानिसहरूको सेखी झारिनेछ र त्यस दिन परमप्रभुलाई मात्र उच्च बनाइनेछ।\n\n12 किनकि सैन्यहरूका अधिपतिका दिन सबै राष्ट्रहरूमा चाँडै आउनेछ, हो, घमण्डी र अभिमानीमाथि र प्रत्येक जो माथि उठेका छन् र उसलाई तल ल्याइनेछ।\n\n13 हो र परमप्रभुको त्यो दिन लेबनानका सबै देवदारुहरूमाथि आउनेछ, किनकि तिनीहरू उच्च छन् र उचालिएका छन्; र बाशानका फलाँटका रुखहरू माथि पनि।\n\n14 अनि सबै अग्ला पर्वतहरूमाथि र सबै डाँडाहरूमाथि र ती राष्ट्रहरूमाथि जो उचालिएका छन् र सबै मानिसहरूमाथि पनि।\n\n15 अनि हरेक उच्च धरहरामाथि र सबै सुरक्षित पर्खालमाथि।\n\n16 अनि समुद्रका सबै पानीजहाजहरूमाथि र तर्शिशका सबै पानीजहाजहरूमाथि र सबै रमाइलो तस्वीरहरूमाथि।\n\n17 अनि मानिसको अभिमानलाई तल झुकाइनेछ र मानिसहरूको सेखी झारिनेछ; र त्यस दिन परमप्रभुलाई मात्र उच्च पारिनेछ।\n\n18 अनि मूर्तिहरू पूरै उहाँले उन्मूलन गर्नुहुनेछ।\n\n19 अनि तिनीहरू चट्टानका गुफामा र पृथ्वीका प्वालहरूमा जानेछन्, किनकि परमप्रभुप्रति तिनीहरूमा भय आउनेछ र उहाँको प्रतापको महिमाले तिनिहरूलाई प्रहार गर्नेछ, जब उहाँ पृथ्वीलाई भयानक रुपमा हल्लाउन उठ्नुहुनेछ।\n\n20 त्यस दिन एउटा मानिसले आफ्ना निम्ति पुज्नलाई बनाएका सुन र चाँदीका मूर्तिहरू छुचुन्द्रा र चमेराका अघि फालिदिनेछन्।\n\n21 चट्टानका चिराहरू र दाँतेदार चट्टानका शिखरहरू भित्र जानलाई, किनकि परमप्रभु प्रतिको भय तिनीहरूमाथि आउनेछ र उहाँको प्रतापको महिमाले तिनिहरूलाई प्रहार गर्नेछ, जब उहाँ पृथ्वीलाई भयानक रुपमा हल्लाउन उठ्नुहुनेछ।\n\n22 नाकको प्वालमा सास हुने मानिसमा तिमीहरू भरोसा नराख, किनकि त्यसको मोल नै के छ र?\n\n", "2-ne 13": "[center][font_size=26]अध्याय १३[/font_size][/center]\n\n[i]यहूदा र यरुशलेमलाई तिनीहरूका अनाज्ञाकारीताका लागि दण्ड दिईने छ—परमप्रभुले आफ्ना मानिसहरूका लागि विन्ती र तिनीहरूको न्याय गर्नुहुन्छ—सियोनका स्त्रीहरूलाई श्राप दिइनेछ र तिनीहरूको सांसारिकताका लागि पीडा दिइनेछ—यशैया ३ सँग तुलना गर्नुहोस्। लगभग ई.पू. ५५९–५४५।[/i]\n\n1 किनकि हेर, परमप्रभु, सैन्यहरूका अधिपतिले यरुशलेम र यहूदाबाट लैजानुहुनेछ, सहारा र आधार, रोटीको पूरै आधार र पानीको पूरै सहारा—\n\n2 शक्तिशाली मानिस र योद्धा, न्यायकर्ता र अगमवक्ता र विवेकी र प्रौढ;\n\n3 पचासका कप्तान र आदरणीय मानिस र सल्लाहकार र धुर्त कारीगर र सिपालु वक्ता।\n\n4 अनि म तिनीहरूलाई स साना बालकहरू तिनीहरूको राजकुमारहरू हुनदिनेछु र बालकहरूले तिनीहरूमाथि शासन गर्नेछन्।\n\n5 अनि जनलाई शोषण गरिनेछ, हरेकलाई एक अर्काद्वारा र प्रत्येकलाई तिनका छिमेकीद्वारा; बालकले आफूलाई आफ्ना पिता पुर्खाविरुद्ध र न्यूनस्तरकाले आदरणीयका विरुद्ध उद्दण्ड व्यवहार गर्नेछ।\n\n6 जब एक मानिसले आफ्नै बाबुको घरको आफ्नो भाइलाई समाउँदछ र भन्दछ: तिम्रो त पोशाक छ र तिमी हाम्रा शासक बन र यो भग्नावशेष तिम्रो हातमा नआओस्—\n\n7 त्यस दिन उसले कसम खानेछ, यसो भन्दै: म चङ्गाइकर्ता होइन; किनकि मेरो घरमा न त रोटी छ न त पोशाक नै छ; मलाई मानिसहरूको शासक नबनाऊ।\n\n8 किनकि यरुशलेमको विध्वंश भयो र यहूदाको पतन भयो, किनभने तिनीहरूका जिब्राहरू र तिनीहरूका कामहरू परमप्रभुको विरुद्धमा थिए, उहाँको महिमाको आँखालाई चुनौती दिनका लागि।\n\n9 तिनीहरूका मुहारले नै तिनीहरूका विरुद्धमा गवाही दिन्छन् र तिनीहरूका पाप सदोम समेतझैँ भएको घोषणा गर्दछ र तिनीहरूले यो लुकाउन सक्दैनन्। तिनीहरूको जीवात्मालाई धिक्कार छ, किनकि तिनीहरूले आफूमाथि दुष्टताको प्रतिफल पाएका छन्।\n\n10 धर्मीहरूलाई भन कि तिनीहरूलाई असलै हुनेछ; किनकि तिनीहरूले आफ्नो कामको फल खानेछन्।\n\n11 दुष्टहरूलाई धिक्कार छ, किनकि तिनीहरूको विनाश हुनेछ; किनकि तिनीहरूका हातहरूको प्रतिफल तिनीहरूले पाउनेछन्।\n\n12 अनि मेरा जन हो, बालकहरू तिनीहरूका शोषक हुन् र स्त्रीहरूले तिनीहरूमाथि शासन गर्छन्। हे मेरा जन, तिमीहरूलाई डोऱ्याउनेहरूले तिमीहरूलाई बरालेर लैजाने छन् र तिमीहरूका पथका मार्गहरूको विनाश गर्नेछन्।\n\n13 परमप्रभु बिन्ति गर्न माथि खडा हुनुहुन्छ र मानिसहरूलाई न्याय दिन उभिनु हुन्छ।\n\n14 आफ्ना जनका प्रौढहरू र त्यहाँका राजकुमारहरूलाई परमप्रभुले न्याय गर्नुहुन्छ; किनकि तिमीहरूले त्यो दाखबारी खाएका छौ र आफ्ना घरहरूमा गरिबहरूका सम्पति लुटेर राखेका छौ।\n\n15 तिम्रो भनाइको अर्थ के हो? तिमीहरूले मेरा मानिसहरूलाई टुक्रिनेगरी पिटेका छौ र गरिबका अनुहारलाई पिँधेका छौ, सैन्यहरूका अधिपति परमप्रभु परमेश्वरले भन्नुहुन्छ।\n\n16 यसबाहेक, परमप्रभु भन्नुहुन्छ: किनभने सियोनका छोरीहरू अहङ्कारी छन् र घाँटी तन्क्याउँदै र चन्चले आँखा गर्दै, साना पाइला चालेर र कल्ली पहिरेर आफ्ना पाइलाले छम छम गर्दै हिड्छन—\n\n17 यसकारण परमप्रभुले सियोनका छोरीहरूका शिरको तालुमा घाउले प्रहार गर्नुहुनेछ र परमप्रभुले तिनीहरूका गोप्य भागहरू पत्ता लगाउनु हुनेछ।\n\n18 त्यस दिन परमप्रभुले तिनीहरूका गहनाहरू र शिरबन्दीहरू र चन्द्रहारहरू;\n\n19 कुण्डलहरू र बालाहरू र गलबन्दीहरू;\n\n20 मुकुट घुम्टाहरू र कल्लीहरू र शिरबन्दीहरू र अत्तरदानीहरू र झुम्काहरू;\n\n21 औंठीहरू र नत्थीहरू;\n\n22 फेर्न मिल्ने पोशाकहरू र बाहिरी लबेदाहरू र घुम्टीहरू र काँटाहरू;\n\n23 ऐनाहरू, मलमल र मुकुटहरू र दोसल्लाहरू हटाउनुहुनेछ।\n\n24 अनि यस्तो हुनेछ, सुगन्धको सट्टामा त्यहाँ दुर्गन्ध हुनेछ; र पटुकाको सट्टामा डोरी; र राम्ररी बाटेको कपालको सट्टामा मुडुली; र रत्नले सजिएको स्तनावरणको सट्टामा भाङ्ग्राको लुगा हुनेछ; सुन्दरताको सट्टामा दासत्व देखिने छ।\n\n25 तिम्रा मानिसहरू तरबारले मारिनेछन् र तिम्रा वीरहरू लडाईंमा मारिनेछन्।\n\n26 अनि तिनका मूल ढोकाहरूले शोक गर्नेछन् र रुनेछन्; र तिनी उजाड हुनेछिन् र भुइँमा बस्नेछिन्।\n\n", "2-ne 14": "[center][font_size=26]अध्याय १४[/font_size][/center]\n\n[i]सियोन र तिनका छोरीहरूलाई मुक्ति मिल्नेछ र सहस्राब्दीको दिनमा पवित्र गरिनेछ—यशैया ४ सँग तुलना गर्नुहोस्। लगभग ई.पू. ५५९–५४५।[/i]\n\n1 अनि त्यस दिन, सातजना स्त्रीहरूले एउटै मानिसलाई समातेर यसो भन्नेछन्: हामी आफ्नै भोजन खानेछौँ र आफ्नै लुगा लगाउनेछौँ; हाम्रो अपमान हटाउनका लागि हामीलाई तिम्रो नामले बोलाउन देऊ।\n\n2 त्यस दिन परमप्रभुको हाँगा सुन्दर र महिमामयी हुनेछ; इस्राएलबाट भागेकाहरूका लागि त्यो फल अति उत्तम र सुन्दर हुनेछ।\n\n3 अनि यस्तो हुनेछ, ती सियोनमा छोडिएका र यरुशलेममा बाँकी रहेकाहरूलाई, अर्थात् यरुशलेममा बस्नेहरू भनि लेखिएकाहरूलाई प्रत्येकलाई पवित्र कहलाइनेछ—\n\n4 जब परमप्रभुले सियोनका छोरीहरूको मैला धुनु भैसकेको हुनेछ र उहाँको न्यायको आत्मा र आगोको आत्माद्वारा यरुशलेमको माझबाट रगतका दाग शुद्ध गर्नु भएको हुनेछ।\n\n5 अनि परमप्रभुले सियोन पर्वतको हरेक आवासीय स्थानमाथि र तिनका भेलाहरूहरूमाथि दिउँसोमा बादल र धुँवा र रातमा प्रज्वलित आगोको चमक सृष्टि गर्नुहुनेछ; किनकि सियोनको सबै महिमामा सुरक्षा हुनेछ।\n\n6 अनि त्यहाँ दिनमा गर्मीबाट जोगाउने एउटा छाँया र आँधिवेहेरी र वर्षाबाट जोगाउनका लागि एक शरण र आश्रयको स्थानका निम्ति मण्डप हुनेछ।\n\n", "2-ne 15": "[center][font_size=26]अध्याय १५[/font_size][/center]\n\n[i]परमप्रभुको दाखबारी(इस्राएल) उजाड हुनेछ र उहाँका मानिसहरू यत्र तत्र छरिनेछन्—तिनीहरूको धर्मत्यागी र छरिएको अवस्थामा तिनीहरू शोकले भरिनेछ—परमप्रभुले झन्डा उठाउनुहुनेछ र इस्राएललाई भेला गर्नुहुनेछ—यशैया ५ सँग तुलना गर्नुहोस्। लगभग ई.पू. ५५९–५४५।[/i]\n\n1 अनि त्यसपछि म उहाँको दाखबारी छोएर मेरो प्रियलाई मेरो प्रियबारे एउटा गीत गाउनेछु। एउटा अत्यन्तै फलदायक डाँडामा मेरो प्रियको दाखबारी छ।\n\n2 अनि तिनले त्यसमा बार लगाए र त्यहाँका ढुङ्गाहरू जम्मा गरे र त्यसमा तिनले सबैभन्दा रोजिँदो दाख रोपे र त्यसको माझमा तिनले एउटा धरहरा बनाए र त्यहाँ एउटा कोलपनि खोपे; र असल दाख फल्छ कि भनेर तिनले आशा गर्न थाले र त्यसमा अमिलो दाख पो फल्यो।\n\n3 अनि अब, हे यरुशलेमका बासिन्दाहरू र यहूदाका मानिसहरू, म प्रार्थना गर्दछु, म र मेरो दाखबारीको बीचमा न्याय गरिदेओ।\n\n4 मेरो दाखबारीको निम्ति मैले यसमा नगरेको अरु के थियो होला जुन गर्नुपर्थ्यो? यसकारण, जब मैले दाख फल्छ कि भनेर आशा गरेको त यसले अमिलो दाख पो फलायो।\n\n5 अनि अब हेर; म मेरो दाखबारीलाई के गर्नेछु भनेर म तिमीहरूलाई भन्नेछु—म त्यसको बार उखेलिदिनेछु र त्यो खाएर सिद्धिन्छ; र म त्यसको पर्खाल भत्काईदिनेछु र त्यो किचिमिची गरिनेछ;\n\n6 अनि म त्यसको विनाश गर्नेछु; त्यो न त छिमलिनेछ न गोडिनेछ, तर त्यसमा ब्राइअर र काँडाहरू उम्रनेछन्; त्यसमा पानी नपरोस् भनेर बादललाई पनि म आज्ञा गर्नेछु।\n\n7 किनकि सैन्यहरूका अधिपतिका दाखबारी इस्राएलको घराना हो र यहूदाका मानिसहरू उहाँको आनन्दको बिरुवा हुन्; र उहाँले न्यायको आशा गर्नुभयो, तर शोषण देखियो; धार्मिकताको आशा गर्नुभयो, तर रुवाबासी पो देखियो।\n\n8 धिक्कार छ तिनीहरूलाई जसले कुनै ठाउँ नरहने गरि घरसित घर जोड्दछन्, ताकि तिनीहरू पृथ्वीको बीचमा एक्लै रहनुपरोस्!\n\n9 सैन्यहरूको अधिपतिले मेरो कानहरूमा भन्नुभयो, साँचै धेरै घरहरू उजाड हुनेछन् र महान् र सुन्दर सहरहरू कुनै बासिन्दा बिना नै रहनेछन्।\n\n10 हो, पाँच बिघा दाखबारीले पाँच पाथी दाखमध उब्जाउनेछ र एक होमर बीउले एक इफा अन्न उब्जाउनेछ।\n\n11 धिक्कार छ तिनीहरूलाई जो बिहानै उठेर मदिरा पिउँदछ, जो रातीसम्म पिउँदछ र मदिरापानले तिनीहरूलाई विषाक्त पार्दछ!\n\n12 तिनीहरूका भोजमा वीणा, सारङ्गी, खैँजडी, बाँसुरी र मदिरा हुन्छन्; तर तिनीहरू परमप्रभुको कामको वास्ता गर्दैनन्, नत उहाँका हातको कामलाई सोच्दछन्।\n\n13 यसकारण, मेरा जन बन्धनमा परेका छन्, किनभने तिनीहरूसँग ज्ञान छैन; र तिनीहरूका आदरणीय मानिसहरू भोकमरीले पीडित भएका छन् र तिनीहरूका भीड प्यासले सुकेका छन्।\n\n14 यसकारण, नरकले आफूलाई फैलाएको छ र आफ्नो मुख नाप्न नमिल्ने गरी खोलेको छ; र तिनीहरूका महिमा र तिनीहरूका भीड र तिनीहरूका भव्यता र ती जो खुशी मनाउँछन्, ती सबै त्यहाँ ओर्लनेछन्।\n\n15 अनि सामान्य व्यक्तिलाई तल ल्याईनेछ र शक्तिशाली मानिसलाई विनम्र तुल्याइनेछ र अभिमानीका आँखा विनम्र तुल्याइनेछ।\n\n16 तर सैन्यहरूका अधिपतिलाई न्यायमा उच्च पारिनेछ र पवित्र परमेश्वरलाई आफ्नो धार्मिकताद्वारा पवित्र बनाइनेछ।\n\n17 तब थुमाहरू आफ्नै तरिकाले चर्नेछन् र अपरिचितहरूले बेकम्मा स्थानका मोटा भेडाहरू खानेछन्।\n\n18 धिक्कार छ तिनीहरूलाई जसले दुष्ट्याइलाई खोक्रोपनका डोरीले र पापलाई गाडा तान्ने डोरीले झैँ तानेर ल्याउँछन्;\n\n19 तिनीहरू जसले भन्छन्: उहाँले छिटो गर्नुहोओस्, उहाँले आफ्नो काम हतार गर्नुहोओस्, ताकि हामीले यसलाई हेर्न सकौँ; र इस्राएलका पवित्र उहाँका परामर्श नजिकै आओस्, ताकि हामीले यसलाई थाहा पाऔँ।\n\n20 धिक्कार छ तिनीहरूलाई जसले खराबलाई असल र असललाई खराब भन्दछन्, जसले अँध्यारोमा उज्यालो र उज्यालोमा अँध्यारो राख्दछन्, जसले तितोमा मिठो र मिठोमा तितो राख्दछन्।\n\n21 धिक्कार छ तिनीहरूलाई जो आफ्नै नजरमा वुद्धिमान र आफ्नै दृष्टिमा विवेकी छन्।\n\n22 धिक्कार छ तिनीहरूलाई जो दाखमध पिउनलाई वीर छन् र बलियो मानिस जो मध मिसाउनलाई निपुण छन्।\n\n23 जसले पुरस्कारका निम्ति दुष्टहरूलाई सफाइ दिन्छन् र धर्मीको धार्मिकता उसबाट खोसिदिन्छन्!\n\n24 यसकारण, जसरी आगोले पराललाई ध्वस्त पार्दछ र ज्वालाले सुकेको घाँसलाई भष्म गर्दछ, त्यसै गरी तिनीहरूका जरा सडेर जानेछन् र तिनीहरूका फूलहरू धूलो झैँ उडेर जानेछन्; किनभने तिनीहरूले सैन्यहरूका अधिपतिको नियमलाई फ्याकेका छन् र इस्राएलका पवित्र उहाँको वचनलाई हेला गरेका छन्।\n\n25 यसकारण, परमप्रभुको रिस आफ्ना जनमाथि उठेको छ र उहाँले आफ्नो हात तिनीहरूका विरुद्ध तन्काउनु भएको छ र तिनीहरूलाई प्रहार गर्नु भएको छ; र डाँडाहरू हल्लिए र मानिसहरूका लाशहरूलाई सडकहरूको बीचमा टुक्राइयो। यतिमा पनि उहाँको रिस मरेको छैन, तर उहाँको हात अझै पनि फैलिएको छ।\n\n26 अनि उहाँले टाढाका राष्ट्रहरूका निम्ति एउटा झन्डा खडा गर्नुहुनेछ र पृथ्वीका सिमान्तका उनीहरूलाई सुसेलीले बोलाउनुहुनेछ र हेर, तिनीहरू चाँडो फूर्तिसित आउनेछन्; तिनीहरू मध्ये कोही थाक्ने वा ठक्कर खानेछैनन्।\n\n27 कोही पनि झुल्ने वा निदाउने छैन; तिनीहरूका कम्मरका पटुका खुकुला हुनेछैनन्, नत तिनीहरूका जुत्ताको फित्ता नै चुडिनेछन्;\n\n28 जसका तीरहरू तिखा हुनेछन् र तिनीहरूका धनुमा ताँदो चढाएका हुनेछन् र तिनीहरूका घोडाका टाप चकमके ढुङ्गा जस्तै र तिनीहरूका पाङ्ग्राहरू हावाको भुमरीजस्तै, तिनीहरूका गर्जन सिंहको जस्तै हुनेछन्।\n\n29 तिनीहरू जवान सिंहझैँ गर्जनेछन्; हो, तिनीहरू गर्जनेछन् र शिकार समाउनेछन् र बोकेर सुरक्षित लैजानेछन् र कसैले मुक्त गर्ने छैन।\n\n30 अनि त्यस दिन तिनीहरू समुद्र गर्जे झैँ तिनीहरूमाथि गर्जनेछन्; र यदि तिनीहरूले भूमि तर्फ हेरेभने, हेर, अन्धकार र दु:ख र स्वर्गहरूमा पनि प्रकाश अँध्यारो हुनेछ।\n\n", "2-ne 16": "[center][font_size=26]अध्याय १६[/font_size][/center]\n\n[i]यशैयाले परमप्रभुलाई देख्छन्—यशैयाका पापहरूलाई क्षमा गरिन्छ—उनलाई अगमवाणी गर्न बोलाइन्छ—ख्रीष्टका शिक्षाहरू यहूदीहरूद्वारा तिरस्कार गरिएको बारेमा उनले अगमवाणी गर्छन्—एक अवशेषको फिर्ती हुनेछ—यशैया ६ सँग तुलना गर्नुहोस्। लगभग ई.पू. ५५९–५४५।[/i]\n\n1 उज्जियाह राजा मरेको वर्षमा, मैले परमप्रभुलाई पनि उच्च र माथि उठेको सिंहासनमा विराजमान् हुनुभएको देखेँ र उहाँको वस्त्रको छेउले मन्दिर नै ढाकेको थियो।\n\n2 उहाँभन्दा मास्तिर स्वर्गदूतहरू खडा थिए; प्रत्येकका छ—छओटा पखेटाहरू थिए; दुईओटाले तीनले आफ्नो मुख ढाकेका थिए, दुईओटाले आफ्ना पाउहरू ढाकेका थिए र दुईओटाले तिनीहरू उड्थे।\n\n3 अनि एउटाले अर्कालाई यसो भन्दै चिच्याए: सैन्यहरूका अधिपति, पवित्र, पवित्र, पवित्र हुनुहुन्छ; सारा पृथ्वी उहाँको महिमाले भरिपूर्ण छ।\n\n4 अनि जसले चिच्यायो तिनको स्वरले ढोकाका खम्बाहरू हल्लिए र घर धुँवाले भरियो।\n\n5 त्यसपछि मैले भनेँ: धिक्कार छ मलाई! किनकि म नष्ट भएँ; किनभने म अशुद्ध ओठहरू भएको मानिस हुँ; र म अशुद्ध ओठहरू भएका मानिसहरूको माझमा बास गर्दछु; किनकि मैले महाराजाधिराज, सैन्यहरूका अधिपतिलाई मेरा आँखाहरूले देखेको छु।\n\n6 तब आगोको भुङ्ग्रो आफ्नो हातमा लिएर, जुन उनले चिम्टाले वेदीबाट उठाएका थिए, स्वर्गदूतहरूमध्ये एक मतिर उड्दै आए;\n\n7 अनि उनले त्यसलाई मेरो मुखमा हालिदिए र भने: हेर, यसले तिम्रो ओठ छोएको छ; र तिम्रो अधर्म हरण गरिएको छ र तिम्रो पाप पखालिएको छ।\n\n8 तब मैले परमप्रभुको यसो भन्दै गर्नुभएको आवाज सुनेँ: म कसलाई पठाऊँ र हाम्रा निम्ति को जानेछ? तब मैले भनेँ: म हाजिर छु; मलाई पठाउनुहोस्।\n\n9 अनि उहाँले भन्नुभयो: जाऊ र यी मानिसहरूलाई भन—तिमीहरू साँचै नै सुन्छौ, तर तिनीहरूले बुझेनन्; र साँचै नै देख्छौ, तर तिनीहरूले थाहा पाएनन्।\n\n10 यी मानिसहरूका हृदय कठोर बनाऊ र तिनीहरूका कान गह्रौँ बनाऊ र तिनीहरूका आँखा बन्द गरिदेऊ—कथंकदाचित् तिनीहरूले आफ्ना आँखाले देखून् र आफ्ना कानले सुनून् र आफ्ना हृदयले बुझून् र परिवर्तन होऊन् र निको होऊन्।\n\n11 तब मैले भने: परमप्रभु, कहिलेसम्म? र उहाँले भन्नुभयो: जबसम्म सहरहरू विनाश भएर बासिन्दा विनाका हुँदैनन् र घरहरू निर्जन हुँदैनन् र भूमि पूर्ण रुपले उजाड हुँदैन;\n\n12 अनि परमप्रभुले मानिसहरूलाई जबसम्म टाढा पठाउनुहुन्न, किनकि त्यस भूमिमाझबाट धेरैले त्यागेर जानेछन्।\n\n13 तर तैपनि त्यहाँ दशौँ भाग हुनेछ र तिनीहरू फर्कनेछन् र तिनीहरूलाई खाइने छ, निबुवाको रुख झैँ र बाँजको रुख झैँ जसको पदार्थ त्यसैमा रहनेछ जब तिनीहरूले आफ्ना पातहरू खसाल्नेछन्; त्यसकारण त्यो पवित्र बिउ त्यसको सम्पत्ति हुनेछ।\n\n", "2-ne 17": "[center][font_size=26]अध्याय १७[/font_size][/center]\n\n[i]एफ्राइम र आराम यहूदा विरुद्ध युद्ध गर्दछन्—ख्रीष्टको जन्म एक कन्याबाट हुनेछ—यशैया ७ सँग तुलना गर्नुहोस्। लगभग ई.पू. ५५९–५४५।[/i]\n\n1 अनि यस्तो हुन गयो कि उज्जियाका नाति योतामका छोरा यहूदाका राजा आहाजका दिनहरूमा, आरामका राजा, त्यो रसीन र इस्राएलका राजा रमल्याहका छोरा पेकह, यरुशलेमका विरुद्धमा युद्ध गर्न त्यसतर्फ गए तर त्यसमाथि विजय पाउन सकेनन्।\n\n2 अनि यो कुरा दाउदको घरानालाई यसो भन्दै भनियो: आरामले एफ्राइमसित सन्धि गऱ्यो। अनि उसको हृदय र उसका मानिसहरूका हृदय बनका रुखहरू बतासले हल्लाए झैँ हल्लिएका थिए।\n\n3 तब परमप्रभुले यशैयालाई भन्नुभयो: तिमी र तिम्रा छोरा शार्यासूब, माथिल्लो पोखरीको कुलोको अन्त्य भागमा धोबीको खेतको राजमार्गमा अब आहाजलाई भेट्न अघि जाऊ;\n\n4 अनि उसलाई भन: होसियार होऊ र शान्त होऊ, नडराऊ, यी धुवाँ उठ्ने अगुल्टा दुई पुच्छरका कारणले, रसीनको आरामसँग भयङ्कर रिस र रमल्याह्को छोराका कारण पनि कातर नहोऊ।\n\n5 किनभने आराम, एफ्राइम र रमल्याह्को छोराले तिम्रा विरुद्ध यसो भन्दै दुष्ट परामर्श लिएका छन्:\n\n6 हामी यहूदाविरुद्ध माथि जाऔँ र यसलाई पिरोलौँ र हाम्रालागि त्यहाँ एक अतिक्रमण गरौँ र त्यस बीचमा एक राजालाई नियुक्त गरौँ, हो, ताबेलका छोरा।\n\n7 अनि परमप्रभु परमेश्वर यसो भन्नु हुन्छ: यो खडा हुनेछैन, न त यस्तो हुन जानेछ।\n\n8 किनकि आरामको शिर दमस्कस हो र दमस्कसको शिर रसीन; र तीन बीस अनि पाँच वर्षको भित्रमा एफ्राइम टुक्र्याइनेछ कि ती एक मुलुक हुनेछैनन्।\n\n9 अनि एफ्राइमको शिर सामरिया हो र सामरियाको शिर रमल्याहको छोरो। यदि तिमीहरूले विश्वास गर्दैनौ भने निश्चय नै तिमीहरूको यरुशलेममा स्थापना हुन सक्नेछैन।\n\n10 यसबाहेक, परमप्रभुले आहाजसँग यसो भन्दै फेरि बोल्नुभयो:\n\n11 परमप्रभु तिम्रा परमेश्वरसँग एउटा चिन्ह माग; या त गहिराइभित्र, वा माथि उचाइभित्र त्यो माग।\n\n12 तर आहाजले भने: म माग्दिनँ, न त म परमप्रभुको परीक्षा लिनेछु।\n\n13 अनि उनले भने: अब तिमीहरू सुन, हे दाउदका घराना; के मानिसहरूको धैर्यलाई जाँच्न तिमीहरूका लागि सानो कुरा हो, तर के तिमीहरू मेरा परमेश्वरको धैर्यलाई पनि जाँच्नेछौ?\n\n14 त्यसकारण, परमप्रभु आफैँले तिमीहरूलाई एउटा चिन्ह दिनुहुनेछ—हेर, एक कन्या गर्भवती हुनेछिन् र एउटा छोरा जन्माउनेछिन् र उनको नाउँ इम्मानुएल बोलाउनेछिन्।\n\n15 मक्खन र मह उहाँले खानुहुनेछ, ताकि दुष्टलाई अस्वीकार गर्न र असललाई रोज्न उहाँले जान्नुहोओस्।\n\n16 किनकि बालकले दुष्टलाई अस्वीकार र असललाई रोज्न जान्नु अघि तिमीले घृणा गर्ने त्यस भूमि तिनका दुबै राजाहरूबाट त्यागिनेछ।\n\n17 परमप्रभुले तिमीमाथि र तिम्रा जनमाथि र तिम्रा पिताका घरानामाथि, ती दिनहरू ल्याउनुहुनेछ जुन एफ्राइमले अश्शूरका राजा यहूदाबाट प्रस्थान गरेको दिनहरूपछि आइलागेका थिएनन्।\n\n18 अनि यस्तो हुनेछ कि त्यस दिन परमप्रभुले मिश्रदेशमा सबभन्दा भित्री भागमा रहेका झिँगाहरूलाई र अश्शूरका भूमिमा रहेका मौरीहरूलाई सुसेलीले बोलाउनुहुनेछ।\n\n19 अनि तिनीहरू आउनेछन् र ती सबै उजाड उपत्यकाहरूमा र चट्टानका प्वालहरूमा र सबै काँडाहरूमा र सबै झाडीहरूमा बस्नेछन्।\n\n20 त्यही दिनमा परमप्रभुले भाडामा लिएको छुराले, नदीपारि रहेका तिनीहरूद्वारा, अश्शूरका राजाद्वारा, शिर र खुट्टाका रौँ खौरिनुहुनेछ; र यसले दाह्री पनि खौरिनेछ।\n\n21 अनि यस्तो हुनेछ कि त्यस दिन एउटा मानिसले एक कोरली गाई र दुई भेडा पाल्नेछ।\n\n22 अनि यस्तो हुन जानेछ, तिनीहरूले दिएको प्रशस्त दूधका कारण उसले मक्खन खानेछ; किनकि त्यस भूमिमा छाडिएका सबैले मक्खन र मह खानेछन्।\n\n23 अनि यस्तो हुन जानेछ कि त्यस दिन, जहाँ एक हजार चाँदीका मोहरको दाममा एक हजार दाखका बोटहरू भएका हरेक ठाउँ जुन ब्राइअरहरू र काँडाहरूका लागि हुनेछन्।\n\n24 वाणहरूका साथ र धनुहरूका साथ मानिसहरू त्यहाँ आउनेछन्, किनभने सम्पूर्ण भूमि ब्राइअरहरू र काँडाहरू बन्नेछन्।\n\n25 अनि सबै डाँडाहरू जसलाई कोदालोले खनिन्छ, त्यहाँ त्यस ठाउँमा ब्राइअरहरू र काँडाहरूको डर आउनेछैन, तर यो गोरु चर्ने ठाउँ र साना गाईवस्तुहरू कुद्ने ठाउँ हुनेछ।\n\n", "2-ne 18": "[center][font_size=26]अध्याय १८[/font_size][/center]\n\n[i]ख्रीष्ट ठेस लाग्ने ढुङ्गा र अप्रसन्नताको एक चट्टान झैँ हुनुहुनेछ—परमप्रभुलाई खोज, तिखो स्वर निकाल्ने झाँक्रीलाई होइन—निर्देशनका लागि नियम र गवाहीतर्फ मोड—यशैया ८ सँग तुलना गर्नुहोस्। लगभग ई.पू. ५५९–५४५।[/i]\n\n1 यसबाहेक, परमप्रभुका वचनले मलाई भन्यो: आफ्ना निम्ति कागतको एक ठूलो मुठ्ठा लिय र यसमा महर-शालल-हाज-बजका बारेमा एक मनिसका कलमले लेख।\n\n2 अनि मैले आफूसँग आस्थावान्‌का गवाहीहरू लिएँ, उरियाह पादरी र येबेरक्याहका छोरा जकरिया।\n\n3 अनि म अगमवादिनीसँग गएँ; र तिनी गर्भवती भइन् र एक छोरो जन्माइन्। त्यसपछि परमप्रभुले मलाई भन्नुभयो: त्यसको नाउँ महर-शालल-हाज-बज राख।\n\n4 किनकि हेर, त्यस बालकले मेरा वुवा र मेरी आमा भनेर रुने ज्ञान पाएको हुनेछैन त्यस अघि अश्शूरका राजाअगाडि दमस्कसको धन र सामरियाको लूट खोसेर लगिनेछ।\n\n5 परमप्रभु मसँग पनि फेरि यसो भन्दै बोल्नुभयो:\n\n6 किनभने यी मानिसहरूले शीलोको शान्तिसँग बग्ने पानीलाई तिरस्कार गर्छन् र रसीन र रमल्याहको छोरामा आनन्द मनाउँछन्;\n\n7 अब त्यसकारण, हेर, परमप्रभु तिनीहरूमा नदीका पानीमाथि ल्याउनुहुन्छ, बलियो र धेरै, अश्शूरका राजा र तिनका सबै महिमा समेत; र ऊ आफ्ना सबै नदीका नहरहरूमाथि आउनेछ र आफ्ना सबै नदीका तीरहरूमाथि जानेछ।\n\n8 अनि ऊ यहूदामार्फत् बग्नेछ; ऊ सीमा नाघेर बग्नेछ र माथि उठेर जानेछ, ऊ घाँटीसम्म समेत पुग्नेछ; र तिनका फिँजाइएका पखेटाहरूले तिम्रो भूमिको चौडाइलाई ढाक्नेछ, हे इम्मानुएल।\n\n9 आफूहरूलाई संलग्न गराओ, हे तिमी मानिसहरू र तिमीहरूलाई चकनाचूर पारिनेछ; र टाढा देशहरूका तिमीहरू सबैले कान थाप; आफूहरूलाई भिराओ र तिमीहरूलाई चकनाचूर पारिनेछ, आफूहरूलाई भिराओ र तिमीहरूलाई चकनाचूर पारिनेछ।\n\n10 एक साथ परामर्श लेओ र त्यो तुच्छ हुनेछ; वचन बोल र त्यो खडा हुनेछैन; किनकि परमेश्वर हामीसित हुनुहुन्छ।\n\n11 किनकि परमप्रभु मसँग एक बलियो हातका साथ यसो बोल्नुभयो र यसो भन्दै मलाई निर्देशन दिनुभयो कि मैले यी मानिसहरूका मार्गमा हिँड्नुहुँदैन:\n\n12 जुन सबैलाई यी मानिसहरू एक षड्यन्त्र भन्छन् त्यसलाई तिमी एक षड्यन्त्र नभन; उनीहरूको डरदेखि तिमी नडराऊ, नत भयभीत होऊ।\n\n13 सैन्यहरूका अधिपति उहाँलाई नै पवित्र मान र तिम्रो भय उहाँ हुनुहोओस् र तिम्रो डर उहाँ हुनुहोओस्।\n\n14 अनि उहाँ एक आरक्षण हुनुहुनेछ; तर दुबै इस्राएलका घरानाका लागि ठेस लाग्ने ढुङ्गा र अप्रसन्नताको चट्टान, यरुशलेमका बासिन्दाका लागि धराप र पासो हुनुहुनेछ।\n\n15 अनि तिनीहरूमध्ये धेरैजनालाई ठेस लाग्नेछ र लड्नेछन् र टुक्र्याइनेछन् र पासोमा पारिनेछन् र लगिनेछन्।\n\n16 गवाहीलाई बाँध, मेरा चेलाहरूमाझ व्यवस्थालाई छाप लगाएर बन्द गर।\n\n17 अनि याकूबको घरानादेखि आफ्नो मुख लुकाउनुहुने परमप्रभुको म प्रतीक्षा गर्नेछु र म उहाँलाई खोज्नेछु।\n\n18 हेर, म र परमप्रभुले मलाई दिनुभएका सन्तानहरू सियोन पर्वतमा विराजमान हुनुहुने सैन्यहरूका अधिपतिद्वारा इस्राएलका लागि चिन्हहरू र आश्चर्यहरू हुन्।\n\n19 अनि जब तिनीहरूले तिमीहरूलाई भन्दछन्: जोसँग भूतप्रेत छन्, धामी झाँक्रीहरू जो चिच्याउँछन् र कराउँछन् तिनीहरूसँग सल्लाह लेओ—के मानिसहरूले जीवितका निम्ति मृतकबाट सुन्नुको सट्टा तिनीहरूका परमेश्वरसँग सल्लाह लिनुपर्दैन?\n\n20 नियम र गवाहीका लागि; र यदि तिनीहरूले यी वचनअनुसार बोलेनन् भने, यो हो किनभने तिनीहरूसित त्यहाँ प्रकाश छैन।\n\n21 अनि तिनीहरू त्यहाँबाट साह्रै कष्ट पाएर र भोका भएर हिँड्नेछन्; र यस्तो हुनेछ कि जब तिनीहरू भोका हुनेछन्, तिनीहरू आफैँमा दुखित हुनेछन् र आफ्ना राजा र आफ्ना परमेश्वरलाई सराप्नेछन् र माथि हेर्नेछन्।\n\n22 अनि तिनीहरूले पृथ्वीतर्फ हेर्नेछन् र समस्या र अन्धकार, वेदनाको धमिलोपना देख्नेछन् र तिनीहरूलाई अन्धकारमा धकेलिनेछ।\n\n", "2-ne 19": "[center][font_size=26]अध्याय १९[/font_size][/center]\n\n[i]यशैयाले मसीहका लागि बोल्दछन्—अन्धकारमा रहेका मानिसहरूले महान् प्रकाश देख्नेछन्—हामीमा एक बालकको जन्म हुन्छ—उहाँ शान्तिको राजकुमार हुनुहुनेछ र दाउदका सिंहासनमा शासन गर्नुहुनेछ—यशैया ९ सँग तुलना गर्नुहोस्। लगभग ई.पू. ५५९–५४५।[/i]\n\n1 तैपनि, धमिलोपना त्यस्तो हुनेछैन जस्तो उनको सङ्कट थियो, जब पहिले उहाँले जबूलूनको भूमि र नप्तालीको भूमिलाई हल्का पीडित पार्नुभयो र त्यसपछि लाल समुद्रको मार्ग यर्दनपारिका राष्ट्रहरूका गालीलमा असह्यरुपमा ग्रसित पार्नुभयो।\n\n2 अन्धकारमा हिँडेका मानिसहरूले महान् प्रकाश देखेका छन्; मृत्युको छाँयाको भूमिमा बास गर्ने तिनीहरूमाथि त्यो प्रकाश प्रज्वलित भएको छ।\n\n3 तपाईँले त्यो राष्ट्रलाई फैलाउनुभएको छ र आनन्द बढाउनुभएको छ—बाली काट्ने बेलाको आनन्दझैँ र लूटका माल बाँड्दा मानिसहरूमा आनन्द भएझैँ तिनीहरू तपाईँसामु आनन्दित हुन्छन्।\n\n4 किनकि तपाईँले उसको बोझको जुवा, उसको काँधको लौरो, उसका शोषकका छड भाँच्नुभएको छ।\n\n5 किनकि योद्धाको हरेक लडाइं अस्तव्यस्त आवाजसहित छ र वस्त्रहरू रगतमा मुछिएका छन्; तर यो आगोको जलाइ र इन्धनसहित हुनेछ।\n\n6 किनकि हाम्रा निम्ति एउटा बालकको जन्म भएको छ, हाम्रा निम्ति एउटा छोरो दिइएको छ; र सरकार उहाँको काँधमा हुनेछ; र उहाँको नाउँ राखिनेछ चामत्कारिक, सल्लाहकार, शक्तिशाली परमेश्वर, चीरस्थायी पिता, शान्तिका राजकुमार।\n\n7 सरकार र शान्तिको वृद्धिको अन्त्य छैन, दाउदको सिंहासन माथि र तिनको अधिराज्यमाथि त्यसको व्यवस्थानका लागि र निर्णय र न्यायका साथ त्यसलाई स्थापित गर्नका लागि, यस उपरान्त, सदासर्वदाका लागि समेत। सैन्यहरूका अधिपतिको उत्साहले यो पूरा हुनेछ।\n\n8 परमप्रभुले आफ्ना वचन याकूबलाई पठाउनुभयो र यसले इस्राएलमाथि चम्किलो पारेको छ।\n\n9 अनि सबै मानिसहरूले थाहा पाउनेछन्, एफ्राइम र सामरियाका बासिन्दाहरूले समेत, जसले घमण्ड र साहसी हृदयका साथ भन्नेछन्:\n\n10 इँटहरू तल ढलेका छन्, तर हामी कुँदिएका ढुङ्गाले बनाउनेछौँ; अन्जिरका रुखहरू ढालिएका छन्, तर हामी त्यसलाई देवदारुहरूमा बदल्नेछौँ।\n\n11 त्यसकारण परमप्रभुले रसीनका शत्रुहरूलाई उसका विरुद्धमा बलिया तुल्याउनुहुनेछ; अनि उनका शत्रुहरूलाई एक साथ जम्मा गर्नुहुनेछ;\n\n12 दमस्कसकाहरूले अगाडिबाट र पलिश्तीहरूले पछाडिबाट; र तिनीहरूले इस्राएललाई खुलेको मुखले निल्नेछन्। यतिले पनि उहाँको रिस मारिएको छैन, तर उहाँको हात अझैपनि फैलिएको छ।\n\n13 किनकि मानिसहरू उनीहरूलाई हिर्काउने उहाँ तर्फ फर्कदैनन्, न त तिनीहरूले सैन्यहरूका अधिपतिलाई खोजेका छन्।\n\n14 त्यसकारण परमप्रभुले इस्राएलबाट शिर र पुच्छर, हाँगा काट्नुहुनेछ र एकै दिनमा हतार गर्नुहुनेछ।\n\n15 आदरणीय वृद्ध, उनी शिर हुन्; र अगमवक्ता जसले झुट सिकाउँछ, ऊ पुच्छर हो।\n\n16 किनकि यी मानिसहरूका अगुवाहरूले तिनीहरूलाई बरालेर लैजाने छन्; र तिनीहरू जसबाट तिनीहरू डोऱ्याइएका छन् नासिनेछन्।\n\n17 त्यसकारण परमप्रभु तिनीहरूका युवा समूहदेखि प्रसन्न हुनुहुनेछैन, नत तिनीहरूका टुहुरा टुहुरीहरू र विधवाहरूका साथ कृपालु हुनुहुनेछ; किनकि तिनीहरू हरेक एक ढोँगी र एक कुकर्मी हुन् र हरेक मुखले मूर्खता बोल्नेछ। यतिमा पनि उहाँको रिस मरेको छैन, तर उहाँका हात अझै पनि फैलिएका छन्।\n\n18 किनकि दुष्टता आगो झैँ बल्दछ; यसले ब्राइअर र काँडाहरूलाई भष्म पार्छ र वनका झाडीलाई जलाउँछ र तिनीहरू धुवाँ माथितिर उचालिएझैँ उँभो लाग्दछ।\n\n19 सैन्यहरूका अधिपतिका क्रोधले भूमि अँध्यारो हुन्छ र मानिसहरू आगोको इन्धन झैँ हुनेछन्; कुनै मानिसले आफ्नो भाइलाई पनि छोड्नेछैन।\n\n20 अनि उसले दाहिने हाततिर खानेछ र भोकै हुनेछ; र उसले देब्रे हाततिर खानेछ र सन्तुष्ट हुनेछैन; तिनीहरू हरेक मानिसले आफ्नै बाहूको मासु खानेछन्—\n\n21 मनश्शे एफ्राइम; र एफ्राइम मनश्शेविरुद्ध; तिनीहरू एकसाथ यहूदाका विरुद्धमा हुनेछन्। यतिमा पनि उहाँको रिस मरेको छैन, तर उहाँको हात अझैपनि फैलिएको छ।\n\n", "2-ne 20": "[center][font_size=26]अध्याय २०[/font_size][/center]\n\n[i]अश्शूरीको विनाश दोस्रो आगमनमा दुष्टको झैँ एक किसिमको विनाश हो—परमप्रभु फेरि आउनुहुँदा थोरै मानिसहरू बाँकी हुनेछन्—याकूबका अवशेष त्यस दिन फर्कनेछन्—यशैया १० सँग तुलना गर्नुहोस्। लगभग ई.पू. ५५९–५४५।[/i]\n\n1 तिनीहरूलाई धिक्कार छ जसले अधर्मी उर्दीको निर्णय दिन्छन् र जसले उजुरी लेख्छन् जुन तिनीहरूले सिफारिस गरेका छन्;\n\n2 गरिबलाई न्यायबाट फर्काउन र मेरा जनका गरिबका हक खोस्न, ताकि विधवाहरू तिनीहरूको सिकार होऊन् र ताकि तिनीहरूले टुहुरा-टुहुरीलाई लुटून्!\n\n3 अनि तिमी के गर्नेछौ सजायको दिनमा र विनाशमा जुन टाढा टाढाबाट आउनेछ? तिमीहरू सहायताका लागि कसकहाँ भाग्नेछौ? र तिमीहरू आफ्ना महिमा कहाँ छाड्नेछौ?\n\n4 मबिना तिनीहरूले कैदीहरू मुनि झुक्नेछन् र तिनीहरू मृतकहरू मुनि ढल्नेछन्। यतिमा पनि उहाँको रिस मारिएको छैन, तर उहाँका हात अझैपनि फैल्याइएका छन्।\n\n5 हे अश्शूरीहरू, मेरो रिसको छड र उनीहरूका हातको लौरो उनीहरूका क्रोध हो।\n\n6 म उसलाई ढोँगी राष्ट्रविरुद्ध पठाउनेछु र मेरा क्रोधका मानिसहरूविरुद्ध म उसलाई लूटका माल लिन र सिकार लिन र तिनीहरूलाई सडकहरूको हिलो झैँ किचिमिची गर्न आदेश दिनेछु।\n\n7 तैपनि उसको यस्तो आसय छैन, नत उसको हृदयले यस्तो सोँच्दछ; तर उसको हृदयमा धेरै राष्ट्रहरूलाई विनाश गर्ने र अलग्याउने सोँचाइ छ।\n\n8 किनकि उसले भन्छ: के मेरा सबै राजकुमारहरू राजाहरू होइनन् र?\n\n9 के कल्नो कर्कमीशझैँ छैन र? के हमात अर्पादझैँ छैन र? के सामरिया दमस्कसझैँ छैन र?\n\n10 त्यसैगरी मेरा हातले मूर्तिहरूका अधिराज्यहरू स्थापित गरेको छु र जहाँ कुँदिएका मुर्तिहरू यरुशलेम र सामरियाका भन्दा उत्कृष्ट रहेका छन्।\n\n11 मैले सामरिया र त्यसका मूर्तिहरूलाई गरेझैँ, यरुशलेम र त्यसका मूर्तिहरूलाई के म त्यसो नगरुँ?\n\n12 यसकारण, यस्तो हुन जानेछ कि जब परमप्रभुले सियोन पर्वतमा र यरुशलेममा आफ्नो सम्पूर्ण काम निर्वाह गर्नुहुन्छ, म अश्शूरका राजाको घमण्डी हृदयको फललाई र उसका उँचो हेराइहरूका महिमालाई दण्ड दिनेछु।\n\n13 किनकि उनले भन्छन्: मेरो हातको बलद्वारा र मेरो ज्ञानद्वारा मैले यी कुराहरू गरेको छु; किनकि म विवेकी हुँ; र मैले मानिसहरूका सिमानाहरू सारेको छु र तिनीहरूका सम्पत्ति लुटेको छु र साहसी मानिसहरूझैँ मैले बासिन्दाहरूलाई हराएको छु;\n\n14 अनि चराको गुँडझैँ मानिसहरूका धन सम्पतिहरू मेरा हातले फेला पारेका छन्; र कसैले छाडिराखेका अन्डाहरू बटुलेझैँ मैले सबै पृथ्वीलाई बटुलेको छु; र त्यहाँ कोही थिएनन् जसले पखेंटा चलाए, अथवा मुख खोले, अथवा चिच्याए।\n\n15 के बन्चराले काट्नेको विरुद्ध आफैँ घमण्ड गर्ने? के आराले आफूलाई त्यसका विरुद्ध बढाइ चढाइ गर्छ जसले यसलाई हल्लाउँछ? लट्ठीले आफैँले त्यसलाई उठाउनेहरूका विरुद्धमा हल्लाएझैँ, अथवा लट्ठी आफैँले यो काठ नभएझैँ माथि उठाएझैँ!\n\n16 यसकारण के परमप्रभु, सैन्यहरूका अधिपतिले तिनका मोटाहरूका बीचमा दुब्ल्याँइ पठाउनुहुनेछ; र उसका महिमासामु उहाँले आगो बाले झैँ एक आगो बाल्नुहुनेछ।\n\n17 अनि इस्राएलको ज्योति आगोझैँ हुनेछ र उसको पवित्र जन ज्वालाझैँ र यसका काँढाहरू र उसका ब्राइअरहरू एक दिनमै भष्म पार्नेछ र निल्नेछन्।\n\n18 अनि उसको जङ्गलको महिमा र उसको मलिलो खेत पनि भष्म गर्नेछ, दुबै आत्मा र शरीर; र अनि तिनीहरू ध्वजापताका समात्ने व्यक्ति अशक्त भएझैँ हुनेछन्।\n\n19 अनि उसका जङ्गलका बाँकी रुखहरू थोरै हुनेछन्, ताकि एक बालकले तिनीहरूलाई गन्नेछ।\n\n20 अनि यस्तो हुन जानेछ त्यो दिन, कि इस्राएलका अवशेष र ती जो याकूबका घरानाबाट उम्केका छन्, तिनीहरूलाई प्रहार गर्ने उसलाई पुनः कहिल्यै पनि विश्वास गर्नेछैनन्, तर परमप्रभु, इस्राएलका पवित्र उहाँलाई, सत्यतामा विश्वास गर्नेछन्।\n\n21 ती आवशेषहरू फर्कनेछन्, हो, याकूबका अवशेष समेत, सर्वशक्तिमान् परमेश्वरसमक्ष।\n\n22 किनकि इस्राएल तिमीहरूका मानिसहरू समुद्रका बालुवाझैँ भए तापनि, केवल तिनीहरूका अवशेष फर्कनेछन्; सर्वनाशको निर्णय धार्मिकता सहित पोखिनेछ।\n\n23 किनकि सैन्यहरूका अधिपति परमप्रभु परमेश्वरले सर्वनाश ल्याउनुहुनेछ, सबै भूमिहरूमा कृतसङ्कल्प समेत भएर।\n\n24 त्यसकारण, सैन्यहरूका अधिपति परमप्रभु परमेश्वरले भन्नुहुन्छ: सियोनमा वसोवास गर्ने हे मेरा जन, अश्शूरीहरूदेखि नडराऊ, मिश्र देशले गरेझैँ, उसले तिमीहरूलाई एउटा छडले हिर्काउनेछ र आफ्नो लौरो तिमीहरूविरुद्ध उचाल्नेछ।\n\n25 किनकि केही समयका लागि मात्रै र त्यो क्रोध र तिनीहरूका सर्वनाशका निम्ति मेरो रिस रोकिनेछ।\n\n26 अनि सैन्यहरूका अधिपतिले उसका लागि ओरेबको चट्टानमा मिद्धानलाई संहार गरेझैँ कोर्रा तयार पार्नुहुनेछ; र जसरी उहाँको छड समुद्रमा थियो त्यसरी नै उहाँले मिश्र देशको तरिकामा यसलाई उचाल्नुहुनेछ।\n\n27 अनि यस्तो हुनेछ कि त्यो दिन कि उसको बोझ तिम्रो काँधबाट हटाइनेछ र उसको जुवा तिम्रो घाँटीबाट र अभिषेकका कारण त्यो जुवाको विनाश गरिनेछ।\n\n28 ऊ अय्यातमा आउँछ, ऊ मिग्रोन भएर जान्छ; मिकमाशमा उसले आफ्नो बग्गी राखेको छ।\n\n29 तिनीहरू घाटी हुँदै जान्छन्; तिनीहरूले गेबामा आफ्नो वास लिएका छन्; रामा डराएको छ; शौलको गिबा भाग्छ।\n\n30 आवाज उच्च पार, हे गल्लीमकी छोरी; लैशासम्म यसलाई सुन्ने बनाऊ, हे दुखी अनातोत।\n\n31 मदमेनालाई हटाइयो; गेबिमका बासिन्दाहरू भाग्नलाई भेला भएका छन्।\n\n32 त्यो दिन ऊ नोबमा नै रहनेछ; सियोनकी छोरीको पर्वत, यरुशलेमको डाँडाको विरुद्ध उसले आफ्ना हात हल्लाउनेछ।\n\n33 हेर, परमप्रभु, सैन्यहरूका अधिपतिले भयका साथ ठूला हाँगाहरू काटेर ढालिनेछ; र कदमा अग्ला भएकाहरूलाई ढाल्नुहुनेछ; र अहङ्कारीलाई विनम्र बनाइनेछ।\n\n34 अनि उहाँले वनका झाडीहरूलाई फलामले ढाल्नुहुनेछ र लेबनान शक्तिशालीद्वारा ढल्नेछ।\n\n", "2-ne 21": "[center][font_size=26]अध्याय २१[/font_size][/center]\n\n[i]यिशैका ठुटा(ख्रीष्ट)ले धार्मिकतामा न्याय गर्नेछ—सहस्राब्दीमा परमेश्वरका ज्ञानले पृथ्वीलाई ढाक्नेछ—परमप्रभुले झन्डा खडा गर्नुहुनेछ र इस्राएललाई भेला गर्नुहुनेछ—यशैया ११ सँग तुलना गर्नुहोस्। लगभग ई.पू. ५५९–५४५।[/i]\n\n1 अनि त्यहाँ यिशैका ठुटाबाट एक छड अघि आउनेछ, उसको जराबाट एक हाँगा उम्रनेछ।\n\n2 अनि परमप्रभुको आत्मा उनीमाथि रहनेछ, विवेक र सुझबुझको आत्मा, परामर्श र शक्तिको आत्मा, ज्ञानको आत्मा र परमप्रभुको भय;\n\n3 अनि उसलाई परमप्रभुको भयमा छिटो बुझाउन सकिनेछ; र उहाँले आफ्नो आँखाले देखेर न्याय गर्नुहुनेछैन, नत आफ्नो कानले सुनेर गाली गर्नुहुनेछ।\n\n4 तर धार्मिकताका साथ उहाँले गरिबको न्याय गर्नुहुनेछ र पृथ्वीका विनयीका लागि उहाँले निष्पक्षताकासाथ गाली गर्नुहुनेछ; र उहाँले पृथ्वीलाई आफ्नो मुखको छडले प्रहार गर्नुहुनेछ र आफ्नो ओँठहरूको सासले उहाँले दुष्टको बध गर्नुहुनेछ।\n\n5 अनि उहाँको नितम्बको पटुका धार्मिकता हुनेछ र वफादारिता उहाँको शासनको लगाम हुनेछ।\n\n6 ब्वाँसो पनि थुमासित बस्नेछ, अनि चितुवा पाठो, अनि बाच्छो, अनि जवान शेर, अनि गाईवस्तुसँग एकसाथ सुत्नेछ; र एउटा सानो बालकले तिनीहरूलाई डोऱ्याउनेछ।\n\n7 अनि गाई र भालु चर्नेछन्; तिनीहरूका बच्चाहरू एकसाथ रहनेछन्; र सिंहले गोरुले झैँ पराल खानेछ।\n\n8 अनि दुधे बालकले गोमन सर्पको कुरको नजिक खेल्नेछ र भर्खर दूध छोडेको बालकले आफ्नो हात विषालु सर्पको दुलोमा हाल्नेछ।\n\n9 तिनीहरूले मेरा सबै पवित्र पर्वतमा न त केही हानि र विनाश गर्नेछन्, किनकि समुद्र पानीले भरिएझैँ पृथ्वी परमप्रभुको ज्ञानले भरिपूर्ण हुनेछ।\n\n10 अनि त्यस दिन त्यहाँ यिशैको एक जरा हुनेछ, जुन मानिसहरूको झन्डा भई खडा हुनेछ; यसलाई गैह्र-यहूदीहरूले खोज्नेछन्; र उसको विश्राम महिमामयी हुनेछ।\n\n11 अनि त्यस दिन यस्तो हुन जानेछ कि परमप्रभुले दोस्रो पटक आफ्ना जनका अवशेषलाई फेला पार्नका लागि आफ्नो हात फेरि फैल्याउनुहुनेछ जुन बाँकी रहेका छन्, अश्शूरीबाट, मिश्र देशबाट, माथिल्लो मिश्रबाट, कूशबाट, एलामबाट, शिनारबाट, हमातबाट र समुद्रका टापुहरूबाट।\n\n12 अनि उहाँले राष्ट्रहरूका निम्ति झन्डा खडा गर्नुहुनेछ र इस्राएलका निकालिएकाहरूलाई भेला गर्नुहुनेछ र यहुदाका छरपष्ट भएकाहरूलाई पृथ्वीका चारै कुनाहरूबाट भेला गर्नुहुनेछ।\n\n13 एफ्राइमको डाह पनि हराउनेछ र यहूदाको शत्रुहरू अलग्गिनेछन्; एफ्राइमले यहूदालाई डाह गर्नेछैन र यहूदाले एफ्राइमलाई पिरोल्ने छैन।\n\n14 तर तिनीहरू पलिश्तीहरूका काँधहरूमा पश्चिमतिर उड्नेछन्; तिनीहरूले एकसाथ पूर्वका तिनीहरूलाई लुट्नेछन्; तिनीहरूले आफ्नो हात एदोम र मोआबमाथि हाल्नेछन्; र अम्मोनीका सन्तानहरूले तिनीहरूको आज्ञा पालन गर्नेछन्।\n\n15 अनि परमप्रभुले मिश्र देशको समुद्रको जिब्रोलाई पूरै विनाश गर्नुहुनेछ; र उहाँको शक्तिशाली बतासले उहाँले नदीमाथि आफ्नो हात हल्लाउनु हुनेछ र त्यसलाई प्रहार गरेर सात खोलाहरूमा विभाजन गर्नुहुनेछ र मानिसहरूलाई जुत्ता लगाएर सुक्खै तर्न लगाउनुहुनेछ।\n\n16 अनि बाँकी रहेका उहाँका मानिसहरूका अवशेषका निम्ति त्यहाँ अश्शूरदेखि राजमार्ग हुनेछ, जस्तो मिश्र देशको भूमिबाट इस्राएल बाहिर आउँदा त्यो दिन उसलाई भएको थियो।\n\n", "2-ne 22": "[center][font_size=26]अध्याय २२[/font_size][/center]\n\n[i]सहस्राब्दीको दिन सबै मानिसहरूले परमप्रभुको जयजयकार गर्नेछन्—उहाँ तिनीहरूमाझ बास गर्नुहुनेछ—यशैया १२ सँग तुलना गर्नुहोस्। लगभग ई.पू. ५५९–५४५।[/i]\n\n1 अनि त्यस दिन तिमीले भन्नेछौ: हे परमप्रभु, म तपाईँको जयजयकार गर्नेछु; तपाईँ मसँग रिसाउनु भए तापनि तपाईँको रिस रोकियो र तपाईँले मलाई सान्त्वना दिनुभयो।\n\n2 हेर, परमेश्वर मेरो मुक्ति हुनुहुन्छ; म विश्वास गर्छु र डराउने छैन; किनकि परमप्रभु यहोवा मेरो शक्ति र मेरो गीत हुनुहुन्छ; उहाँ मेरो मुक्ति पनि बन्नुभएको छ।\n\n3 त्यसकारण, खुशीका साथ तिमीले मुक्तिका कुवाहरूबाट पानी बाहिर निकाल्नेछौ।\n\n4 अनि त्यस दिन तिमीले भन्नेछौ: परमप्रभुको जयजयकार गर, उहाँको नाउँ पुकार, उहाँका कार्यहरू मानिसहरूसामु घोषणा गर, उल्लेख गर कि उहाँको नाउँ उच्च पारिएको छ।\n\n5 परमप्रभुमा गाओ; किनकि उहाँले सर्वोत्कृष्ट कुराहरू गर्नुभएको छ; यो सारा पृथ्वीलाई थाहा छ।\n\n6 कराऊ र चिच्याऊ, तिमी सियोनका बासिन्दा; किनकि तिमीहरूका बीचमा इस्राएलका पवित्र उहाँ महान् हुनुहुन्छ।\n\n", "2-ne 23": "[center][font_size=26]अध्याय २३[/font_size][/center]\n\n[i]बेबिलोनको विनाश एक किसिमको दोस्रो आगमनको विनाशझैँ हो—यो क्रोध र बदलाको दिन हुनेछ—बेबिलोन (संसार) सदासर्वदाका लागि पतन हुनेछ—यशैया १३ सँग तुलना गर्नुहोस्। लगभग ई.पू. ५५९–५४५।[/i]\n\n1 बेबिलोनको बोझ, जुन आमोजका छोरा यशैयाले देखे।\n\n2 अग्ला पर्वतमा तिमीहरू एउटा ध्वजा उचाल, उनीहरूसामु उच्च स्वर उचाल, हात हल्लाओ, ताकि तिनीहरू सुप्रतिष्ठित व्यक्तिहरूका मूल द्वारमा जानेछन्।\n\n3 मेरा पवित्र जनलाई आज्ञा गरेको छु, मैले मेरा शक्तिशालीहरूलाई पनि बोलाएको छु, किनकि मेरो रिस तिनीहरूमा छैन जो मेरो उच्चतामा खुशी मनाउँछ।\n\n4 पर्वतहरूमा भीडको हल्ला महान् मानिसहरूका झैँ सुनिन्छ, एकसाथ भेला भएका राष्ट्रहरूका अधिराज्यहरूका कोलाहलपूर्ण आवाज, सैन्यहरूका अधिपति लडाइँका निम्ति सैन्यहरू जुटाउनुहुन्छ।\n\n5 तिनीहरू टाढाको देशबाट आउँछन्, स्वर्गको अन्त्यबाट, हो, परमप्रभु र उहाँको क्रोधका हतियारहरू, सारा भूमिलाई विनाश गर्न।\n\n6 तिमीहरू डाँको छोडी रोओ, किनकि परमप्रभुको त्यो दिन नजिकै छ; सर्वशक्तिमान्‌का तर्फबाट विनाशका रुपमा त्यो आउनेछ।\n\n7 त्यसकारण सबै हातहरू कमजोर हुनेछन्, हरेक मानिसका हृदय पग्लिनेछन्;\n\n8 अनि तिनीहरू डराउनेछन्, वेदनाहरू र दु:खहरूले तिनीहरूलाई समाउँदछ; तिनीहरू एक अर्कामा चकित हुनेछन्; तिनीहरूका अनुहार आगोको ज्वालाझैँ हुनेछ।\n\n9 हेर, परमप्रभुको त्यो दिन आउँछ, दुबै क्रोध र भयङ्कर रिसका साथ निर्दयी, त्यो भूमिलाई उजाड बनाउन; र उहाँले त्यहाँ भएका पापीहरूलाई त्यहाँबाट विनाश गर्नुहुनेछ।\n\n10 किनकि स्वर्गका ताराहरू र त्यहाँका तारामण्डलहरूले आफ्नो प्रकाश दिने छैनन्, सूर्य आफ्नो उदयमा अँध्यारो हुनेछ र चन्द्रमाले आफ्नो ज्योति चम्कन दिनेछैन।\n\n11 अनि म संसारलाई दुष्ट्याइँका निम्ति दण्ड दिनेछु र दुष्टहरूलाई तिनीहरूका दुष्टताका निम्ति; म घमण्डीहरूका घमण्डलाई रोक्नेछु र भयानकहरूका सेखी झार्नेछु।\n\n12 म मानिसलाई असली सुनभन्दा बढी बहुमूल्य बनाउनेछु; मानिसलाई ओपीरको सुनभन्दा समेत अझै बहुमूल्य।\n\n13 त्यसकारण, म स्वर्गहरूलाई हल्लाउँछु र पृथ्वी आफ्नो ठाउँबाट हट्नेछ, सैन्यहरूका अधिपतिका क्रोधमा र उहाँको भयङ्कर रिसको दिनमा।\n\n14 अनि त्यो खेदिएको हरिणझैँ र कोही मानिसले नलैजाने भेँडाझैँ हुनेछ र ती प्रत्येक मानिस उसको आफ्नै मानिसकहाँ फर्कनेछ र प्रत्येक जन उसको आफ्नै भूमिमा भाग्नेछ।\n\n15 प्रत्येक जन जो घमण्डी छ हतियारले रोपिनेछ; हो र प्रत्येक जन जो दुष्टहरूसँग सम्मिलित हुन्छ तरबारले मारिनेछ।\n\n16 तिनीहरूका छोराछोरीहरूलाई पनि तिनीहरूका आँखाअगाडि पछारेर छिल्लीबिल्ली पारिनेछ; तिनीहरूका घरहरू लुटिनेछन् र तिनीहरूका श्रीमतीहरूलाई बलात्कार गरिनेछ।\n\n17 हेर, म मादीहरूलाई तिनीहरूका विरुद्ध भड्काउनेछु, जसले चाँदी र सुनलाई महत्व दिँदैनन्, न त तिनीहरू यसमा आनन्दित नै हुन्छन्।\n\n18 तिनीहरूका धनुहरूले जवान मानिसहरूलाई पछारेर छिल्लीबिल्ली पार्नेछन्; र तिनीहरूले कोखको फलमाथि दया गर्नेछैनन्; तिनीहरूका आँखाहरूले बालबालिकाहरूलाई छाड्नेछैनन्।\n\n19 अनि बेबिलोन, अधिराज्यहरूका महिमा, कल्दीहरूका सर्वोत्कृष्टताका सुन्दरता, परमेश्वरले सदोम र गमोरालाई पछार्दाको समयझैँ हुनेछ।\n\n20 त्यहाँ कहिल्यै कोही वास गर्नेछैन, न त त्यहाँ एक पिँढीदेखि अर्को पिँढीसम्म कोही बस्नेछ: न त अरबीले त्यहाँ आफ्नो पाल टाङ्छ; न त गोठालाहरूले त्यहाँ तिनीहरूका गोठ बनाउनेछन्।\n\n21 तर मरुभूमिका जङ्गली जनावरहरू त्यहाँ विश्राम गर्नेछन्; र तिनीहरूका घरहरू शोकाकूल प्राणीहरूले भरिनेछन् र लाटोकोसेराहरूले त्यहाँ बास गर्नेछन् र बोकाहरू त्यहाँ नाच्नेछन्।\n\n22 अनि टापुहरूका जङ्गली जनावरहरू आफ्ना उजाड घरहरूमा कराउनेछन् र भयानक जीवहरू तिनीहरूका रमाइलो महलहरूमा; र त्यसको समय नजिकै आएको छ, त्यसको दिन लम्ब्याइने छैन। किनकि म त्यसलाई छिट्टै नाश गर्नेछु; हो, किनकि म मेरा जनमाथि कृपालु हुनेछु, तर दुष्टहरूको नाश हुनेछ।\n\n", "2-ne 24": "[center][font_size=26]अध्याय २४[/font_size][/center]\n\n[i]इस्राएल भेला हुनेछ र सहस्राब्दीको आरामको आनन्द लिनेछ—बिहानको तारालाई विद्रोहका कारण स्वर्गबाट निकाला गरियो—इस्राएलले बेबिलोन (संसार) माथि विजय प्राप्त गर्नेछ—यशैया १४ सँग तुलना गर्नुहोस्। लगभग ई.पू. ५५९–५४५।[/i]\n\n1 किनकि परमप्रभुले याकूबमाथि कृपा गर्नुहुनेछ र अझै पनि इस्राएललाई रोज्नुहुनेछ र तिनीहरूलाई तिनीहरूको आफ्नै भूमिमा बसाल्नुहुनेछ; र विदेशीहरू तिनीहरूसँग संलग्न हुनेछन् र याकूबका घरानाहरूसित मिल्नेछन्।\n\n2 अनि ती मानिसहरूले तिनीहरूलाई लैजानेछन् र तिनीहरूलाई आफ्नै ठाउँमा ल्याउनेछन्; हो, टाढाबाट पृथ्वीका पल्लो छेउमा; र तिनीहरू तिनीहरुका निम्ति प्रतिज्ञा गरिएको भूमिमा फर्कनेछन्। र इस्राएलको घरानाले तिनीहरूलाई स्वामित्वमा लिनेछन् र परमप्रभुका भूमि सेवकहरू र सेविकाहरूका लागि हुनेछन्; र तिनीहरूले उनीहरूलाई बन्दी बनाएर त्यहाँ लैजानेछन् जसका तिनीहरू बन्दी थिए; र तिनीहरूले आफ्ना शोषकहरूमाथि शासन गर्नेछन्।\n\n3 अनि यस्तो हुन जानेछ कि त्यस दिन परमप्रभुले तिमीलाई आराम दिनुहुनेछ, तिम्रा दु:खबाट र तिम्रा डरबाट र तिम्रा कठिन दासत्वबाट जहाँ तिमीलाई सेवा गर्न लगाइयो।\n\n4 अनि यस्तो हुनेछ कि त्यस दिन, कि तिमीले बेबिलोनका राजाका विरुद्ध यो उखान लिनेछौ र भन्नेछौ: शोषकको अन्त्य कसरी भयो, सुनको सहरको अन्त्य!\n\n5 परमप्रभुले दुष्टको लौरो, शासकहरूको राजदण्ड भाँच्नुभएकोछ।\n\n6 त्यसलाई जसले मानिसहरूलाई क्रोधमा लगातार आघातका साथ प्रहार गऱ्यो, त्यसलाई जसले रिसका साथ राष्ट्रहरूको शासन गऱ्यो, सताइयो र कसैले अवरोध गरेन।\n\n7 सारा पृथ्वी विश्राममा छ र शान्त छ; तिनीहरू गीत गाउन लाग्दछन्।\n\n8 हो, सल्लाका रुखहरू र लेबनानका देवदारुहरू पनि यसो भन्दै तिमीमा खुशी मनाउँछन्: तिमी तल खसेको कारण हाम्रा विरुद्ध रुख काट्नेहरू कोही आएका छैनन्।\n\n9 तिम्रो आगमनमा तिमीलाई भेट्न तलको नरक तिम्रा लागि चल्मलाएको छ; यसले तिम्रा लागि मृतकहरूलाई उक्साउँछ, पृथ्वीका सबै मुख्यहरू समेत; यसले राष्ट्रहरूका सबै राजाहरूलाई आफ्ना सिंहासनहरूबाट खडा गराउँछ।\n\n10 तिनीहरू सबैले बोल्नेछन् र तिमीलाई भन्नेछन्: के तिमी पनि हामी झैँ कमजोर भएका छौ? के तिमी पनि हामी जस्तै भएका छौ?\n\n11 तिम्रा भव्यता चिहानमा ल्याइएकोछ; तिम्रो सारङ्गीको स्वर सुनिँदैन; त्यो कीरा तिम्रो मुनि छरिएको छ र कीराहरूले तिमीलाई ढाकेका छन्।\n\n12 तिमी स्वर्गबाट कसरी खस्यौ, हे बिहानको तारा, प्रभातको पुत्र! के तिमीलाई भुइँमा खसालिएको हो, जसले राष्ट्रहरूलाई कमजोर बनायो!\n\n13 किनकि तिमीले आफ्नो हृदयमा भनेका छौ: म स्वर्गमा उक्लनेछु, म मेरो सिंहासनलाई परमेश्वरका ताराहरूभन्दा माथि उच्च पार्नेछु; म संगतिको पर्वतमा, उत्तरका छेउहरूमा पनि विराजमान हुनेछु।\n\n14 म बादलहरूको उचाइभन्दा माथि उक्लनेछु; म सर्वोच्च झैँ हुनेछु।\n\n15 तैपनि तिमीलाई तल नरकमा झारिनेछ, खाडलको छेउहरूमा।\n\n16 तिमीलाई देख्नेहरूले तिमीलाई नियालेर हेर्नेछन् र तिम्रो निरीक्षण गर्नेछन् र भन्नेछन्: के त्यो मानिस यही हो जसले पृथ्वीलाई कमायो, जसले अधिराज्यहरूलाई हल्लायो?\n\n17 अनि संसारलाई उजाड स्थानझैँ बनायो र त्यसका सहरहरूको विनाश गऱ्यो र आफ्ना बन्दीहरूका घर खोलेन?\n\n18 राष्ट्रहरूका सबै राजाहरू, हो, तिनीहरू सबैजना, महिमामा पस्रिन्छन्, प्रत्येक जन तिनको आफ्नै घरमा।\n\n19 तर तिमी तिम्रा चिहानबाट घृणित हाँगाझैँ र तिनीहरूका अवशेष जो मारिएका छन्, तरबारले रोपिएको, जो खाडलको ढुङ्गामा जान्छ; पैतलामुनि कुल्चिने लाशझैँ फ्याँकिएका छौ।\n\n20 तिमी तिनीहरूसँग समाधिमा संलग्न हुनुहुँदैन, किनभने तिमीले तिम्रो भूमिको विनाश गरेका छौ र आफ्ना मानिसलाई मारेका छौ; कुकर्मीहरूका बीउले कहिल्यै प्रसिद्धि पाउनेछैन।\n\n21 तिनका पितापुर्खाहरुका दुष्टताका लागि उनका छोराछोरीहरूको संहारको तयारी गर, ताकि तिनीहरू नउठून् र भूमिलाई स्वामित्वमा नलिऊन् र संसारको सतहलाई सहरहरूले नभरून्।\n\n22 किनकि म तिनीहरूका विरुद्ध उठ्नेछु, सैन्यहरूका अधिपति भन्नुहुन्छ र बेबिलोनबाट नाउँ र अवशेष र छोरा र भान्जालाई अलग्याउनेछु, परमप्रभु भन्नुहुन्छ।\n\n23 म त्यसलाई बकुल्लाका स्वामित्व पनि बनाउनेछु र पानीका पोखरीहरू; र म त्यसलाई सर्वनाशको कुच्चोले बढार्नेछु, सैन्यहरूका अधिपति भन्नुहुन्छ।\n\n24 सैन्यहरूका अधिपतिले यसो भन्दै कसम खानुभएको छ: निश्चय नै मैले सोँचेँझैँ, यो यस्तै हुन जानेछ; र मैले प्रयोजन गरेझैँ, यो यस्तै हुनेछ—\n\n25 कि अश्शूरीहरूलाई मेरो भूमिमा ल्याउनेछु र मेरा पर्वतहरूमा उसलाई पैताला मुनि किचिमिची गर्नेछु; त्यसपछि उसको जुवा तिनीहरूबाट हट्नेछ र उसको बोझ तिनीहरूका काँधबाट हट्नेछन्।\n\n26 यो त्यही प्रयोजन हो जुन सारा संसारमाथि प्रयोजन गरिएको छ; र यो त्यही हात हो जुन सारा राष्ट्रहरूतिर फैल्याइएको छ।\n\n27 किनकि सैन्यहरूका अधिपतिले प्रयोजन राख्नुभएको छ र कसले रद्द गर्नेछ? र उहाँका हात तन्किएको छ र कसले यसलाई फर्काउनेछ?\n\n28 आहाज राजा मरेको वर्षमा यो बोझ भयो।\n\n29 तिमीहरू नरमाओ, सारा पलिश्त, किनभने उसको लौरो जसले तिमीहरूलाई प्रहार गऱ्यो त्यो भाँचिएको छ; किनकि सर्पको जराबाट उड्ने विषालु सर्प अघि आउनेछ र उसको फल उड्ने विषालु सर्प हुनेछ।\n\n30 अनि गरिबको जन्मेको पहिलोले खान पाउनेछ र अभावपीडित सुरक्षितसाथ ढल्कनेछ; र म तिम्रा जरालाई अनिकालले मार्नेछु र उसले तिम्रा अवशेषलाई बध गर्नेछ।\n\n31 ए मूल ढोका, डाँको छोडी रोऊ; ए सहर, तिमी, सारा पलिश्तीहरू, भङ्ग भयौ; किनकि त्यहाँ उत्तरबाट धुँवा आउनेछ र उसको तोकिएको समयमा कोही पनि एक्लै हुनेछैन।\n\n32 त्यसो भए राष्ट्रहरूका सन्देशवाहकहरूले के जवाफ दिनेछन्? कि परमप्रभुले सियोनको स्थापना गर्नुभयो र आफ्ना मानिसहरूमध्येका दुखितहरूले यसलाई भरोसा गर्नेछन्।\n\n", "2-ne 25": "[center][font_size=26]अध्याय २५[/font_size][/center]\n\n[i]नफी सरलतामा महिमित हुन्छन्—यशैयाका अगमवाणीहरू अन्तिम दिनहरूमा बुझिनेछ—यहूदीहरू बेबिलोनबाट फर्कनेछन्, मसीहलाई क्रूसमा टाँग्नेछन् र छरपष्ट हुनेछन् र कोर्रा हानिनेछ—जब तिनीहरूले मसीहमा विश्वास राख्छन् तिनीहरूको पुनर्स्थापना हुनेछ—लहीले यरुशलेम छाडेको छ सय वर्षपछि उहाँ पहिलो पटक आउनुहुनेछ—नफीहरूले मोशाको व्यवस्था पालना गर्छन् र ख्रीष्टमा विश्वास राख्छन्, जो इस्राएलका पवित्र उहाँ हुनुहुन्छ। लगभग ई.पू. ५५९–५४५।[/i]\n\n1 अब म, नफी, मैले लेखेका शब्दहरूका बारेमा केही बोल्दछु, जुन यशैयाको मुखबाट बोलिएको छ। किनकि हेर, यशैयाले धेरै कुराहरू बोल्नुभयो जुन मेरा मानिसहरूमध्ये धेरैलाई बुझ्न गाह्रो भयो; किनकि तिनीहरूलाई यहूदीहरूमाझको अगमवाणीको प्रकारको बारेमा थाहा छैन।\n\n2 किनकि म, नफीले तिनीहरूलाई यहूदीहरूका तरिकाका बारेमा धेरै कुरा सिकाएको छैन; किनकि तिनीहरूका कामहरू अन्धकारका कामहरू थिए र तिनीहरूका क्रियाकलापहरू कुकर्मका क्रियाकलापहरू थिए।\n\n3 यसकारण, म मेरा जनका लागि लेख्छु, ती सबैका लागि जसले यसपछि मैले लेखेका यी कुराहरू प्राप्त गर्नेछ, ताकि तिनीहरूले परमेश्वरका न्यायहरू थाहा पाऊन्, ताकि तिनीहरू सबै राष्ट्रहरूमा आऊन्, ती वचनअनुसार जुन उहाँले बोल्नुभएको छ।\n\n4 यसकारण, सुन, हे मेरा जन, जुन इस्राएलका घरानाका हौ र मेरा वचनहरूलाई कान थाप; किनकि यशैयाका शब्दहरू तिमीहरूका लागि सरल छैनन्, तैपनि तिनीहरू ती सबैका लागि सरल छन् जो अगमवाणीको आत्माले भरिएका छन्। तर म तिमीहरूलाई अगमवाणी दिन्छु, त्यो आत्माकोअनुसार जुन ममा छ; यसकारण म सरलताका अनुसार अगमवाणी गर्छु जुन मेरा पिताका साथ यरुशलेमबाट बाहिर आएको समयदेखि मसँग रहेको छ; किनकि हेर, मेरो जीवात्मा मेरा जनसामु सरलतामा बोल्नमा रमाउँछ, ताकि तिनीहरूले बुझून्।\n\n5 हो, अनि मेरो जीवात्मा यशैयाका वचनहरूमा रमाउँछ, किनकि म यरुशलेमबाट बाहिर आएँ र मेरा आँखाहरूले यहूदीहरूका कुराहरू देखेका छन् र मलाई थाहा छ कि यहूदीहरूले अगमवक्ताहरूका कुराहरू बुझ्छन् र यहूदीहरूको तरिकामा सिकाइएका बाहेक अरु कोही व्यक्तिहरू छैनन् जसले तिनीहरूलाई भनिएका कुराहरू बुझ्छन्, केवल तिनीहरू यहूदीहरूका कुराहरूका तरिकामा सिकाइएको हुनुपर्छ।\n\n6 तर हेर, म नफीले मेरा छोराछोरीहरूलाई यहूदीहरूका तरिकामा सिकाएको छैन; तर हेर, म आफैँ यरुशलेममा बसेको छु, यसकारण मलाई त्यो वरिपरिको क्षेत्रहरूका बारेमा थाहा छ; र मैले मेरा छोराछोरीहरूलाई परमेश्वरका न्यायहरूका बारेमा अवगत गराएको छु, जुन यहूदीहरूमाझ, मेरा छोराछोरीहरूमाझ हुन गएको छ, ती सबैअनुसार जुन यशैयाले बोलेका छन् र म तिनीहरूलाई लेख्दिनँ।\n\n7 तर हेर, म मेरा आफ्नै अगमवाणीहरूसहित अगाडि बढ्छु, मेरो सरलताअनुसार; जुन सरलता मलाई थाहा छ कि कुनै मानिसले गल्ती गर्न सक्दैन; तैपनि, त्यो दिन जब यशैयाका अगमवाणीहरू पूरा हुनेछन् मानिसहरूले निश्चितताका साथ थाहा पाउनेछन्, त्यो समयमा जब ती कुराहरू हुन जानेछन्।\n\n8 यसकारण, तिनीहरू मानिसका छोराछोरीका लागि मूल्यवान् छन् र त्यो जसले तिनीहरू मूल्यवान् छैनन् भन्ठान्छ, तिनीहरूसमक्ष म खासगरी बोल्नेछु र मेरा आफ्नै मानिसहरूमा ती वचनहरू सीमित गर्नेछु; किनकि मलाई थाहा छ कि ती अन्तिम दिनहरूमा उनीहरूका लागि ठूलो मूल्यका हुनेछन्; किनकि त्यस दिन उनीहरूले यसलाई बुझ्नेछन्; यसकारण, उनीहरूका भलाइका लागि मैले यसलाई लेखेको छु।\n\n9 अनि दुष्टताका कारण पुस्ता यहूदीहरूमाझ विनाश भएको झैँ, त्यसरी उनीहरूका दुष्टताका कारण एक पिँढीदेखि अर्को पिँढीसम्म उनीहरूको विनाश भएको छ; र परमप्रभुका अगमवक्ताहरूले उनीहरूलाई भविष्यवाणी गरेको बाहेक उनीहरूको कसैको पनि कहिल्यै विनाश भएको छैन।\n\n10 यसकारण, मेरा पिताले यरुशलेम छाड्ने बित्तिकै उनीहरूमाथि आइपर्ने विनाशका बारेमा उनीहरूलाई भनिएको थियो;तैपनि उनीहरूले आफ्ना हृदयहरू कठोर पारे; र मेरो अगमवाणीअनुसार बेबिलोनमा बन्दी बनाएर लगिएकाहरू बाहेक उनीहरूको विनाश गरिएको छ।\n\n11 अनि अब ममा भएको त्यो आत्माको कारण म यो बोल्छु। र उनीहरूलाई बन्दी बनाएर लगिएको हुँदाहुँदै पनि उनीहरू पुनः फर्कनेछन् र यरुशलेमको भूमिलाई स्वामित्वमा लिनेछन्; यसकारण, उनीहरूलाई आफ्नो रिक्थको भूमिमा फेरि पुनर्स्थापना गरिनेछ।\n\n12 तर, हेर, उनीहरूले युद्ध गर्नेछन् र युद्धका हल्लाहरू; र जब त्यो दिन आउँछ कि पिताबाट जन्माइएका एकमात्र पुत्र, हो स्वर्गका र पृथ्वीका पिता समेतले आफूलाई शरीरमा तिनीहरूसामु प्रकट हुनुहुनेछ, हेर, उनीहरूले उहाँलाई अस्वीकार गर्नेछन्, उनीहरूका दुष्टता र उनीहरूका हृदयका कठोरता र उनीहरूका हठीपनाका कारण।\n\n13 हेर, तिनीहरूले उहाँलाई क्रूसमा टाँग्नेछन्; र उहाँ तीन दिनको अन्तरालसम्म कब्रिस्थानमा सुत्नुभएपछि उहाँ मृत्युबाट उठ्नुहुनेछ, आफ्नो पँखेटाहरूमा चङ्गाईका साथ; र उहाँको नाउँमा विश्वास गर्ने सबैलाई परमेश्वरको अधिराज्यमा बचाइनेछ। यसकारण, मेरो जीवात्मा उहाँको बारेमा अगमवाणी गर्न रमाउँछ, किनकि मैले उहाँको दिन देखेको छु र मेरो हृदयले उहाँको पवित्र नाउँको प्रशंसा गर्छ।\n\n14 अनि हेर यस्तो हुन जानेछ कि मसीह मृत अवस्थाबाट ब्युँतनुभएपछि र आफूलाई उहाँको नाउँमा विश्वास गर्ने, आफ्ना जनमाझ देखाउनु भएपछि, हेर, यरुशलेमको पुन विनाश हुनेछ; किनकि उनीहरूलाई धिक्कार छ जो परमेश्वरको र उहाँका चर्चका मानिसहरूका विरुद्धमा लडाइं गर्छन्।\n\n15 यसकारण, यहूदीहरू सारा राष्ट्रहरूमा तितर वितर हुनेछन्; हो र बेबिलोनको पनि विनाश हुनेछ; यसकारण, यहूदीहरूलाई अरु राष्ट्रहरूद्वारा छरपष्ट पारिनेछ।\n\n16 अनि उनीहरू छरपष्ट भएपछि र धेरै पुस्ताहरूको अन्तरालसम्म, ख्रीष्टमा, परमेश्वरको पुत्र र मानवजातिका लागि अनन्त प्रायश्चित्तमा, विश्वास राख्न उनीहरू नमानेसम्म, हो, एक पिँढीदेखि अर्को पिँढीसम्म समेत, परमप्रभु परमेश्वरले तिनीहरूलाई अरु राष्ट्रहरूद्वारा कोर्रा हान्नुभएकोछ, र, जुन अनन्त छ—र जब त्यो दिन आउँछ कि उनीहरूले ख्रीष्टमा विश्वास राख्नेछन् र उहाँको नाउँमा पिताको आराधना गर्नेछन्, शुद्ध हृदय र सफा हातहरू र अर्को मसीहका लागि फेरि अगाडि हेर्नेछैनन्, त्यसपछि, त्यो समयमा, त्यो दिन आउनेछ कि यो हुनु आवश्यक छ कि उनीहरूले यी कुराहरूमा विश्वास राख्नुपर्दछ।\n\n17 अनि परमप्रभुले दोस्रो पटक उहाँका जनलाई उनीहरूका हराएका र पतित अवस्थाबाट पुनर्स्थापना गर्नका निम्ति फेरि आफ्नो हात फैल्याउनुहुनेछ। यसकारण, उहाँले मानिसका छोराछोरीहरूकासामु उदेकमाथि उदेकको कार्य गर्न अगाडि बढ्नुहुनेछ।\n\n18 यसकारण, उहाँले आफ्ना वचनहरू उनीहरूकासामु अघि ल्याउनुहुनेछ, जुन वचनहरूले उनीहरूको अन्तिम दिनमा न्याय गर्नेछ, किनकि उनीहरूले अस्वीकार गरेका साँचो मसीहको उनीहरूमा विश्वास दिलाउने प्रयोजनले यी उनीहरूलाई दिइनेछ; र उनीहरूलाई विश्वास दिलाउन ताकि उनीहरूले मसीहको आगमनका लागि फेरि बाटो हेर्नुपर्दैन, किनकि त्यहाँ कोही आउनुहुनेछैन, केवल झूठो मसीह हुनसक्दछ जसले मानिसहरूलाई छकाउँछ; किनकि त्यहाँ अगमवक्ताहरूले बोल्नुभएको केवल एक मसीह हुनुहुन्छ र त्यो मसीह उहाँ नै हुनुहुन्छ जसलाई यहूदीहरूद्वारा अस्वीकार गरिनुपर्दछ।\n\n19 किनकि अगमवक्ताहरूका वचनहरूअनुसार, मेरा पिताले यरुशलेम छाड्नुभएको छ सय वर्षको समयपछि मसीह आउनुहुनेछ; र अगमवक्ताहरूका वचनहरू र परमेश्वरका स्वर्गदूतका वचनअनुसार, उहाँको नाउँ येशू ख्रीष्ट, परमेश्वरको पुत्र हुनेछ।\n\n20 अनि अब, मेरा बन्धुहरू, मैले स्पष्ट बोलेको छु ताकि तिमीहरू अन्यथा गर्नु पर्दैन। र जसरी परमप्रभु परमेश्वर जिउनुहुन्छ जसले इस्राएललाई मिश्र देशको भूमिबाट बाहिर ल्याउनुभयो र मोशालाई शक्ति दिनुभयो ताकि विषालु सर्पहरूले उनीहरूलाई टोकेपछि, यदि उनीहरूले आफ्नासामुन्ने उनले उठाएको सर्पतर्फ आँखा लगाए भने उसले राष्ट्रहरूलाई निको पारोस् र उनलाई शक्तिपनि दिइयो ताकि उनले त्यो ढुङ्गालाई प्रहार गरून् र पानी बाहिर आओस्; हो, हेर म तिमीलाई भन्दछु, कि जसरी यी कुराहरू सत्य छन् र जसरी परमप्रभु परमेश्वर जिउनुहुन्छ, त्यहाँ स्वर्गमुनि अरु कुनै नाउँ दिइएको छैन केवल यो यही येशू ख्रीष्ट, जसको बारेमा मैले बोलेको छु, जसद्वारा मानिसलाई बचाइन सक्छ।\n\n21 यसकारण, किनभने परमप्रभु परमेश्वरले मलाई वाचा गर्नुभएको छ ताकि यी कुराहरू जुन मैले लेख्दछु राखिनु र संरक्षण गरिनु पर्दछ र मेरा सन्ततिलाई हस्तान्तरण गरिनु पर्दछ, एक पिँढीदेखि अर्को पिँढीसम्म, ताकि योसेफको वाचा पूरा होओस्, ताकि पृथ्वी रहेसम्म उनका सन्ततिको कहिल्यै विनाश नहोओस्।\n\n22 यसकारण, पृथ्वी रहेसम्म यी कुराहरू एक पिँढीदेखि अर्को पिँढीसम्म जानु पर्दछ; र तिनीहरू परमेश्वरको चाहाना र इच्छानुसार जानुपर्दछ; र ती राष्ट्रहरू जसले यसलाई स्वामित्वमा राख्दछ यसमा लेखिएका वचनहरूअनुसार तिनीहरूको न्याय हुनुपर्दछ।\n\n23 किनकि हामी लेख्नलाई लगनशीलतापूर्वक परिश्रम गर्छौँ, हाम्रा छोराछोरीहरूलाई विश्वास दिलाउन र हाम्रा बन्धुहरूलाई पनि, ख्रीष्टमा विश्वास गर्न र परमेश्वरसँग मिलाप गर्न; किनकि हामीलाई थाहा छ कि यो अनुग्रहद्वारा हो कि हामीलाई बचाइन्छ, हामीले गर्न सक्ने गरेपछि।\n\n24 अनि, हामी ख्रीष्टमा विश्वास गर्ने हुँदाहुँदै, हामी मोशाको व्यवस्थाको पालना गर्छौँ र नियम पूरा नभएसम्म, ख्रीष्टको दृढनिश्चयका साथ बाटो हेर्छौँ।\n\n25 किनकि, यही अन्त्यका लागि यो व्यवस्था दिइएको थियो; यसकारण व्यवस्था हाम्रा लागि मृत भएको छ र हामी हाम्रा आस्थाका कारण ख्रीष्टमा जीवित बनाइएका छौँ; हामी आज्ञाहरूका कारण अझैपनि व्यवस्थाको पालना गर्छौँ।\n\n26 अनि हामी ख्रीष्टका बारेमा बोल्छौँ, हामी ख्रीष्टमा खुशी हुन्छौँ, हामी ख्रीष्टका बारेमा प्रवचन दिन्छौँ, हामी ख्रीष्टका बारेमा अगमवाणी गर्छौँ र हामी हाम्रा अगमवाणीहरूका अनुसार लेख्छौँ, ताकि हाम्रा छोराछोरीहरूले थाहा पाऊन् कि तिनीहरूका पापहरूको छुट्काराका लागि कुन स्रोतलाई तिनीहरूले हेर्नुपर्दछ।\n\n27 यसकारण, हामी व्यवस्थाका सम्बन्धमा बोल्छौँ ताकि हाम्रा छोराछोरीहरूले व्यवस्थाको मृतावस्था थाहा पाऊन् र उनीहरू नियमको मृतावस्था थाहा पाएर, त्यो जीवनको बाटो हेर्न सकून् जुन ख्रीष्टमा छ र थाहा पाउन सकून् कि कुन अन्त्यका लागि व्यवस्था दिइएको थियो। र त्यो व्यवस्था ख्रीष्टमा पूरा भएपछि, कि जब व्यवस्थाको अन्त्य हुनुपर्दछ उनीहरूले आफ्ना हृदयहरू उहाँका विरुद्ध कठोर तुल्याउनु पर्नेछैन।\n\n28 अनि अब हेर, मेरा जन, तिमीहरू हठी जन हौ; यसकारण, मैले तिमीहरूलाई स्पष्टसँग भनेको छु, कि तिमीहरूमा भ्रम हुनै सक्दैन। र मैले बोलेका वचनहरू तिमीहरूका विरुद्ध गवाही भएर खडा हुनेछन्; किनकि उनीहरू कसैलाई पनि सही बाटो सिकाउन प्रशस्तै छन्; किनकि सही बाटो नै ख्रीष्टलाई विश्वास गर्नु हो र उहाँलाई अस्वीकार नगर्नु हो; किनकि उहाँलाई अस्वीकार गर्नु भनेको अगमवक्ताहरू र व्यवस्थाको अस्वीकार गर्नु हो।\n\n29 अनि अब हेर, म तिमीहरूलाई भन्दछु कि सही बाटो ख्रीष्टलाई विश्वास गर्नु हो र उहाँलाई तिरष्कार नगर्नु हो; र ख्रीष्ट इस्राएलका परमपवित्र उहाँ हुनुहुन्छ; यसकारण तिमीहरू उहाँसामु झुक्नुपर्छ र उहाँलाई तिमीहरूको सारा बल, मस्तिष्क र शक्तिले र तिमीहरूका पूरै आत्माले आराधना गर्नुपर्छ; र यदि तिमीहरूले यसो गरेमा तिमीहरूलाई कुनै हालतमा पनि निकाला गरिनेछैन।\n\n30 अनि, जबसम्म यो उचित हुनेछ, मोशालाई दिइएको व्यवस्था पूरा नभएसम्म तिमीहरूले परमेश्वरको अनुष्ठानहरू र विधिहरू पालना गर्नुपर्छ।\n\n", "2-ne 26": "[center][font_size=26]अध्याय २६[/font_size][/center]\n\n[i]ख्रीष्टले नफीहरूको सेवा गर्नुहुनेछ—नफीले आफ्ना जनको भविष्यको विनाशको देख्छन्—तिनीहरूले धूलोबाट बोल्नेछन्—गैह्र-यहूदीहरूले गलत चर्चहरू र गोप्य गुटबन्दीहरूको निर्माण गर्नेछन्—परमप्रभुले मानिसहरूलाई पुरोहित्याइँहरूको अभ्यास गर्न निषेध गर्नुहुन्छ। लगभग ई.पू. ५५९–५४५।[/i]\n\n1 अनि ख्रीष्ट मृतावस्थाबाट उठ्नुभएपछि उहाँले आफूलाई तिमीहरूसामु देखाउनुहुनेछ, मेरा छोराछोरीहरू र मेरा प्रिय बन्धुहरू; र उहाँले तिमीहरूसामु बोल्नुहुने वचनहरू व्यवस्था हुनेछन् जुन तिमीहरूले पालना गर्नुपर्नेछ।\n\n2 किनकि हेर, म तिमीहरूलाई भन्दछु कि मैले देखेको छु कि धेरै पिँढीहरू गुज्रनेछन् र त्यहाँ मेरा जनमाझ ठूला युद्ध र कलह हुनेछन्।\n\n3 अनि मसीह आउनुभएपछि त्यहाँ मेरा जनलाई उहाँको जन्मको र उहाँको मृत्युको र पुनरुत्थानको पनि चिन्हहरू दिइनेछ; र दुष्टहरूका लागि त्यो दिन महान् र भयानक हुनेछ, किनकि तिनीहरू नासिनेछन्; र तिनीहरू नासिनेछन् किनभने तिनीहरूले अगमवक्ताहरू र सन्तहरूलाई निकाला गरे र तिनीहरूलाई ढुङ्गाले हाने र तिनीहरूलाई मारे; यसकारण सन्तहरूका रगतको पुकारा जमिनबाट तिनीहरूविरुद्ध परमेश्वरकहाँ माथि उठ्नेछ।\n\n4 यसकारण, ती सबै जो घमण्डी छन् र जसले दुष्ट्याइंकासाथ गर्छन्, आउने त्यो दिनले तिनीहरूलाई जलाउनेछ, सैन्यहरूका अधिपति भन्नुहुन्छ, किनकि तिनीहरू ठुटाझैँ हुनेछन्।\n\n5 अनि तिनीहरू जसले अगमवक्ताहरू र सन्तहरूलाई मार्दछन्, पृथ्वीको गहिराइले तिनीहरूलाई निल्नेछ, सैन्यहरूका अधिपतिले भन्नुहुन्छ; र पर्वतहरूले तिनीहरूलाई ढाक्नेछ र हावाको भुमरीले तिनीहरूलाई उचालेर टाढा लैजानेछ र भवनहरू तिनीहरू माथि खस्नेछन् र तिनीहरूलाई पिँधेर टुक्रा टुक्रा पार्नेछन् र तिनीहरूलाई धूलो बनाई पिँध्नेछ।\n\n6 अनि तिनीहरूलाई चट्याङहरू र बिजुलीको चमकहरू र भुकम्पहरू र सबै किसिमका विनाशहरूद्वारा भेट गरिनेछ, किनकि परमप्रभुको रिसको आगो तिनीहरूविरुद्ध जल्नेछ र तिनीहरू ठुटाझैँ हुनेछन् र आउने त्यो दिनले तिनीहरूलाई भष्म गर्नेछ, सैन्यहरूका अधिपतिले भन्नुहुन्छ।\n\n7 हे त्यो पीडा र बध भई गुमेका मेरा मानिसहरूका कारणले मेरो हृदयको वेदना! किनकि म, नफीले यो देखेको छु र यसले मलाई परमप्रभुको उपस्थितिका सामु भष्म गर्न लागेको छ; तर मैले मेरा परमेश्वरसामु बिन्ती पुकार्नु पर्दछ: हजुरका मार्गहरू ठीक छन्।\n\n8 तर हेर, धार्मिकहरू जसले अगमवक्ताहरूका वचनहरूलाई सुन्छन् र तिनीहरूको विनाश गर्दैनन्, तर उत्पीडनका बाबजुद दिइएका चिन्हहरूका लागि ख्रीष्टतर्फ दृढनिश्चयका साथ बाटो हेर्छन्—हेर, तिनीहरू ती हुन् जसको विनाश हुनेछैन।\n\n9 तर धार्मिकताको पुत्र तिनीहरूमाझ प्रकट हुनुहुनेछ; र उहाँले तिनीहरूलाई चङ्गाइ ल्याउनुहुनेछ र तिनीहरूमा उहाँसँग शान्ति आउनेछ, तीन पुस्ताहरू नबितुन्जेलसम्म हुनेछ र चार पुस्ताका धेरै जनाहरू धार्मिकतामा बितिसकेका हुनेछन्।\n\n10 अनि जब यी कुराहरू बितिसकेका हुनेछन् मेरा मानिसहरूमाथि तीव्र विनाश आउनेछ; किनकि, मेरो हृदयको पीडाका बाबजुद, मैले यसलाई देखेको छु; यसकारण, मलाई थाहा छ कि यसो हुन जानेछ; र तिनीहरूले आफूलाई बिना मूल्यमा बेच्नेछन्; किनकि, तिनीहरूका घमण्ड र तिनीहरूका मूर्खताका प्रतिफलका कारण तिनीहरूले विनाशको बाली टिप्नेछन्; किनकि तिनीहरूले सैतानलाई समर्पण गरेको र प्रकाशको साटो अन्धकारका कुराहरू रोजेको कारणले, त्यसकारण तिनीहरू नरक मुनि जानुपर्दछ।\n\n11 किनकि परमप्रभुको आत्माले मानिससँग रहन सधैँ रहनेछैन। र जब आत्माले मानिससँग रहन छाड्नेछ त्यसपछि तीव्र विनाश आउनेछ र यसले मेरो आत्मा शोकाकूल हुन्छ।\n\n12 अनि त्यसैगरी यहूदीहरूको विश्वास दिलाउने सम्बन्धमा म बोलेँ, कि येशू नै सत्य ख्रीष्ट हुनुहुन्छ, यो आवश्यक छ कि गैह्र-यहूदीहरूलाई पनि चित्त बुझाउनु पर्छ कि येशू नै ख्रीष्ट, अनन्त परमेश्वर हुनुहुन्छ;\n\n13 अनि उहाँले आफूलाई ती सबैसामु प्रकट गर्नुहुनेछ जसले उहाँमा पवित्र आत्माको शक्तिद्वारा विश्वास राख्छ; हो, हरेक राष्ट्र, कुटुम्ब, भाषा र जनसामु, तिनीहरूका आस्थाअनुसार, मानिसका छोराछोरीहरूमाझ शक्तिशाली आश्चर्यजनक कुराहरू, चिन्हहरू र आश्चर्यहरू गर्नुहुन्छ।\n\n14 तर हेर, म अन्तिम दिनहरूका बारेमा अगमवाणी गर्छु; ती दिनहरूका बारेमा जब परमप्रभु परमेश्वरले यी कुराहरू मानिसका छोराछोरीहरूसामु ल्याउनुहुनेछ\n\n15 मेरा सन्तति र मेरा बन्धुहरूका सन्तति विश्वासमा क्षीण भएपछि र गैह्र-यहूदीहरूद्वारा प्रताडित भएपछि; हो, परमप्रभु परमेश्वरले तिनीहरूविरुद्ध वरिपरि छाउनी बनाउनु भएपछि र एउटा डाँडासहित तिनीहरूका विरुद्ध घेरेपछि र तिनीहरूविरुद्ध किल्लाहरूमाथि उठाएपछि; र तिनीहरूलाई धूलोमा तल खसालेपछि, तिनीहरू नभए तापनि, तैपनि धर्मीहरूका वचनहरू लेखिनेछन् र आस्थावान्‌का प्रार्थनाहरू सुनिनेछ र ती सबै विश्वासमा क्षीण भएकाहरूलाई बिर्सिने छैन।\n\n16 किनकि ती जसको विनाश गरिनेहरू उनीहरूसामु जमिनबाट बोल्नेछन्, अनि तिनीहरूको बोली धुलो तल भित्रबाट हुनेछ, तिनीहरूको आवाज एक परिचित आत्माको जस्तो हुनेछ; किनकि परमप्रभु परमेश्वरले उनीहरूलाई शक्ति दिनुहुनेछ, कि उहाँले उनीहरूमा कानेखुशी गर्नुहुनेछ, जमिनबाट बाहिर आएजस्तै समेत, अनि उनीहरूको कानेखुशी धुलोबाट आउनेछ।\n\n17 किनकि परमप्रभु परमेश्वर यसो भन्नुहुन्छ: उनीहरूले आफूमाझ गरेको कुराहरू लेख्नेछन्, अनि ती एउटा पुस्तकमा लेखिने छन् र छाप लगाएर बन्द गरिने छन्, अनि ती जो विश्वासमा क्षीण भएका छन उनीहरूले पाउने छैनन्, किनकी उनीहरू परमेश्वरका कुराहरूको नाश गर्न खोज्छन्।\n\n18 यसकारण, नाश गरिएकाहरूलाई द्रूतगतिले नाश गरिएकोछ; अनि उनीहरूका भयावहहरूको हुल उडाएर जाने भुस जस्तै हुनेछन्—हो, परमप्रभु परमेश्वर भन्नुहुन्छ: यो एकै क्षणमा एक्कासि हुनेछ—\n\n19 अनि यस्तो हुन जानेछ, कि ती जो विश्वासमा क्षीण भएका छन उनीहरूलाई गैह्र-यहूदीहरूका हातबाट प्रताडित गरिनेछ।\n\n20 अनि गैह्र-यहूदीहरू उनीहरूका आँखाको घमण्डले उचालिनेछन्, अनि अल्झिने छन, उनीहरूलाई ठूलो ठेस लगाउने कारण, कि उनीहरूले धेरै चर्चहरू बनाएका छन्, तैपनि, परमेश्वरको शक्ति र आश्चर्यकर्महरूलाई होच्याउँछन्, अनि आफ्ना ज्ञान र आफ्ना शिक्षाको प्रचार गर्छन्, कि उनीहरूले फाइदा लिन पाऊन अनि गरिबको अनुहारमाथि लाद्न पाऊन।\n\n21 अनि धेरै चर्चहरू बनाइएका छन् जसले ईर्ष्याहरू, अनि कलहहरू, अनि द्वैषहरू ल्याउँछन्।\n\n22 अनि त्यहाँ गोप्य गुटबन्दीहरू छन्, प्राचीन समयहरूमा जस्तै समेत, सैतानको गोप्य गुटबन्दीहरूअनुसार, किनकि ऊ यी सवै कुराहरूको संस्थापक हो, हो, हत्याको, अनि अन्धकारका कामहरूको संस्थापक हो; हो, अनि ऊ तिनीहरूलाई बलियो डोरीले सदासर्वदाका लागि नबाँधिन्जेलसम्म, उसले तिनीहरूलाई आलसको डोरीले घाँटीमार्फत् डोऱ्याउँछ।\n\n23 किनकि हेर, मेरा प्रिय बन्धुहरू, म तिमीलाई भन्दछु कि परमप्रभु परमेश्वरले अन्धकारमा कार्य गर्नुहुन्न।\n\n24 संसारलाई लाभ हुनेकुरा बाहेक अरु केही पनि उहाँले गर्नुहुन्न; किनकि उहाँले संसारलाई माया गर्नुहुन्छ, यहाँसम्म कि उहाँले आफ्नो जीवन अर्पण गर्नुहुन्छ कि उहाँले सबै मानिसहरूलाई आफूतिर तान्न सक्नुहोओस्। यसकारण, उहाँले कसैलाई पनि आज्ञा दिनुहुन्न कि उनीहरूले उहाँको मुक्तिमा भाग लिन नपाऊन्।\n\n25 हेर, के उहाँ जो कसैका सामु यसो भनेर कराउनुहुन्छ: मबाट भाग? हेर, म तिमीहरूलाई भन्दछु, भन्नुहुन्न; तर उहाँ भन्नुहुन्छ: पृथ्वीका पल्लो छेउका तिमीहरू सबै मसमक्ष आओ, बिना मूल्य र बिना पैसाको, दुध र मह किन।\n\n26 हेर, के उहाँले आज्ञा दिनुभएको छ कि तिनीहरू सभा-घरबाट, या आराधनाका भवनहरूबाट निस्क? म तिमीलाई भन्दछु, छैन।\n\n27 के उहाँले कसैलाई आज्ञा दिनुभएको छ कि उनीहरूले उहाँको मुक्तिमा भाग नलिऊन? म तिमीलाई भन्दछु, छैन; तर उहाँले सबै मानिसहरूलाई सित्तैमा दिनु भएको छ; अनि उहाँले उहाँका जनलाई आज्ञा दिनुभएको छ कि उनीहरूले सबै मानिसहरूलाई पश्चात्ताप गर्न मनाउनु पर्दछ।\n\n28 हेर, परमप्रभुले के कसैलाई उहाँको भलाईमा सहभागी नबन्नू भनी आज्ञा दिनुभएको छ? हेर म तिमीलाई भन्दछु, छैन; तर सबै मानिसहरूलाई एकलाईजस्तै अर्कोलाई उत्तिकै सुबिधा उपलब्ध छ; कोही निषेधित छैनन्।\n\n29 उहाँले आज्ञा दिनुभएको छ कि त्यहाँ कुनै पुरोहित्याइँ हुनुहुन्न; किनकि, हेर, पुरोहित्याइं त्यो हो कि मानिसहरू प्रवचन दिएर उनीहरू आफैँलाई संसारको प्रकाशको रुपमा उचाल्छन्, कि उनीहरूले फाइदा र संसारको प्रशंसा पाऊन; तर उनीहरू सियोनको कल्याण खोज्दैनन्।\n\n30 हेर, परमप्रभुले यी कुरा निषेधित गर्नुभएको छ; यसकारण, परमप्रभु परमेश्वरले एउटा आज्ञा दिनुभएको छ कि सबै मानिसहरूसँग ख्रीष्टिय प्रेम हुनुपर्छ, जुन ख्रीष्टिय प्रेम माया हो। अनि यदि उनीहरूसँग ख्रीष्टिय प्रेम छैन भने उनीहरू केही होइनन्। यसकारण, यदि उनीहरूसँग प्रेम छ भने उनीहरूले सियोनका श्रमिकको विनाश सहने छैनन्।\n\n31 तर सियोनका श्रमिकले सियोनका निम्ति परिश्रम गर्नेछन्; किनकि यदि उनीहरूले ज्यालाको निम्ति परिश्रम गरे भने उनीहरूको विनाश हुनेछ।\n\n32 अनि फेरि, परमप्रभु परमेश्वरले आज्ञा दिनुभएको छ कि मानिसले हत्या गर्नुहुन्न; कि उनीहरूले झुटो बोल्नुहुन्न; कि उनीहरूले चोरि गर्नु हुन्न, कि उनीहरूले परमप्रभु आफ्ना परमेश्वरको नाउँ व्यर्थैमा लिनु हुन्न; कि उनीहरूले ईर्ष्या गर्नु हुन्न कि उनीहरूमा द्वैष हुनु हुन्न; कि उनीहरूबीच एक अर्कासँग झगडा हुनु हुन्न, कि उनीहरूले वेश्यावृति गर्नु हुन्न; अनि कि उनीहरूले यी कुनै कुराहरू गर्नु हुन्न; किनकि जसले यी गर्दछ उसको विनाश हुनेछ।\n\n33 किनकि यी कुनै दुष्टताहरू परमप्रभुबाट आउदैनन्; किनकि उहाँले त्यो गर्नुहुन्छ जुन मानिसका छोराछोरीहरूकामाझ असल छ; अनि उहाँले सबैलाई उहाँमा आउन अनि उहाँको असलपनामा भाग लिन निन्त्याउनु हुन्छ; अनि उहाँले चाहे कालो होस् वा गोरो, बन्धी होस् वा स्वतन्त्र, पुरुष वा महिला कसैलाई अस्वीकार गर्नुहुन्न; उहाँले बेधर्मीलाई सम्झनुहुन्छ; परमेश्वरसामु, दुबै यहूदी र गैह्र-यहूदीहरू, सबै मानिसहरू बराबर हुन्छन्।\n\n", "2-ne 27": "[center][font_size=26]अध्याय २७[/font_size][/center]\n\n[i]अन्तिम दिनहरूमा अन्धकार र धर्मविमुखताले पृथ्वी ढाकिनेछ—मोर्मोनको पुस्तक अघि आउनेछ—तीन साक्षीले पुस्तकको गवाही दिनेछन्—शिक्षित मानिसले भन्नेछ उसले छाप लगाएर बन्द गरिएको पुस्तक पढ्न सक्दैन—परमप्रभुले उदेकमाथि उदेकका कार्यहरू गर्नुहुनेछ—यशैया २९ सँग तुलना गर्नुहोस्। लगभग ई.पु. ५५९–५४५।[/i]\n\n1 तर, हेर, ती अन्तिम दिनहरूमा, अथवा ती गैह्र-यहूदीका दिनहरूमा—हो, गैह्र-यहूदीहरूका र यहूदीहरूका राष्ट्रहरूलाई पनि, यो भूमिमा आउनेहरूलाई र अन्य भूमिमा रहेकाहरूलाई, हो, पृथ्वीको भूमिमा रहेकाहरू सबैलाईसमेत हेर, हेर, उनीहरू दुष्टता अनि हरेक प्रकारका कुकर्महरूले मातिएका हुनेछन्—\n\n2 अनि जब त्यो दिन आउनेछ जब मेघ गर्जनका साथ अनि भूकम्पका साथ, अनि ठुलो आवाजका साथ, अनि हुरीका साथ, अनि आँधिबेहरीका साथ, अनि विध्वँशकारी आगोको ज्वालाका साथ सैन्यहरूका अधिपतिद्वारा उनीहरूलाई भेटिनेछ।\n\n3 अनि सबै राष्ट्रहरू जो सियोनको विरुद्धमा लड्दछन्, अनि उनलाई कष्ट दिन्छन्, तिनीहरूलाई रातिको सपनाको दृश्य जस्तै हुनेछ; हो, उसलाई त्यस्तै हुनेछ, जसरी भोको मान्छेले खाएको सपना देख्छ, तर ब्युँझिदा उसले आफ्नो आत्मालाई केवल पाउँदछ; अथवा एक तिर्खाएको मान्छेले सपनामा पिएको देख्दछ, तर ब्युँझिदा उसले आफूलाई कमजोर देख्दछ अनि उसको आत्मामा अझै तृष्णा छ; हो, सियोनको पर्वतबिरुद्द लड्ने सबै राष्ट्रहरूलाईसमेत त्यस्तै हुनेछ।\n\n4 किनकि हेर, दुराचार गर्ने तिमीहरू सबै, तिमीहरू आश्चर्यचकित र छक्क पर, किनकि तिमीहरू रुनेछौ, अनि रोऊ, हो, तिमीहरू मातिने छौ, तर मदिराले होइन, तिमीहरूले धरमराउनेछौ तर बलियो जाँडले होइन।\n\n5 किनकि हेर, परमप्रभुले तिमीहरूमाथि गहिरो निन्द्रा खन्याउनु भएको छ। किनकि हेर, तिमीहरूले तिमीहरूको आँखा बन्द गरेका छौ, अनि तिमीहरूले तिम्रो अगमवक्ताहरूलाई अनि शासकहरूलाई अस्वीकार गरेकाछौ, अनि उहाँले तिमीहरूको दुराचारको कारण तिमीहरूको द्रष्टाहरूलाई छोपिदिनुभएको छ।\n\n6 अनि यस्तो हुन जानेछ कि परमप्रभु परमेश्वरले वचनहरूको पुस्तक तिमीहरूसामु ल्याउनुहुनेछ, अनि ती अल्छी गरेकाहरूको वचनहरू हुनेछ।\n\n7 अनि हेर त्यो पुस्तक छाप लगाएर बन्द गरिएको हुनेछ, अनि त्यो पुस्तक परमेश्वरबाट आएको प्रकाश हुनेछ, संसारको प्रारम्भदेखि अन्त्यसम्मका।\n\n8 यसकारण, बन्द गरिएको कुराहरूका कारण, छाप लगाएर बन्द गरिएका कुराहरू दुष्टता र कुकर्महरूका मानिसहरूमाझ हस्तान्तरण गरिइने छैन। यसकारण त्यो पुस्तक उनीहरूबाट लुकाइनेछ।\n\n9 तर त्यो पुस्तक एउटा मानिसलाई दिइनेछ, अनि त्यो पुस्तकका वचनहरू उसले बुझाउनेछ, जुन वचनहरू धुलोमा अल्छी गर्नेहरूकाको हो, अनि उसले ती वचनहरू अर्कालाई बुझाउनेछ।\n\n10 तर ती छाप लगाएर बन्द गरिएका वचनहरू हस्तान्तरण गरिनेछैन, न त उहाँले पुस्तक नै हस्तान्तरण गर्नुहुनेछ। किनकि त्यो पुस्तक परमेश्वरको शक्तिद्वारा छाप लगाएर बन्द गरिएको हो, अनि बन्द गरिएको त्यो प्रकाश परमप्रभुको आफ्नो समयसम्म लुकाइनेछ, कि ती अघि आउन सकून्; किनकि हेर, तिनीहरूले संसारको उत्पत्तिदेखि त्यसको अन्त्यसम्मका सबै कुराहरू प्रकट गर्छन्।\n\n11 अनि त्यो दिन आउनेछ कि त्यो पुस्तकका छाप लगाएर बन्द गरिएका वचनहरू घरका धुरीहरूबाट पढिनेछन् अनि तिनीहरू ख्रीष्टका शक्तिद्वारा पढिनेछन्; अनि मानिसका छोराछोरीहरूमाझ भएका अनि पृथ्वीको अन्त्यसम्ममा समेत हुने सबै कुराहरू मानिसका छोराछोरीहरूसामु प्रकट गरिनेछ।\n\n12 यसकारण, जसलाई मैले दिन्छु भनेर बोलेकोछु उसलाई त्यो पुस्तक दिने दिनमा, त्यो पुस्तक संसारको आँखाहरूबाट लुकाइनेछ, कि, परमेश्वरको शक्तिद्वारा, जसलाई त्यो पुस्तक दिएको हो ऊ बाहेक देख्ने तीन साक्षीहरू बाहेक कसैले पनि यसलाई देख्ने छैनन्; अनि तिनीहरूले यस पुस्तक र त्यसमा भएका कुराहरूको सत्यताको गवाही दिनेछन्।\n\n13 अनि मानिसका छोराछोरीहरूसामु उहाँको वचनको गवाही दिन, परमेश्वरको इच्छाअनुसारका हेर्ने केही बाहेक, अरु कसैले पनि देख्ने छैनन्; किनकि परमप्रभु परमेश्वरले भन्नु भएको छ कि आस्थावान्‌का वचनहरू मृतकहरूबाट आएकोजस्तै गरी बोल्नेछन्।\n\n14 यसकारण, परमप्रभु परमेश्वर त्यो पुस्तकका वचनहरू अगाडि ल्याउन थाल्नुहुनेछ; अनि उहाँका वचनहरू प्रमाणित गर्न जति शाक्षीहरूको मुखमा उहाँले असल ठहऱ्याउनु हुन्छ, अनि धिक्कार छ उसलाई जसले परमेश्वरका वचनलाई अस्वीकार गर्दछ।\n\n15 तर हेर, यस्तो हुन जानेछ कि परमप्रभु परमेश्वरले भन्नुहुनेछ उसलाई जसलाई उहाँले त्यो पुस्तक हस्तान्तरण गर्नु भएको थियो: यी वचनहरू जुन छाप लगाएर बन्द गरिएका छैनन् अर्का सामु लैजाऊ, कि उसले शिक्षितसामु देखाउन सकोस्, यसो भन्दै: यो पढिदिनुहोस्, म बिन्ती गर्छु। अनि त्यो शिक्षितले भन्नेछ: त्यो पुस्तक यहाँ ल्याऊ, अनि म त्यसलाई पढ़नेछु।\n\n16 अनि अब, संसारको महिमा र फाइदा पाउनका निम्ति उनीहरूले त्यसो भन्ने छन्, अनि परमेश्वरको महिमाको निम्ति होइन।\n\n17 अनि त्यो मानिसले भन्नेछ: म त्यो पुस्तक ल्याउन सक्दिनँ, किनकि यो छाप लगाएर बन्द गरिएको छ।\n\n18 अनि त्यो शिक्षितले भन्नेछ: म पढ्न सक्दिनँ।\n\n19 यसकारण यस्तो हुन जानेछ, कि परमप्रभु परमेश्वरले त्यो पुस्तक र त्यसका वचनहरू अशिक्षितलाई दिनुहुनेछ; अनि अशिक्षित त्यो मानिसले भन्नेछ: म शिक्षित छैनँ।\n\n20 तब परमप्रभु परमेश्वरले उसलाई भन्नुहुनेछ: ती शिक्षितहरूले पढ्ने छैनन्, किनकि तिनीहरूले यी अस्वीकार गरेका छन्; अनि म आफ्नो कार्य आफैँ गर्न समर्थ छु; यसकारण मैले तिमीलाई दिने वचनहरू तिमी पढ्ने छौ।\n\n21 छाप लगाएर बन्द गरिएका कुराहरू नछोऊ, किनकि म तिनीहरूलाई आफ्नै समयमा अगाडि ल्याउनेछु; किनकि म मानिसका छोराछोरीहरूलाई देखाउनेछु कि म मेरो कार्य आफैँ गर्न समर्थ छु।\n\n22 यसकारण, जब तिमीले मैले आज्ञा दिएका वचनहरू पढ्दछौ, अनि मैले वाचा गरेकाको साक्षी प्राप्त गर्दछौ, तब यो पुस्तकलाई फेरि छाप लगाएर बन्द गर्नेछौ, अनि ममा लुकाउनेछौ, कि मानिसका छोराछोरीहरूसामु सबै कुराहरू प्रकट गर्न मेरो ज्ञानअनुसार मैले योग्य नठहऱ्याइन्जेलसम्म मैले तिमीले नपढेका वचनहरू जोगाउन सकूँ।\n\n23 किनकि हेर, म परमेश्वर हुँ; अनि म आश्चर्यकर्महरूको परमेश्वर हुँ; अनि म संसारलाई देखाउने छु कि म हिजो, आज, अनि सदासर्वदा उस्तै छु; अनि म उनीहरूको आस्थाअनुसार बाहेक मानिसका छोराछोरीहरूमाझ कार्य गर्दिनँ।\n\n24 अनि फेरि यस्तो हुन जानेछ कि परमप्रभु यी दिइएका वचनहरू पढ्नेहरूसामु भन्नुहुनेछ कि:\n\n25 जहाँसम्म यी जन मुखले म नजिक हुन्छन् र ओठले मेरो सम्मान गर्दछन्, तर तिनीहरूले आफ्ना हृदयहरूलाई मबाट टाढा लगेकाछन र तिनीहरूको म प्रतिको डर मानिसहरूले सिकाएको शिक्षाअनुसार छ—\n\n26 त्यसकारण, म एक विस्मयकारी कार्य गर्नेछु, हो एक उदेकमाथि उदेकको काम, किनकि तिनीहरूको बुद्धिमानी र शिक्षितको ज्ञान नासिनेछ, अनि तिनीहरूको विवेकीको सुझबुझ लोपहुनेछ।\n\n27 अनि धिक्कार छ त्यसलाई जसले परमप्रभुको सल्लाहलाई गहिरो कुनामा लुकाउन खोज्दछ! अनि उनीहरूको कार्यहरू अन्धकारमा छन्; अनि उनीहरू भन्दछन्: हामीलाई कसले देख्छ, अनि कसले हामीलाई जान्दछ? अनि उनीहरू यसो पनि भन्दछन्: निश्चय नै, तिमीहरूको कुराहरूको ऊल्टाई-पल्टाई कुमालेको माटो जस्तै ठान्दछौ। तर हेर, म उनीहरूलाई देखाउनेछु, सैन्यहरूको अधिपति भन्नुहुन्छ, कि उनीहरूको काम सबै मलाई थाहा छ। किनकि के बनाइएको चिजले बनाउनेलाई मलाई तिमीले बनाएको होइन भन्ने? अथवा के शरीर पाउनेले शरीर दिनेलाई, उसले केही जान्दैन भन्ने?\n\n28 तर हेर, सैन्यहरूका अधिपति भन्नुहुन्छ: म मानिसका छोराछोरीलाई देखाउनेछु कि अझै एकक्षण बाँकी छ अनि लेबनानलाई एक मलिलो खेतमा परिणत गरिनेछ; अनि एक मलिलो खेतलाई जङ्गल ठानिनेछ।\n\n29 अनि त्यो दिनमा बहिराहरूले त्यो पुस्तकका वचनहरू सुन्नेछन्, अनि अन्धाहरूका आँखाहरूले अस्पष्टता र अन्धकारमा देख्नेछन्।\n\n30 अनि विनयी पनि बढ्नेछन्, अनि तिनीहरूको आनन्द परमप्रभुमा हुनेछ, अनि मानिसहरू बीचका गरिब इस्राएलका पवित्र उहाँमा खुशी हुनेछन्।\n\n31 किनकि विश्वासका साथ जसरी परमप्रभु जीवित हुनहुन्छ त्यसरी उनीहरूले देख्नेछन् कि भयानक एकलाई तुच्छतामा ल्याइनेछ, अनि अवहेलना गर्नेलाई नाश गरिनेछ, अनि दुष्टताको बाटो हेर्नेहरूलाई अलग्याइनेछ;\n\n32 अनि उनीहरू जो मानिसलाई एक वचनका निमित्त फँसाउछन्, अनि द्वारमा गालि गर्नेहरूलाई जाल बन्दछन्, अनि न्यायिकलाई तुच्छ बनाउदछन्।\n\n33 त्यसकारण, याकूबको घरानाका बारेमा अब्राहामलाई उद्दार गर्ने परमप्रभू यसो भन्नुहुन्छ: याकूब अब लज्जित हुनुपर्दैन, न त उनको अनुहार पहेंलो हुनेछ।\n\n34 तर जब उनले उनको माझमा उनका सन्तानहरू, मेरा हातहरूका कामलाई देख्नेछन्, उनीहरूले मेरो नाउँलाई पवित्र पार्नेछन्, अनि याकूबका पवित्र एकलाई पवित्र पार्नेछन्, इस्राएलका परमेश्वरको भय मान्नेछन्।\n\n35 उनीहरू जो आत्मामा गल्ती गरेका छन् उनीहरू ज्ञानमा आउनेछन्, अनि गनागनाउनेहरूले सिद्धान्त सिक्नेछन्।\n\n", "2-ne 28": "[center][font_size=26]अध्याय २८[/font_size][/center]\n\n[i]अन्तिम दिनहरूमा धेरै गलत चर्चहरू स्थापित हुनेछन्—उनीहरूले गलत, व्यर्थका, अनि मूर्ख सिद्धान्तहरू सिकाउनेछन्—गलत शिक्षाका कारण धर्मविमुखता फैलिनेछ—मानिसहरूका हृदयमा सैतान उर्लनेछ—उसले धेरै प्रकारका गलत सिद्धान्तहरू सिकाउनेछ। लगभग ई.पु. ५५९–५४५।[/i]\n\n1 अनि अब, मेरा बन्धुहरू, म तिमीहरूसामु बोलेको छु, आत्माले मलाई बाध्य बनाएअनुसार; यसकारण, मलाई थाहा छ कि ती निश्चय नै हुनेछन्।\n\n2 अनि यो पुस्तकबाट लेखिएका कुराहरू मानिसका छोराछोरीका लागि ठूलो मूल्यका हुनेछन्, अनि विशेषत: हाम्रा सन्ततिका लागि, जुन इस्राएलका घरानाका एक अवशेष हुन्।\n\n3 किनकि त्यो दिन यस्तो हुन जानेछ कि चर्चहरू, जुन परमप्रभुकासामु बनाइएका होइनन्, जब एउटाले अर्कालाई भन्नेछ: हेर, म, म परमप्रभुको हुँ; अनि अर्काले भन्नेछ: म, म परमप्रभुको हुँ, अनि यसरी प्रत्येकले भन्नेछन् जसले चर्च बनाएका छन्, तर परमप्रभुकासामु होइन।\n\n4 अनि उनीहरू एकअर्कासँग झगडा गर्नेछन्; अनि उनीहरूका पादरीहरू एक अर्कासँग झगडा गर्नेछन्, अनि उनीहरू उनीहरूका शिक्षाद्वारा सिकाउनेछन्, अनि अभिव्यक्ती दिन सिकाउने पवित्र आत्मालाई अस्वीकार गर्दछन्।\n\n5 अनि तिनीहरूले परमेश्वर, इस्राएलका पवित्र उहाँको शक्तिको अस्वीकार गर्छन्; अनि उनीहरू मानिसहरूलाई भन्दछन्: हामीलाई सुन, अनि हाम्रा उपदेश सुन; किनकि आज परमेश्वर हुनुहुन्न, किनकि परमप्रभु अनि उद्धारकर्ताले उहाँको कार्य गर्नुभएको छ, अनि उहाँले आफ्नो शक्ति मानिसलाई दिनुभएको छ;\n\n6 हेर, मेरा उपदेशलाई सुन; परमप्रभुका हातद्वारा आश्चर्यकर्म गरिएको छ भनेर यदि तिनीहरूले भन्नेछन् भने, त्यसलाई विश्वास नगर; किनकि यो दिनमा उहाँ आश्चर्यकर्महरूका परमेश्वर हुनुहुन्न; उहाँले आफ्ना कार्य गरिसक्नु भएको छ।\n\n7 हो, अनि त्यहाँ धेरै हुनेछन् जसले भन्नेछन्: खाओ, पिय, अनि मोज गर, किनकि भोलि हामी मर्नेछौँ; अनि हामीलाई राम्रै हुनेछ।\n\n8 अनि त्यहाँ धेरै हुनेछन् जसले भन्नेछन्: खाओ, पिय, अनि मोज गर; तैपनि परमेश्वर देखि डराऊ—उहाँले थोरै पाप गर्न छुट दिनुहुन्छ; हो अलिकति झुटो बोल, अर्काका वचनहरूका कारण उसबाट फाइदा लेओ, तिम्रा छिमेकीका लागि खाडल खन; त्यसमा कुनै हानि छैन; अनि यी सबै कुराहरू गर, किनकि भोलि हामी मर्दछौँ; अनि यदि यस्तो भयो कि हामी दोषी छौँ भने, परमेश्वरले हामीलाई केही कोर्रा हान्नुहुनेछ, अनि अन्त्यमा हामीलाई परमेश्वरको अधिराज्यमा बचाइनेछ।\n\n9 हो, अनि त्यहाँ धेरै हुनेछन् जसले यसप्रकारले सिकाउने छन्, गलत र व्यर्थ र मूर्ख सिद्धान्तहरू, अनि उनीहरूका हृदयहरूमा फुल्नेछन्, अनि परमेश्वरबाट उनीहरूलाई दिइएका परामर्शहरूलाई लुकाउन गहन प्रयास गर्नेछन्; अनि उनीहरूका कार्यहरू अन्धकारमा हुनेछन्।\n\n10 अनि सन्तहरूका रगत जमिनबाट तिनीहरूका विरुद्धमा कराउनेछ।\n\n11 हो, तिनीहरू सबै पथभ्रष्ट भएका छन्, तिनीहरू भ्रष्ट बनेका छन्।\n\n12 घमण्डका कारणले र गलत शिक्षकहरूका र गलत सिद्धान्तका कारणले, उनीहरूका चर्चहरू भ्रष्ट भएका छन्, अनि उनीहरूका चर्चहरू उचालिएका छन्; घमण्डका कारणले तिनीहरू फुलेका छन्।\n\n13 तिनीहरूका उच्चस्तरका आराधनालयका कारण तिनीहरू गरिबलाई लुट्दछन्; तिनीहरूका सुन्दर पोशाकका कारण तिनीहरू गरिबलाई लुट्दछन्; अनि तिनीहरू विनम्र र हृदयका गरिबलाई सताउँछन्, किनभने उनीहरूका घमण्डमा उनीहरू फुलेका छन्।\n\n14 तिनीहरूले आफ्ना घाँटीहरूलाई अटेरी र शिरहरूलाई घमण्डी बनाउँछन्; हो, अनि घमण्डको, अनि दुष्टताको, अनि कुकर्महरूका, अनि वेश्यावृत्तिहरूका कारण, कोही जो ख्रीष्टका विनम्र अनुयायीहरू हुन् उनीहरू बाहेक सबै पथभ्रष्ट भएका छन्; तैपनि, तिनीहरूको अगुवाइ गरिएको छ, कि धेरै पटक उनीहरू गल्ती गर्दछन् किनभने तिनीहरूलाई मानिसहरूका शिक्षामा सिकाईएका छ।\n\n15 हे बुद्धिमानी, अनि शिक्षित, अनि धनी, अनि हृदयहरूका घमण्डले फुलेका ती, अनि गलत सिद्धान्तहरूको प्रचार गर्नेहरू ती सबै, अनि वेश्यावृति गर्नेहरू ती सबै, अनि परमप्रभुका सही बाटाहरूलाई पथभ्रष्ट गर्नेहरू, धिक्कार, धिक्कार, धिक्कार छ तिनीहरूलाई, सर्वशक्तिमान परमप्रभु परमेश्वर भन्नुहुन्छ, किनकि तिनीहरूलाई नरकतिर पठाइनेछ।\n\n16 धिक्कार छ तिनीहरूलाई जो न्यायोचितलाई तुच्छ भनेर अन्यत्र मोड्दछन् र असल भएकाको विरुद्ध निन्दा गर्दछन्, अनि भन्दछन् यसको कुनै मूल्य छैन! किनकि त्यो दिन आउनेछ कि परमप्रभु परमेश्वर द्रूतगतिमा पृथ्वीका बासिन्दाहरूलाई भेट्नु हुनेछ; अनि त्यो दिनमा तिनीहरू दुष्टतामा पूरै पाकेको फलझैँ गल्नेछन् उनीहरूको विनाश हुनेछ।\n\n17 तर हेर, यदि पृथ्वीका बासिन्दाहरूले उनीहरूका दुष्टता र कुकर्महरूका पश्चाताप गरे भने, उनीहरूका विनाश गरिनेछैन, सैन्यहरूका अधिपति भन्नुहुन्छ।\n\n18 तर हेर, त्यो विशाल र घृणित चर्च, सारा पृथ्वीको वेश्या, पृथ्वीमा ढल्नु पर्दछ, यसको पतन बृहत् हुनुपर्दछ।\n\n19 किनकि सैतानको अधिराज्य हल्लिनु पर्छ, अनि उसका मातहतमा हुनेहरूलाई पश्चात्तापतिर प्रोत्साहन गर्न आवश्यक छ, अन्यथा सैतानले उनीहरूलाई उसको अनन्त साङ्लामा बाँध्नेछ, अनि उनीहरूलाई रिस र विनाश तिर भड्काउनेछ।\n\n20 किनकि हेर, त्यो दिनमा ऊ मानिसका छोराछोरीहरूका हृदयमा उर्लनेछ, अनि उनीहरूलाई असलका विरुद्ध रिसतिर भड्काउनेछ।\n\n21 अनि अरुलाई शान्त पार्नेछ, अनि तिनीहरूलाई पापमय शुरक्षातिर झुलाउनेछ, कि तिनीहरूले भन्नेछन्: सियोनमा सबै ठीक छ; हो, सियोन उन्नति गर्दछ, सबै ठीक छ—अनि यसरी सैतानले उनीहरूका जीवात्माहरूलाई ठग्नेछ, अनि उनीहरूलाई होसियारीका साथ नरकतिर डोऱ्याउनेछ।\n\n22 अनि हेर, अरुलाई ऊ फुर्क्याउँछ, अनि उनीहरूलाई भन्दछ नरक छैन; अनि उनीहरूलाई ऊ भन्दछ: म दुष्ट होइन, किनकि त्यहाँ कुनै छैन—अनि यसरी उसले उनीहरूका कानहरूमा खुसुक्क भन्दछ, तिनीहरूलाई उसले त्यो भयावह साङ्लामा नबाँधिन्जेलसम्म, जसबाट कुनै मुक्ति छैन।\n\n23 हो, तिनीहरू मृत्यु र नरकले समातिए; अनि मृत्यु, अनि नरक, अनि सैतान, अनि यीबाट समातिएका सबै परमेश्वरको सिंहासनअगाडि खडा हुनुपर्दछ, अनि उनीहरूका कार्यहरूअनुसार न्याय पाउनु पर्दछ, जहाँबाट उनीहरूका निम्ति तयार पारिएको, आगो र गन्धकको कुण्ड समेत, अन्तहीन पीडा भएको ठाउँतिर जानुपर्छ।\n\n24 त्यसकारण, धिक्कार छ उसलाई जो सियोनमा चैनमा रहेको छ!\n\n25 धिक्कार छ उसलाई जो कराउँछ: सब ठीक छ!\n\n26 हो, धिक्कार छ उसलाई जो मानिसका शिक्षाहरूलाई सुन्दछ, अनि परमेश्वरको शक्ति र पवित्र आत्माको उपहारलाई अस्वीकार गर्छ!\n\n27 हो, धिक्कार छ उसलाई जो भन्दछ: हामीले प्राप्त गरेका छौँ, अनि हामीलाई अरु आवश्यक छैन!\n\n28 अनि निष्कर्षमा धिक्कार छ सबैलाई जो परमेश्वरको सत्यका कारण काँपेका, अनि रिसाएका छन्! किनकि हेर, ऊ जो चट्टानमा बनाइएको छ खुशीका साथ ग्रहण गर्दछ; अनि ऊ जो बालुवाको जगमा बनाइएको छ काँप्दछ ताकि उसको पतन होस्।\n\n29 धिक्कार छ, उसलाई जो भन्नेछ: हामीले परमेश्वरका वचन प्राप्त गरेका छौँ, अनि परमेश्वरका अरु वचन हामीलाई आवश्यक छैनन्, किनकि हामीसँग पर्याप्त छ।\n\n30 किनकि हेर, परमप्रभु परमेश्वर यसो भन्नुहुन्छ: म मानिसका छोराछोरीलाई हरफमाथि हरफ, शिक्षामाथि शिक्षा, यता अलिकति त्यता अलिकति दिनेछु; अनि जसले मेरा शिक्षाहरूलाई सुन्दछ, अनि जो मेरा परामर्शलाई कान थाप्दछ उनीहरू आशीषित हुनेछन्, किनकि उनीहरूले ज्ञान सिक्नेछन्; किनकि जसले प्राप्त गर्दछ उसलाई म अझ बढी दिनेछु; अनि जसले भन्दछ, हामीलाई पर्याप्त छ, उनीहरूबाट उनीहरूसँग भएको पनि खोसिनेछ।\n\n31 ऊ श्रापित छ जसले मानिसमा भरोसा राख्दछ, अथवा शरीरलाई आफ्नो पाखुरा बनाउँछ, अथवा पवित्र आत्माको शक्तिले दिएका शिक्षाहरू बाहेकका मानिसका शिक्षाहरूलाई सुन्दछ।\n\n32 धिक्कार छ गैह्र-यहूदीहरूलाई, सैन्यहरूका अधिपति परमप्रभु परमेश्वर भन्नुहुन्छ! किनकि मैल दिनदिनै उनीहरूसामु मेरा बाहू फैल्याउँदा फैल्याउँदै पनि, तिनीहरूले मलाई अस्वीकार गर्नेछन्; तैपनि म उनीहरूसामु कृपालु हुनेछु, परमप्रभु परमेश्वर भन्नुहुन्छ, यदि उनीहरू पश्चात्ताप गरेर मेरासामु आए भने; किनकि मेरा बाहू सारा दिनभरि फैल्याइएका छन्, सैन्यहरूका अधिपति परमप्रभु परमेश्वर भन्नुहुन्छ।\n\n", "2-ne 29": "[center][font_size=26]अध्याय २९[/font_size][/center]\n\n[i]धेरै गैह्र-यहूदीहरूले मोर्मोनको पुस्तकलाई अस्वीकार गर्नेछन्—उनीहरू भन्नेछन्, हामीलाई अर्को बाइबल चाहिँदैन—परमप्रभु धेरै राष्ट्रहरूसँग बोल्नुहुनेछ—लेखिएको पुस्तकहरूबाट उहाँले संसारको न्याय गर्नुहुनेछ। लगभग ई.पु. ५५९–५४५।[/i]\n\n1 तर हेर, त्यहाँ धेरै हुनेछन्—त्यस दिनमा जब म तिनीहरूमाझ एक विस्मयकारी कार्य थाल्नेछु, कि म मानिसका छोराछोरीसँग गरेका करारहरू सम्झन सकूँ, कि इस्राएलका घरानाका मेरा जनलाई फेरि पाउन म दोस्रो पटक मेरो हात अगाडि सार्न सकूँ।\n\n2 अनि पनि, कि म तिमी नफी र तिम्रा पितासँग पनि गरेका वाचाहरू सम्झन सकूँ, कि तिम्रा सन्ततिलाई म सम्झूँ; अनि कि तिम्रा सन्ततिका वचनहरू मेरा मुखबाट अघि बढ्नेछन्; अनि मेरा वचनहरू पृथ्वीको पल्लो छेउसम्म सुसेलिने छन्, मेरा जनका निम्ति, जुन इस्राएलका घरानाका हुन्।\n\n3 अनि किनभने मेरा वचनहरू सुसेलिने भएकाले—धेरै गैह्र-यहूदीहरू भन्नेछन्: एउटा बाइबल! एउटा बाइबल! हामीसँग एउटा बाइबल छ, अनि त्यहाँ अरु कुनै बाइबल हुन सक्दैन।\n\n4 तर परमप्रभु परमेश्वर यसो भन्नुहुन्छ: हे मूर्खहरू हो, उनीहरूसँग बाइबल हुनेछ, अनि यहूदीहरू, मेरा प्राचीनकालका करारबद्ध जनबाट यो अगाडि बढ्नेछ। अनि उनीहरूबाट पाएको बाइबलका निम्ति उनीहरू कसरी यहूदीहरूलाई धन्यवाद दिन्छन्? हो, गैह्र-यहूदीहरूका के चाहन्छन्? गैह्र-यहूदीहरूसामु मुक्ति ल्याउनमा यहूदीहरूका दु:खहरू, अनि परिश्रमहरू, अनि पीडाहरूलाई, अनि मप्रतिको उनीहरूको लगनशीलतालाई के उनीहरू सम्झन्छन्?\n\n5 हे तिमी गैह्र-यहूदीहरू, के तिमीले मेरा प्राचीनकालका करारबद्ध जन, ती यहूदीहरूलाई सम्झेका छौ? छैनौ, तर तिमीहरूले तिनीहरूलाई सरापेका छौ, अनि घृणा गरेका छौ, अनि उनीहरूलाई फर्काउन प्रयास गरेका छैनौ। तर हेर, म यी सबै कुराहरु तिमीहरूका शिरमा फर्काउने छु, किनकि मैले मेरा जनलाई बिर्सेको छैनँ।\n\n6 तिमी मूर्ख, जो भन्नेछ: एउटा बाइबल, हामीसँग एउटा बाइबल छ, अनि हामीलाई अरु बाइबल आवश्यक छैन। के तिमीहरूले यहूदीहरूद्वारा बाहेक बाइबल पाएका छौ?\n\n7 के तिमीहरूलाई थाहा छैन कि त्यहाँ एक भन्दा धेरै राष्ट्रहरू छन्? के तिमीलाई थाहाछैन कि म, परमप्रभु तिम्रा परमेश्वरले सबै मानिसको सृष्टि गरेको हुँ, र म समुद्रका टापुहरूमा भएकालाई सम्झनेछु; र म माथि स्वर्गमा र तल पृथ्वीमा शासन गर्दछु; अनि म मेरा वचनहरू मानिसका छोराछोरीसामु लैजान्छु, हो, पृथ्वीका सारा राष्ट्रहरूमा समेत?\n\n8 तिमीहरू किन गनगनाउछौ, किनकि तिमीहरूले मेरा अरु बढी वचनहरू पाउनेछौ भनेर? के तिमीहरूलाई थाह छैन कि दुइटा राष्ट्रहरूका गवाही तिमीहरूसामु एक साक्षी हो कि म परमेश्वर हुँ, कि म एक राष्ट्रलाई जस्तै अर्कोलाई सम्झन्छु? यसकारण, म एउटा राष्ट्रसामु जस्तै अर्कोसामु उही वचनहरू बोल्दछु। अनि जब दुई राष्ट्रहरू मिल्छन् दुई राष्ट्रहरूका गवाही पनि मिल्नेछन्।\n\n9 अनि म यसो गर्दछु कि म धेरैलाई प्रमाणित गर्न सकूँ कि म हिजो, आज, र सदासर्वदा उस्तै हुँ; अनि कि म मेरो आफ्नै राजिखुसिअनुसार मेरा वचनहरू बोल्दछु। अनि किनभने कि मैले एउटा वचन बोलेको छु भन्दैमा अर्को बोल्न सक्दिन भनेर नठान;किनकि मेरो कार्य अझै सकिएको छैन; न त मानिसको अन्त्यसम्म सकिनेछ, न त त्यस समयउपरान्त अनि सदासर्वदासम्म।\n\n10 यसकारण, किनभने तिमीसँग एउटा बाइबल छ भन्दैमा तिमीहरू नठान कि यसमा मेरा सबै वचनहरू छन्; न त तिमीहरू ठान कि मैले अरु लेखाउन लगाएको छैन।\n\n11 किनकि म पूर्वमा, अनि पश्चिममा, अनि उत्तरमा, अनि दक्षिणमा अनि समुद्रका टापुहरूमा, यत्रतत्र सबै मानिसहरूलाई आज्ञा दिन्छु कि मैले उनीहरूसामु बोलेका वचनहरू उनीहरूले लेखून्; किनकि लेखिएका पुस्तकहरूबाट म संसारको न्याय गर्नेछु, प्रत्येक मानिसको उनीहरूका कार्यहरूअनुसार, जे लेखिएको छ त्यसअनुसार।\n\n12 किनकि हेर, म यहूदीहरूसामु बोल्नेछु अनि उनीहरू त्यो लेख्नेछन्; अनि म नफीहरूसामु बोल्नेछु अनि उनीहरू त्यो लेख्नेछन्; अनि म इस्राएलका घरानाका मैले अगुवाइ गरेर लगेका अन्य कूलहरूसामु बोल्नेछु, अनि उनीहरू त्यो लेख्नेछन्; अनि म पृथ्वीका सारा राष्ट्रहरूसामु पनि बोल्नेछु अनि उनीहरू त्यो लेख्नेछन्।\n\n13 अनि यस्तो हुनेछ कि यहूदीहरूसँग नफीहरूका वचनहरू हुनेछन्, अनि नफीहरूसँग यहूदीहरूका वचनहरू हुनेछन्; अनि नफीहरूसँग र यहूदीहरूसँग हराइएका इस्राएलका कुलहरूका वचनहरू हुनेछन्; अनि इस्राएलका हराएका कुलहरूसँग नफीहरूका र यहूदीहरूका वचनहरू हुनेछन्।\n\n14 अनि यस्तो हुन जानेछ कि मेरा जन, जो इस्राएलका घरानाका हुन्, उनीहरूका अधीनका भूमिहरूमा भेला गरिनेछन्; अनि मेरा वचन पनि एकैसाथ जम्मा गरिनेछ। अनि म मेरा वचन र मेरा जन इस्राएलका घरानाकाहरूविरुद्ध लड्नेलाई देखाउनेछु कि म परमेश्वर हुँ, र मैले अब्राहामसँग करार गरेको थिएँ कि म उनका सन्तानलाई सदासर्वदा सम्झनेछु।\n\n", "2-ne 30": "[center][font_size=26]अध्याय ३०[/font_size][/center]\n\n[i]परिवर्तित गैह्र-यहूदीहरू करारबद्ध जनमा गनिनेछन्—धेरै लमानीहरू र यहूदीहरू वचनमा विश्वास गर्नेछन् अनि आनन्ददायक बन्नेछन्—इस्राएलको पुनर्स्थापना अनि सैतानको नाश गरिनेछ। लगभग ई.पु. ५५९–५४५।[/i]\n\n1 अनि अब, मेरा प्रिय बन्धुहरू, म तिमीहरूसामु बोल्न चाहन्छु; किनकि म नफी तिमीहरूले यो ठानेको सहन्न कि तिमीहरू गैह्र-यहूदीहरू हुने भन्दा धर्मी छौ; किनकि हेर, तिमीहरूले परमेश्वरका आज्ञाहरू पालना गरेनौ भने तिमीहरूको त्यस्तै विनाश हुनेछ; अनि बोलिएका वचनहरूका कारण तिमीहरू नठान कि गैह्र-यहूदीहरूको पूरै विनाश गरिन्छ।\n\n2 किनकि हेर, म तिमीहरूलाई भन्दछु कि गैह्र-यहूदीहरूमध्ये पश्चात्ताप गर्ने जति परमप्रभुका करारवद्ध जन हुन्; यहूदीहरूमध्ये पश्चाताप नगर्नेहरू जतिलाई निकाला गरिनेछ; किनकि पश्चात्ताप गर्ने अनि इस्राएलका पवित्र उहाँ, उहाँको पुत्रमा विश्वास गर्ने बाहेक अरुसँग परमप्रभु करार गर्नुहुनेछैन।\n\n3 अनि अब, म यहूदीहरू र गैह्र-यहूदीहरूका बारेमा केही अगमवाणी गर्न चाहन्छु। किनकि मैले बोलेको पुस्तक अघि आएपछि, अनि गैह्र-यहूदीहरूका निम्ति लेखिएपछि, अनि परमप्रभुका निम्ति छाप लगाएर बन्द गरेपछि, लेखिएका वचनहरूमा विश्वास गर्ने धेरै हुनेछन्; अनि उनीहरूले ती हाम्रा सन्तानका अवशेषसामु अघि लैजानेछन्।\n\n4 अनि तब हाम्रा सन्ततिले हाम्रा बारेमा थाह पाउनेछन्, हामी कसरी यरुशलेमबाट आयौँ, अनि उनीहरू यहूदीहरूका सन्तति हुन्।\n\n5 अनि येशू ख्रीष्टको सुसमाचार उनीहरूमाझ घोषणा गरिनेछ; यसकारण, उनीहरूलाई उनीहरूका पितापुर्खाहरुका ज्ञानमा, अनि उनीहरूका पितापुर्खाहरुमाझ भएको येशू ख्रीष्टको ज्ञानमा पनि, पुनर्स्थापित गरिनेछ।\n\n6 अनि तब उनीहरू खुशी मनाउने छन्; किनकि तिनीहरूले थाह पाउनेछन् कि यो एउटा उनीहरूका लागि परमेश्वरको हातबाट पाएको आशीष हो; अनि उनीहरूका आँखाबाट अन्धकारका कत्लाहरू झर्न थाल्नेछन्; अनि उनीहरू एक पवित्र अनि एक आनन्ददायक मानिसहरू बन्नु पहिले धेरै पुस्ताहरू बित्ने छैनन्।\n\n7 अनि यस्तो हुन जानेछ कि छरपष्ट पारिएका यहूदीहरूपनि ख्रीष्टमा विश्वास गर्न सुरु गर्नेछन्; अनि उनीहरू भूमिको सतहमा जम्मा हुन सुरु गर्नेछन्; अनि जतिले ख्रीष्टमा विश्वास गर्नेछन् एक आनन्ददायक जन बन्नेछन।\n\n8 अनि यस्तो हुन जानेछ कि परमप्रभु परमेश्वरले आफ्ना कार्य सबै राष्ट्रहरू, कुटुम्बहरू, भाषाहरू, अनि मानिसहरूमाझ पृथ्वीमाथिका आफ्ना जनमा ल्याउन आरम्भ गर्नुहुनेछ।\n\n9 अनि धार्मिकतामा परमप्रभु परमेश्वर गरिबको न्याय गर्नुहुनेछ, अनि विनयीका निम्ति निष्पक्षताका साथ गाली गर्नुहुनेछ। अनि उहाँको मुखको छडले पृथ्वीलाई प्रहार गर्नुहुनेछ; अनि उहाँको मुखको सासले दुष्टको बध गर्नुहुनेछ।\n\n10 किनकि समय द्रूतगतिले आउनेछ कि परमप्रभु परमेश्वरले मानिसहरूमाझ महान् विभाजन ल्याउनुहुनेछ, अनि दुष्टलाई उहाँले नाश गर्नुहुनेछ, अनि उहाँका जनलाई उहाँले जोगाउनु हुनेछ, हो, यदि यस्तो समेत हुन गयो भने कि उहाँले दुष्टलाई आगोले नाश गर्नुपर्नेछ।\n\n11 अनि धार्मिकता उहाँको पटुका बन्नेछ, वफादारिता उहाँका शासनको लगाम बन्नेछ।\n\n12 अनि तब ब्वाँसो थुमासँग रहनेछ, अनि चितुवा पाठो, अनि बाच्छो, अनि डमरु, अनि मोटो गाईवस्तुसँग एकसाथ रहनेछ; अनि एउटा सानो बालकले तिनीहरूलाई डोऱ्याउनेछ।\n\n13 अनि गाई र भालु चर्नेछन्; तिनीहरूका बच्चाहरू एकसाथ रहनेछन्; अनि सिंह गोरुले जस्तै पराल खानेछ।\n\n14 अनि दुधे बालक गोमन सर्पको कुरमा खेल्नेछ, अनि भर्खर दुध छाडेको बालकले विषालु सर्पको दुलोमा हात हाल्नेछ।\n\n15 तिनीहरूले मेरा पवित्र पर्वतमा न त हानि गर्नेछन् न त विनाश नै गर्नेछन्; किनकि पानीले समुद्र भरिए जस्तै परमप्रभुको ज्ञानले पृथ्वी भरिनेछ।\n\n16 यसकारण, सबै राष्ट्रका कुराहरू अवगत गराइनेछ; हो, मानिसका छोराछोरीहरूसामु सबै कुराहरू अवगत गराइनेछ।\n\n17 त्यहाँ त्यस्तो गोप्य केही छैन जुन प्रकट गरिँदैन; त्यहाँ त्यस्तो अन्धकारको काम छैन जुन प्रकाशमा प्रकट गरिदैन; अनि पृथ्वीमा छाप लगाएर बन्द गरिएको त्यस्तो केही छैन जुन खोलिने छ।\n\n18 यसकारण, मानिसका छोराछोरीसामु प्रकट गरिएका सबै कुराहरू त्यो दिन प्रकट गरिनेछ; अनि मानिसका छोराछोरीमाथि सैतानको शक्ति अरु धेरै समयका लागि हुनेछैन। अनि अब, मेरा प्रिय बन्धुहरू, म मेरो भनाइको अन्त्य गर्दछु।\n\n", "2-ne 31": "[center][font_size=26]अध्याय ३१[/font_size][/center]\n\n[i]नफीले भन्दछन् येशूले किन बप्तिस्मा लिनुभयो—मानिसहरूले मुक्ति पाउनलाई ख्रीष्टलाई पछ्याउनु पर्दछ, बप्तिस्मा लिनुपर्छ, पवित्र आत्मा प्राप्त गर्नुपर्छ, अनि अन्त्यसम्म सहनु पर्दछ—पश्चात्ताप र बप्तिस्मा कठिन र साँघुरो बाटोका द्वार हुन्—बप्तिस्मापछि आज्ञाहरू पालना गर्नेले अनन्त जीवन पाउँछन्। लगभग ई.पु. ५५९–५४५।[/i]\n\n1 अनि अब म, नफीले तिमीहरूसामु मेरा अगमवाणीहरूको अन्त्य गर्दछु, मेरा प्रिय बन्धुहरू। अनि म लेख्न सक्दिनँ तर केही कुराहरू मात्रै, जुन मलाई थाहा छ निश्चय नै हुन जानेछन्; न त म लेख्न सक्छु तर मेरा भाइ याकूबका केही वचनहरू मात्रै।\n\n2 यसकारण, ख्रीष्टका सिद्धान्तका बारेमा मैले बोल्नुपर्ने केही वचनहरूबाहेक मैले लेखेका कुराहरू मलाई पर्याप्त छन्; यसकारण, मेरा अगमवाणीको सरलताअनुसार, म तिमीहरूसामु सरलताका साथ बोल्नेछु।\n\n3 किनकि मेरो जीवात्मा सरलतामा आनन्दित हुन्छ; किनकि यसप्रकारले परमप्रभु परमेश्वरले मानिसका छोराछोरीहरूमाझ कार्य गर्नुहुन्छ। किनकि परमप्रभु परमेश्वर जानकारीको निम्ति प्रकाश दिनुहुन्छ; किनकि मानिसहरूका भाषाअनुसार, उनीहरूका सुझबुझका निम्ति उहाँ बोल्नुहुन्छ।\n\n4 यसकारण, म चाहन्छु कि तिमीहरूले सम्झनु कि मैले तिमीहरूलाई त्यस अगमवक्ताका बारेमा बोलेको छु, जसलाई परमप्रभुले मेरा सामु देखाउनुभयो, कि उनले संसारका पापहरू हरण गर्ने परमेश्वरका थुमालाई बप्तिस्मा दिनेछन्।\n\n5 अनि अब, यदि परमेश्वरका थुमालाई, पवित्र हुँदाहुँदै पनि, सबै धार्मिकता पूरा गर्न, पानीद्वारा बप्तिस्मा लिन आवश्यक थियो भने, हे त्यसोभए, हामीलाई, अपवित्र भएकाले, अझ कति बढी आवश्यक छ होला, पानीद्वारा समेत, बप्तिस्मा लिनलाई!\n\n6 अनि अब, म तिमीहरूलाई सोध्छु, मेरा प्रिय बन्धुहरू, परमेश्वरका थुमाले पानीद्वारा बप्तिस्मा लिएर कसरी धार्मिकता पूरा गर्नुभयो?\n\n7 के तिमीहरूलाई थाहा छैन कि उहाँ पवित्र हुनुहुन्थ्यो? तर पवित्र हुँदाहुँदै पनि मानिसका छोराछोरीहरूसामु, उहाँको मांशशरीरअनुसार पिताका अगाडि विनम्र हुनहुन्छ, अनि पितासमक्ष साक्षी हुनुहुन्छ कि उहाँ उहाँले दिएका आज्ञाहरू पालना गर्नमा आज्ञाकारी हुनुहुनेछ।\n\n8 यसकारण, उहाँले पानीमा बप्तिस्मा लिएपछि पवित्र आत्मा ढुकुरको रुपमा उहाँमाथि तल आयो।\n\n9 अनि फेरि, उहाँले उनीहरूअगाडि उदाहरण दिएकाले, यसले मानिसका छोराछोरीहरूलाई बाटोको कठिनाइ, र उनीहरूले प्रवेश गर्नुपर्ने द्वारको साँघुरोपन देखाउँछ।\n\n10 अनि उहाँले मानिसका छोराछोरीहरूलाई भन्नुभयो: तिमी मलाई पछ्याऊ। यसकारण, मेरा प्रिय बन्धुहरू, पिताका आज्ञाहरू पालना गर्न इच्छुक नभए के हामी येशूको पछि लाग्न सक्छौँ?\n\n11 अनि पिताले भन्नुभयो: पश्चात्ताप गर, पश्चाताप गर, अनि मेरा प्रिय पुत्रको नाममा बप्तिस्मा लेओ।\n\n12 अनि अझ, पुत्रको आवाज मसामु आयो, यसो भन्दै: ऊ जो मेरा नाउँमा बप्तिस्मा लिन्छ, उसलाई पिताले, मलाईजस्तै, पवित्र आत्मा दिनुहुनेछ; यसकारण, मलाई पछ्याऊ, अनि मैले गरेको कुराहरू गर जुन तिमीहरूले देखेका छौ।\n\n13 यसकारण, मेरा प्रिय बन्धुहरू, मलाई थाहा छ कि यदि तिमीहरूले हृदयको पूरा प्रयोजनले, परमेश्वरअगाडि कुनै बाहाना र छलकपट बिना, तर सच्चा आशयले तिम्रा पापहरूका पश्चाताप गर्दै, पितासमक्ष बप्तिस्माद्वारा शाक्षी बस्दै, कि तिमीहरू आफूमा ख्रीष्टको नाम लिन इच्छुक छौ—हो, उहाँको वचनअनुसार, तिम्रो परमप्रभु र तिम्रो मुक्तिदातालाई पानीसम्मै पछ्याउँदैँ, पुत्रलाई पछ्यायौ भने, तब तिमीहरूले पवित्र आत्मा प्राप्त गर्ने छौ; हो, त्यसपछि आगोको र पवित्र आत्माको बप्तिस्मा आउँछ, अनि तब तिमीहरू स्वर्गदूतका भाषा बोल्न, अनि इस्राएलका पवित्र उहाँमा प्रशंसाहरू पुकार्न सक्नेछौ।\n\n14 तर, हेर, मेरा प्रिय बन्धुहरू, पुत्रको आवाज ममा यसो भन्दै आयो: तिमीले पापहरूको पश्चाताप गरेपछि, र पानीको बप्तिस्मा द्वारा मेरा आज्ञाहरू पालना गर्छु भनी पितासमक्ष साक्षी बसेपछि, अनि आगोको र पवित्र आत्माको बप्तिस्मा प्राप्त गरेपछि, अनि नयाँ भाषा, हो स्वर्गदूतहरूका भाषा बोल्न सकेपछि, अनि यसपछि यदि तिमीले मलाई अस्वीकार गऱ्यौ भने, तिम्रोलागि मलाई नचिनेको नै राम्रो हुनेथियो।\n\n15 अनि मैले पिताबाट एउटा आवाज सुनें, यसो भन्दै: हो, मेरा प्रियका वचनहरू सत्य र विश्वासिला छन्। ऊ जो अन्त्यसम्म सहन्छ, उसलाई बचाइनेछ।\n\n16 अनि अब, मेरा प्रिय बन्धुहरू, मलाई यसबाट थाहा छ कि जीवित परमेश्वरको पुत्रको उदाहरण पछ्याउनमा एक मानिसले अन्त्यसम्म नसहे, उसलाई बचाउन सकिदैन।\n\n17 यसकारण, त्यो काम गर जुन मैले तिमीहरूलाई भनेँ मैले देखेँ कि तिम्रा परमप्रभु र उद्धारकर्ताले गर्नुहुनेछ; किनकि, यसकारणका निम्ति मलाई तिनीहरू देखाइएका हुन्, कि तिमीहरूले प्रवेश गर्नुपर्ने त्यो द्वारलाई तिमीहरूले चिन। किनकि तिमीहरूले प्रवेश गर्ने त्यो द्वार पश्चात्ताप र पानीद्वारा बप्तिस्मा हो; अनि तब आउँछ आगोद्वारा र पवित्र आत्माद्वारा तिम्रा पापहरूको छुटकारा।\n\n18 अनि तब तिमीहरू यो कठिन र साँघुरो बाटोमा छौ जसले अनन्त जीवनतिर डोऱ्याउछ; हो तिमीले द्वारबाट प्रवेश गरेकाछौ; हो तिमीले पिता र पुत्रको आज्ञाहरूअनुसार गरेकाछौ; अनि उहाँले गरेको वाचा पुरा गर्नमा पिता र पुत्रको साक्षी दिने पवित्र आत्मा तिमीहरूले प्राप्त गरेका छौ, कि यदि तिमीहरू यसबाटोबाट प्रवेश गऱ्यौ भने तिमीले प्राप्त गर्नेछौ।\n\n19 अनि अब, मेरा प्रिय बन्धुहरू, तिमीहरूले कठिन र साँघुरो बाटोमा लागेपछि, म सोध्न चाहान्छु के सबै सकियो? हेर म तिमीलाई भन्दछु, छैन; किनकि बचाउनमा शक्तिशाली उहाँको योग्यतामा पूर्ण रुपमा भरपर्दै, उहाँमाथिको निश्चल आस्थाका साथ ख्रीष्टको वचनद्वारा बिना तिमीहरू यहाँसम्म आउन सक्दैनथ्यौ।\n\n20 यसकारण, सबै मानिसहरूप्रतिको र परमेश्वरप्रतिको प्रेम र आशाको परिपूर्ण चमक लिएर, तिमीहरूले ख्रीष्टमाथिको स्थिरताका साथ अगाडि बढ्नु पर्दछ। यसकारण यदि ख्रीष्टका वचनहरूमा भोज गर्दै अगाडि बढ्यौ र अन्त्यसम्म नै सह्यौ भने, हेर, पिता यसो भन्नुहुन्छ: तिमीले अनन्त जीवन प्राप्त गर्नेछौ।\n\n21 अनि अब, हेर, मेरा प्रिय बन्धुहरू, यो त्यो बाटो हो, अनि स्वर्गमुनि न त अर्को बाटो छ न त अर्को नाम छ जसद्वारा मानिसलाई परमेश्वरको अधिराज्यमा बचाउन सकिन्छ। अनि अब, हेर,यो ख्रीष्टको सिद्धान्त हो, अनि यो एकमात्र अनि सत्य सिद्धान्त हो पिताको, अनि पुत्रको, अनि पवित्र आत्माको, जो अन्त्यबिनाका परमेश्वर हुनुहुन्छ। आमिन।\n\n", "2-ne 32": "[center][font_size=26]अध्याय ३२[/font_size][/center]\n\n[i]स्वर्गदूतहरू पवित्र आत्माको शक्तिद्वारा बोल्दछन्—मानिसहरू आफैँले प्रार्थना गर्नुपर्दछ र पवित्र आत्माबाट ज्ञान प्राप्त गर्नु पर्दछ। लगभग ई.पू. ५५९–५४५।[/i]\n\n1 अनि अब, हेर, मेरा प्रिय बन्धुहरू, म ठान्दछु कि तिमीहरूले बाटोमा प्रवेश गरेपछि तिमीले गर्नुपर्ने तिनको बारेमा तिमीहरूका हृदयहरूमा केही चिन्तन गरेका होऔला। तर, हेर, तिमीहरू यी कुराहरूका बारेमा तिमीहरूका हृदयहरूमा किन चिन्तन गर्छौ?\n\n2 के तिमीहरू सम्झँदैनौ कि मैले तिमीहरूलाई तिमीहरूले पवित्र आत्मा प्राप्त गरेपछि तिमीहरू स्वर्गदूतहरूका भाषामा बोल्न सक्छौ भनेर भनेको? अनि अब, पवित्र आत्माद्वारा बाहेक तिमीहरू स्वर्गदूतहरूका भाषामा कसरी बोल्न सक्छौ?\n\n3 स्वर्गदूतहरू पवित्र आत्माको शक्तिद्वारा बोल्दछन्; यसकारण, तिनीहरू ख्रीष्टका वचनहरू बोल्छन्। यसकारण, मैले तिमीहरूलाई भनें, ख्रीष्टका वचनहरूमा भोज गर; किनकि हेर, ख्रीष्टका वचनहरूले तिमीले गर्नुपर्ने सबै कुराहरू भन्नेछन्।\n\n4 यसकारण, अब मैले यी वचनहरू बोलेपछि, यदि तिमीहरूले त्यसलाई बुझ्न सक्दैनौ भने यो किनकि तिमीहरूले सोध्दैनौ, न त तिमीहरूले ढक्ढक्याएका छौ; यसकारण तिमीहरूलाई प्रकाशमा ल्याइएको छैन, तर अन्धकारमा नाशिनु पर्दछ।\n\n5 किनकि हेर, फेरि म तिमीहरूलाई भन्दछु कि यदि तिमीहरूले बाटोबाट प्रवेश गऱ्यौ भने, अनि पवित्र आत्माको प्राप्ति गऱ्यौ भने, तिमीहरूले गर्नुपर्ने सबै कुराहरू यसले तिमीहरूलाई देखाउनेछ।\n\n6 हेर, यो ख्रीष्ट को सिद्धान्त हो, अनि उहाँ आफैँ शरीरमा प्रकट नभइन्जेलसम्म अरु कुनै सिद्धान्त दिइने छैन। अनि जब उहाँ आफैँ तिमीसामु शरीरमा प्रकट हुनुहुन्छ, जुनकुराहरू उहाँ भन्नुहुनेछ ती कुराहरू तिमीहरूले गर्नू।\n\n7 अनि अब, म नफी, अरु भन्न सक्दिनँ; आत्माले मेरो अभिव्यक्ति रोक्दछ, अनि मलाई मानिसहरूका अविश्वास, अनि दुष्टता, अनि अज्ञानता, अनि हठीपनका कारण शोक गर्न मात्र बाँकी छ;किनकि तिनीहरूले ज्ञानको खोजी गर्नेछैनन्, न त महान् ज्ञानलाई बुझ्दछन्, जब कि यो उनीहरूलाई सरलतामा दिइएको छ, वचन जति सरल हुनसक्छ त्यतिसम्म समेत।\n\n8 अनि अब, मेरा प्रिय बन्धुहरू, म ठान्दछु कि तिमीहरू अझै हृदयहरूमा मनन गर्दैछौ; अनि यसले मलाई चिन्ता दिन्छ कि मैले यी कुराहरूका बारेमा बोल्नुपर्छ। किनकि यदि तिमीहरूले आत्मालाई सुन्यौ जसले मानिसलाई प्रार्थना गर्न सिकाउँदछ, तिमीहरूले जान्नेछौ कि तिमीहरूले प्रार्थना गर्नुपर्छ; किनकि दुष्ट आत्माले मानिसलाई प्रार्थना गर्न सिकाउँदैन, तर उसलाई सिकाउँदछ कि उसले प्रार्थना गर्न हुँदैन।\n\n9 तर हेर, म तिमीलाई भन्छु कि तिमीले सदैव प्रार्थना गर्नुपर्दछ, अनि कम्जोर हुनुहुँदैन; कि पहिला पितासमक्ष ख्रीष्टको नाउँमा प्रार्थना नगरीकन परमप्रभुसामु कुनै पनि कार्य निर्वाह गर्नु हुँदैन, कि उहाँले तिम्रो कार्यलाई तिम्रो निम्ति पवित्रीकृत गर्नुहुनेछ; कि तिम्रो कार्य तिम्रो आत्माको कल्याणको निम्ति होओस्।\n\n", "2-ne 33": "[center][font_size=26]अध्याय ३३[/font_size][/center]\n\n[i]नफीका वचनहरू सत्य छन्—तिनीहरूले ख्रीष्टको गवाही दिन्छन्—जसले ख्रीष्टमा विश्वास गर्छन् उनीहरूले नफीका वचनहरूमा विश्वास गर्नेछन्, जुन न्यायलय अगाडि साक्षीका रुपमा उभिनेछन्। लगभग ई.पु. ५५९–५४५।[/i]\n\n1 अनि अब म, नफी, मेरा जनमाझ सिकाएका सबै कुराहरू लेख्न सक्दिनँ; न त म बोल्नमा जस्तै, लेख्नमा शक्तिशाली छु; किनकि जब मानिस पवित्र आत्माको शक्तिद्वारा बोल्दछ पवित्र आत्माको शक्तिले त्यसलाई मानिसका छोराछोरीका हृदयसम्म पुऱ्याउँदछ।\n\n2 तर हेर, त्यहाँ धेरै छन् जसले पवित्र आत्माका विरुद्ध उनीहरूका हृदयहरू कठोर पारेका छन्; कि त्यसको उनीहरूमा कुनै स्थान छैन; यसकारण, उनीहरू लेखिएका धेरै कुराहरूलाई त्याग्छन् र उनीहरूले ती निरर्थक ठान्दछन्।\n\n3 तर, म नफीले जे लेखेको छु सो लेखेको छु, अनि म ती ठूलो मूल्यका ठान्दछु, अनि विशेषगरी मेरा जनका लागि। किनकि उनीहरूका लागि म दिनमा निरन्तर प्रार्थना गर्दछु, अनि रातमा मेरा आँखाले मेरो सिरानी भिजाउँछन्; अनि म परमेश्वरसामु पुकार्छु, अनि मलाई थाहा छ कि उहाँले मेरो पुकारा सुन्नुहुन्छ।\n\n4 अनि मलाई थाहा छ कि परमप्रभु परमेश्वरले मेरा प्रार्थनाहरू मेरा जनका भलाइका निम्ति पवित्रीकृत गर्नुहुनेछ। अनि मैले कमजोरीमा लेखेका वचनहरू उनीहरूसामु शक्तिशाली बनाइनेछन्; किनकि यसले उनीहरूलाई असल गर्न मनाउँछ; यसले उनीहरूका पिताका बारेमा उनीहरूलाई अवगत गराउँछ; अनि यसले येशूका बारेमा बोल्छ, अनि उनीहरूलाई मनाउँछ उहाँमा विश्वास गर्न, अनि अन्त्यसम्मै सहन, जुन अनन्त जीवन हो।\n\n5 अनि सत्यको सरलताअनुसार, यसले पापका विरुद्ध कठोरताका साथ बोल्दछ; यसकारण, सैतानका आत्माबाहेक मैले लेखेका वचनहरूमा कुनै मानिस रिसाउनेछैनन्।\n\n6 म सरलतामा महिमा गर्दछु; म सत्यतामा महिमा गर्छु; म येशूमा महिमा गर्छु, किनकि उहाँले मेरो जीवात्मालाई नरकबाट उद्धार गर्नुभएको छ।\n\n7 मसँग मेरा जनप्रति ख्रीष्टिय प्रेम, अनि ख्रीष्टमा महान् आस्था छ कि म उहाँको न्यायको आसनमा धेरै जीवात्माहरूलाई निस्कलङ्क भेट्नेछु।\n\n8 मसँग येहुदी प्रति ख्रीष्टिय प्रेम छ—म यहूदी भन्छु, किनभने मेरो अर्थ ती हुन् जसबाट म आएँ।\n\n9 मसँग गैह्र-यहूदीहरू प्रति पनि ख्रीष्टिय प्रेम छ। तर हेर, किनकि ख्रीष्टमा मिलाप हुनेहरू, अनि साँघुरो द्वारबाट प्रवेश गरेर जीवन तिर डोऱ्याउने सिधा बाटोमा हिँड्नेहरू, अनि परीक्षणकालका दिनको अन्त्यसम्म त्यो बाटोमा निरन्तर अघि बढ्नेहरूबाहेक यी मध्ये मलाई कसैको आशा छैन।\n\n10 अनि अब, मेरा प्रिय बन्धुहरू, अनि यहूदीहरू पनि, अनि पृथ्वीका पल्लो छेउका तिमीहरू, यी वचनहरूलाई सुन र ख्रीष्टमा विश्वास गर; अनि यदि यी वचनहरूमा विश्वास गर्दैनौ भने ख्रीष्टमा विश्वास गर। अनि यदि तिमीहरूले ख्रीष्टमा विश्वास गऱ्यौ भने यी वचनहरूमा विश्वास गर्नेछौ; किनकि ती ख्रीष्टका वचनहरू हुन्, अनि उहाँले यी मलाई दिनुभएको छ; अनि यिनीहरूले सबै मानिसहरूलाई सिकाउँछन् कि उनीहरूले असल गर्नुपर्छ।\n\n11 अनि यदि ती ख्रीष्टका वचन होइनन् भने, तिमीहरू जाँच—किनकि ख्रीष्टले अन्तिम दिनमा तिमीहरूसामु देखाउनुहुनेछ, शक्ति र महान् महिमाका साथ, कि ती उहाँका वचनहरू हुन्, अनि तिमी र म उहाँको न्यायालयअगाडि आम्नेसाम्ने खडा हुनेछौँ; अनि तिमीहरूले थाहा पाउनेछौ कि मेरा कमजोरी हुँदाहुँदै पनि मलाई यी कुराहरू लेख्न भनी उहाँले आज्ञा दिनुभएको रहेछ।\n\n12 अनि म ख्रीष्टका नाममा पितालाई प्रार्थना गर्दछु कि सबैले नपाए पनि, हामीमध्ये धेरैलाई उहाँका अधिराज्यमा त्यो महान् र त्यो अन्तिम दिनमा बचाउन सकियोस्।\n\n13 अनि अब, मेरा प्रिय बन्धुहरू, ती सबै जो इस्राएलका घरानाका हुन्, अनि पृथ्वीका पल्लो छेउका तिमीहरू सबै, म तिमीहरूसामु बोल्दछु, धुलोबाट कराउनेको आवाज जसरी: त्यो महान् दिन नआउन्जेलसम्मका लागि बिदा।\n\n14 अनि तिमी जसले परमेश्वरको कृपालाई चाख्नेछैनौ, अनि यहूदीहरूका वचनहरूलाई, अनि मेरा वचनहरूलाई पनि, अनि परमेश्वरका थुमाका मुखबाट अघि बढ्ने वचनहरूलाई आदर गर्नेछैनौ, म तिमीलाई सदाकालागि विदा गर्छु, किनकि यी वचनहरूले तिमीहरूलाई त्यो अन्तिम दिनमा दोषी ठहऱ्याउनेछ।\n\n15 किनकि म पृथ्वीमा जे छाप लगाएर बाँध्छु, त्यो तिम्रा विरुद्ध न्यायालयमा ल्याइनेछ; किनकि परमप्रभुले मलाई त्यसरी नै आज्ञा दिनुभएको छ, र मैले पालना गर्नुपर्छ। आमिन।\n\n", "jacob 1": "[center][font_size=26]नफीका भाइ याकूबको पुस्तक[/font_size][/center]\n\nउनका बन्धुहरूसामुको उनले प्रचार गरेका वचनहरू। उनले ख्रीष्टका सिद्धान्तलाई हराउन चाहने एक मानिसलाई लज्जित पार्छन्। नफीका जनका बारेमा केही वचनहरू।\n\n[center][font_size=26]अध्याय १[/font_size][/center]\n\n[i]याकूब र योसेफ मानिसहरूलाई ख्रीष्टमा विश्वास गर्न र उहाँको आज्ञाहरू पालना गर्न मनाउन खोज्दछन्—नफी मर्दछन्—नफीहरूमाझ दुष्टता फैलिन्छ। लगभग ई.पु. ५४४–४२१।[/i]\n\n1 किनकि हेर, यस्तो हुन गयो कि लहीले यरुशेलम छाडेदेखि पचपन्न वर्ष बितिसकेको थियो; यसकारण, नफीले म, याकूबलाई यी कुराहरू कुँदिएका ती साना पाताहरूका बारेमा आज्ञा दिए।\n\n2 अनि उनले म, याकूबलाई आज्ञा दिए कि मैले धेरै मूल्यवान ठानेका कुराहरूमध्ये केही कुराहरू मैले यी पाताहरूमा लेखूँ; कि नफीका जन भनिने यी मानिसहरूको इतिहासका बारेमा हल्कारुपमा बाहेक मैले अरु लेख्नु हुँदैन।\n\n3 किनकि उनले भने कि उनका जनका इतिहास उनका अन्य पाताहरूमा कुँदिनु पर्दछ, र मैले यी पाताहरूको संरक्षण गर्नुपर्छ अनि एक पिँढीदेखि अर्को पिँढीसम्म मेरा सन्ततिसामु हस्तान्तरण गर्नुपर्दछ।\n\n4 अनि यदि त्यहाँ पवित्र प्रवचन, अथवा महान् प्रकाश, अथवा अगमवाणी छन् भने, कि मैले तिनीहरूका मुख्य भागहरू पनि कुँद्नुपर्छ, अनि ख्रीष्टका निमित्त, अनि हाम्रा जनका निम्ति, यथासक्य ती लेख्नुपर्छ।\n\n5 किनकि हाम्रो आस्था र महान् चिन्ताका कारण, हाम्रा जन, उनीहरूमाथि हुने कुराहरूका बारेमा हामीलाई साँचै नै प्रकट गरिएको छ।\n\n6 अनि हामीसँग धेरै प्रकाश, र धेरै अगमवाणीका आत्मा पनि थिए; यसकारण, हामीले ख्रीष्ट र आउनु पर्ने उहाँको अधिराज्यका बारेमा थाहा पायौँ।\n\n7 यसकारण हामीले लगनशीलतापूर्वक हाम्रा जनमाझ परिश्रम गऱ्यौँ, कि हामी उनीहरूलाई ख्रीष्टसामु आउन र उहाँको कृपा चाख्न पाउन सकौँ, कि उहाँको विश्राममा प्रवेश गर्न सकुन, अन्यथा कुनै कारणबस, इस्राएलका छोराछोरीहरूको उजाड स्थानमा भएको परीक्षणकालका दिनहरूमा भएको विद्रोहमा जस्तै, उनीहरूले प्रवेश गर्नुहुँदैन भनेर क्रोधमा उहाँले कसम खानु होला।\n\n8 यसकारण, हामी परमेश्वरसँग चाहन्छौँ कि हामीले परमेश्वरका विरुद्ध विद्रोह नगर्न र उहाँलाई रिस उठ्नेगरी नभड्काउन सबै मानिसहरूलाई मनाउन सकौँ, तर कि सबै मानिसहरूले ख्रीष्टमा विश्वास गर्न, अनि उहाँको मृत्युको चिन्तन गर्न, अनि उहाँको क्रुस सहेर संसारको खिल्लीलाई बोक्न चाहून्; यसकारण, म, याकूबले मेरा दाजु नफीको आज्ञा पूरा गर्ने जिम्मेवारी लिएको छु।\n\n9 अब नफी बूढो हुन थाले, अनि उनले देखे कि उनी छिटै नै मर्नु पर्नेछ; यसकारण, उनले एक जनालाई, राजाहरूका शासनहरूअनुसार, राजा र शासक बन्न अभिषेक गरे।\n\n10 मानिसहरूले नफीलाई अत्यन्त माया गर्ने हुनाले, उनी तिनीहरूका महान् सुरक्षक भएकाले, तिनीहरूका सुरक्षामा लाबानको तरबार उठाएकाले, अनि तिनीहरूको कल्याणका निम्ति उनका सारा दिनहरूमा परिश्रम गरेकाले—\n\n11 यसकारण, उनको नाम सम्झनामा राख्न मानिसहरू इच्छुक थिए। अनि राजाहरूका शासनअनुसार, उनको सट्टामा शासन गर्ने जोसुकै भए पनि जनद्वारा दोस्रो नफी, तेश्रो नफी अनि त्यस्तै गरी बोलाइए; अनि उनीहरूका नाउँ जे भए पनि, जनद्वारा उनीहरूलाई यसरी बोलाइयो।\n\n12 अनि यस्तो हुन गयो कि नफी मरे।\n\n13 अब मानिसहरू जो लमानीहरूका होइनन् उनीहरू नफीहरूका थिए; तैपनि उनीहरूलाई नफीहरू, याकूबीहरू, योसेफीहरू, जोरामीहरू, लमानीहरू, लमुएलीहरू, अनि इश्माएलीहरू भनियो।\n\n14 तर म, याकूब अबदेखि यी नामहरूबाट उनीहरूलाई छुट्याउन्नँ, तर म नफीका जनलाई विनाश गर्न चाहानेलाई लमानीहरू भन्नेछु, अनि ती जो नफीप्रति मित्रताका साथ हुनेलाई, राजाका शासनअनुसार, म नफीहरू, अर्थात नफीका जन भन्नेछु।\n\n15 अनि अब यस्तो हुन गयो कि, दोस्रो राजाको शासन कालमा, नफीका जन उनीहरूका हृदयमा कठोर बन्न थाले, अनि केही हदसम्म पुरानो समयको दाउद, अनि उनको छोरा, सोलोमन समेतजस्तै धेरै श्रीमतीहरू र रखौटीहरूका चाहाना गर्ने दुष्ट अभ्यासमा आसक्त हुन थाले।\n\n16 हो, अनि उनीहरूले पनि धेरै सुन र चाँदीको खोजी गर्न थाले, अनि केही हदसम्म घमण्डमा उचालिन थाले।\n\n17 यसकारण, म, याकूबले, परमप्रभुबाट मेरो जिम्मेवारी प्राप्त गरेपछि, उनीहरूलाई मन्दिरमा सिकाएजस्तै यी वचनहरू दिन थालेँ।\n\n18 किनकि म, याकूबलाई, अनि मेरो भाइ योसेफलाई, नफीको हातबाट, यी जनका पादरी र शिक्षकका रुपमा पवित्रीकृत गरिएको थियो।\n\n19 अनि पुरै जिम्मेवारी हाम्रो आफ्नै शिरमाथि लिएर, यदि हामीले उनीहरूलाई लगनशीलताका साथ परमेश्वरका वचनहरू सिकाएनौँ भने यी मानिसहरूका पापहरूप्रति उत्तरदायी भएर, हामीले परमप्रभुसामु हाम्रो जिम्मेवारीलाई विस्तृतिकारण गऱ्यौँ; यसकारण, हाम्रो सामर्थ्यका साथ परिश्रम गरेमा उनीहरूका रगत हाम्रो वस्त्रमा नआउला; अन्यथा उनीहरूका रगत हाम्रो वस्त्रमा आउनेछ, अनि हामी अन्तिम दिनमा निष्कलङ्क फेला पारिनेछैनौँ।\n\n", "jacob 2": "[center][font_size=26]अध्याय २[/font_size][/center]\n\n[i]याकूब धन, घमण्ड, अनि अपवित्रता प्रतिको मायालाई भर्त्सना गर्छन्—मानिसहरूले उनीहरूका आफ्नो आफन्तलाई साहयता गर्न धनको खोजी गर्न सक्छन्—परमप्रभूले आज्ञा दिनुहुन्छ कि नफीहरू माझ कसैले पनि एक भन्दा बढि पत्नी ल्याउनु हुँदैन—परमप्रभु स्त्रीहरूका पवित्रतामा आनन्दित हुनुहुन्छ। लगभग ई.पु. ५४४–४२१।[/i]\n\n1 नफीका भाइ, याकूबले नफीका जनसामु, नफीको मृत्यु पश्चात् बोलेका वचनहरू:\n\n2 अब, मेरा प्रिय बन्धुहरू, म याकूब, परमेश्वरले मलाई दिएको जिम्मेवारीअनुसार, गम्भीरताकासाथ मेरो जिम्मेवारीलाई विस्तृतीकरण गर्न, र म तिमीहरूका पापहरू मेरो वस्त्रबाट हटाउन, म यो दिन मन्दिरभित्र आउँछु कि म तिमीहरूसामु परमेश्वरका वचनहरू घोषणा गर्न सँकू।\n\n3 अनि तिमीहरू आफैँलाई थाहा छ कि म आजसम्म मेरो बोलावटको जिम्मेवारीमा लगनशील भएको छु; तर यो दिन म तिमीहरूका जीवात्माहरूको कल्याणका निम्ति पहिले भन्दा अझ बढी चाहना र चिन्ताले भारी भएको छु।\n\n4 किनकि हेर, आजसम्म, मैले तिमीहरूलाई दिएका परमेश्वरका वचनहरूप्रति तिमीहरू आज्ञाकारी भएका छौ।\n\n5 तर हेर, तिमीहरू मलाई सुन, अनि जान कि सर्व-शक्तिमान् स्वर्ग र पृथ्वीका सृष्टिकर्ताको सहयोगद्वारा म तिमीहरूका विचारका बारेमा भन्न सक्दछु, कसरी कि तिमीहरू पापमा परिश्रम गर्न प्रारम्भ गर्दैछौ, जुन पाप मेरोसामु धेरै कुकर्मी देखिन्छ, हो, अनि परमेश्वरसामु धेरै घृणित देखिन्छ।\n\n6 हो, यसले मेरो जीवात्मालाई शोक दिन्छ र मलाई मेरो निर्माताको उपस्थितिअगाडि लाजले खुम्च्याउँछ, कि मैले तिमीहरूका हृदयहरूको दुष्टताका बारेमा तिमीहरूसामु गवाही दिनुपर्दछ।\n\n7 अनि अझ यसले मलाई शोक दिन्छ कि मैले तिमीहरूका बारेमा यति धेरै सहासिलो बोली प्रयोग गर्नुपर्छ, तिमीहरूका श्रीमतीहरू र छोराछोरीहरूअगाडि, जसमध्ये धेरैका भावनाहरू परमेश्वरअगाडि अत्यन्त नरम र पवित्र र कोमल छन्, जुन कुरा परमेश्वरका लागि खुशीका हुन्।\n\n8 अनि मलाई यस्तो लाग्दछ कि उनीहरू परमेश्वरका खुशीका वचन सुन्न यहाँ आएका हुन्, हो ती वचन जुनले घाइते जीवात्मालाई निको पार्दछन्।\n\n9 यसकारण, यसले मेरो जीवात्मालाई भारी बनाएको छ कि, परमेश्वरबाट मैले प्राप्त गरेका कठोर आज्ञाको कारण, म तिमीहरूका अपराधअनुसार तिमीहरूलाई चेतावनी दिन, सान्त्वना दिएर उनीहरूका घाऊहरू निको पार्नुको सट्टा घाइते भैसकेकाहरूका घाऊहरूलाई अझ ठूलो पार्न, अझै घाइते नभएकाहरूलाई, परमेश्वरका खुशीका वचनमा भोज गराउनुका सट्टामा उनीहरूका जीवात्माहरूलाई चक्कुले घोच्न र उनीहरूका कोमल मस्तिष्कहरूलाई घाइते पार्न म बाध्य हुनु परेको छ।\n\n10 तर, कार्य महान् हुँदाहुँदै पनि, मैले शुद्ध र चुर्ण हृदयका उपस्थितिमा, अनि सर्व-शक्तिमान् परमेश्वरको तीक्ष्ण आँखाका दृष्टिमुनि, परमेश्वरका कठोर आज्ञाहरूअनुसार गर्नुपर्दछ अनि तिमीहरूका दुष्टता र कुकर्महरूका बारेमा भन्नु पर्छ।\n\n11 यसकारण, मैले तिमीहरूलाई परमेश्वरका वचनको सरलताअनुसार सत्य बोल्नुपर्छ। किनकि हेर, जब मैले परमेश्वरसँग सोधखोज गरेँ, यसरी उहाँको वचन ममा आयो, यसो भन्दै: याकूब, तिमी भोलि मन्दिरमा जाऊ, अनि मैले तिमीलाई दिने वचन यी मानिसहरूसामु घोषणा गर।\n\n12 अनि अब हेर, मेरा बन्धुहरू, मैले तिमीहरूसामु घोषणा गर्ने वचन यो हो, कि तिमीहरूमध्ये धेरैले सुन, र चाँदि, र सबै प्रकारका अनमोल धाउहरू को खोजी गर्न प्रारम्भ गरेकाछौ, जुन तिमीहरूका र तिमीहरूका सन्तानको प्रतिज्ञाको भूमि, यो भूमिमा प्रशस्त उपलब्ध छ।\n\n13 अनि विधाताको हात तिमीहरूमाथि धेरै खुशीका साथ मुस्कुराएका छन्, कि तिमीहरूले धेरै धन प्राप्त गरेका छौ; अनि किनभने तिमीहरूमध्ये केहीले तिमीहरूका बन्धुहरूभन्दा बढी प्रचुरमात्रामा प्राप्त गरेकाले तिमीहरू आफ्ना हृदयका घमण्डले मातिएका छौ, अनि आफ्नो महङ्गा वस्त्रको कारण अटेरी घाँटी र घमण्डी शिर बनाउछौ, तिमीहरू उनीहरूभन्दा असल छौँ भन्ने ठानेर तिमीहरूका बन्धुहरूलाई सताउँछौँ।\n\n14 अनि अब, मेरा बन्धुहरू, के तिमीहरू यो ठान्दछौ कि परमेश्वर तिमीहरूलाई यो कुरामा सफाइ दिनुहुन्छ? हेर, म तिमीहरूलाई भन्दछु, दिनुहुन्न। तर उहाँले तिमीहरूलाई दोषी ठहाऱ्याउनु हुन्छ, अनि यदि यी कुराहरू जारी राख्यौ भने उहाँको न्याय तिमीहरूमाथि द्रूतगतिले आउनुपर्छ।\n\n15 हे उहाँले तिमीहरूलाई देखाउनुहोओस् कि उहाँले तिमीहरूलाई छेड्न सक्नुहुन्छ, अनि उहाँको आँखाको एक द्र्ष्टिमा उहाँले तिमीहरूलाई प्रहार गरेर धुलो बनाइदिन सक्नुहुन्छ।\n\n16 हे उहाँले यो दुष्टता र कुकर्म तिमीहरूबाट हटाउनुहोओस्। अनि, हे उहाँका आज्ञाका वचन तिमीहरूले सुन, अनि तिमीहरूका हृदयका यी घमण्डले आफ्ना जीवात्माहरूलाई विनाश हुन नदेओ!\n\n17 आफ्ना बन्धुहरूलाई आफूजस्तै सोच, अनि सबैसँग परिचित होऊ र आफ्नो सम्पत्तिमा उदार होऊ, कि उनीहरू पनि तिमीहरू जस्तै धनी होऊन्।\n\n18 तर धनको खोजी गर्नुभन्दा पहिले परमेश्वरको अधिराज्यको खोजी गर।\n\n19 अनि तिमीहरूले ख्रीष्टमा एक आशा प्राप्त गरेपछि तिमीहरूले धन प्राप्त गर्नेछौ, यदि तिमीहरूले त्यसलाई खोज्यौ भने; अनि तिमीहरूले त्यसको खोजी भलो गर्ने नियतले गर्नेछौ—नाङ्गालाई पहिराउन, अनि भोकालाई खुवाउन, अनि बन्दीलाई स्वतन्त्र गर्न, अनि बिरामी र पीडितलाई राहत प्रदान गर्न।\n\n20 अनि अब, मेरा बन्धुहरू, मैले तिमीहरूसामु घमण्डको बारेमा बोलेकोछु; अनि तिमीहरू मध्ये जसले परमेश्वरले तिमीहरूलाई दिनुभएका कुराहरूका कारण, तिमीहरूले आफ्ना हृदयहरूमा घमण्ड भएकाले आफ्नो छिमेकीलाई कष्ट दिएका छौ, अनि उनीहरूलाई सताएका छौ, तिमीहरू यसका बारेमा के भन्छौ?\n\n21 के तिमीहरू ठान्दैनौ कि सबै मानवको सृष्टि गर्ने उहाँसामु यस्ता कुराहरू घृणित छन्? अनि उहाँको नजरमा एक प्राणी अर्को जत्तिकै बहुमूल्य छ। अनि सबै मानव धूलोका हुन्; अनि एउटै कारणका निम्ति उहाँले उनीहरूको सृष्टि गर्नु भएको हो, कि उनीहरू उहाँका आज्ञाहरू पालन गरून् र उहाँलाई सदासर्वदा महिमित गरून्।\n\n22 अनि अब म यो घमण्डको बारेमा तिमीहरूसामु बोल्न अन्त्य गर्दछु। अनि यदि अझ गम्भीर अपराधको बारेमा बोल्नु नपर्ने भए, मेरो हृदयले तिमीहरूका कारण अत्यन्त खुशी मनाउने थियो।\n\n23 तर मलाई तिमीहरूका अझ गम्भीर अपराधहरूका कारण परमेश्वरका वचनले भारी बनाउँछ। किनकि हेर, परमप्रभु यसो भन्नुहुन्छ: यी मानिसहरू दुष्टतामा बढ्न थाले, उनीहरू धर्मशास्त्र बुझ्दैनन्, किनकि उनीहरू दाउद, अनि उनका पुत्र सोलोमनका बारेमा लेखिएका कुराहरूका कारण वेश्यावृत्ति गर्न आफैँलाई छुट् दिन्छन्।\n\n24 हेर, दाउद र सोलोमनका साँचै नै धेरै श्रीमतीहरू र रखौटीहरू थिए, जुनकुरा मेरा अगाडि घृणित थियो, परमप्रभु भन्नुहुन्छ।\n\n25 यसकारण, परमप्रभु यसो भन्नुहुन्छ, मैले यी मानिसहरूलाई, मेरा पाखुराका बलले, यरुशलेमको भूमिबाट अगुवाइ गरेर ल्याएँ, कि मैले योसेफका नितम्बका फलबाट धर्मी शाखा हुर्काउन सकूँ।\n\n26 यसकारण, म परमप्रभु परमेश्वर सहनेछैन कि यी मानिसहरूले प्राचीनकालका उनीहरू जस्तै गरून्।\n\n27 यसकारण, मेरा बन्धुहरू, मलाई सुन, अनि परमप्रभुका वचन सुन: किनकि त्यहाँ त्यस्तो तिमीहरूमध्ये कुनै पनि पुरुषको एक भन्दा बढी श्रीमती हुनुहुँदैन; अनि उसको कुनै रखौटीहरू हुनुहुँदैन;\n\n28 किनकि म, परमप्रभु परमेश्वर, स्त्रीहरूका पवित्रतामा आनन्दित हुन्छु। अनि वेश्यावृत्तिहरू मेरा अगाडि कुकर्म हुन्; सैन्यहरूका अधिपति यसो भन्नुहुन्छ।\n\n29 यसकारण, यी मानिसहरूले मेरा आज्ञाहरू पालन गरुन्, सैन्यहरूका अधिपति भन्नुहुन्छ, अथवा यो भूमि उनीहरूका निमित्त श्रापित हुनेछ।\n\n30 किनकि यदि मैले, सैन्यहरूका अधिपति भन्नुहुन्छ, मेरा निम्ति सन्तान हुर्काएँ भने, म मेरा जनलाई आज्ञा दिने छु; अन्यथा उनीहरूले यी कुराहरू सुन्नेछन्।\n\n31 किनकि हेर, म, परमप्रभुले, येरुशेलमको भूमिका, हो, मेरा जनका सबै भूमिका छोरीहरूले शोक गरेको सुनेको छु, दु:ख देखेको छु, उनीहरूका श्रीमान्‌हरूका दुष्टता र कुकर्महरूका कारण।\n\n32 अनि म सहनेछैनँ, सैन्यहरूका अधिपति भन्नुहुन्छ, कि येरुशेलमबाट मैले अगुवाइ गरेर ल्याएका मेरा जनका सुन्दरी छोरीहरूका रोदन मेरा जनका पुरुषहरूविरुद्ध मसम्म आइपुगोस्, सैन्यहरूका अधिपति भन्नुहुन्छ।\n\n33 किनकि उनीहरूले उनीहरूका कोमलताको कारण मेरा जनका छोरीहरूलाई बन्दी बनाएर अगुवाइ गरिने छैन, मैले कष्टप्रद श्रापले, विनाशमा समेत, उनीहरूलाई नभेटेसम्म; किनकि उनीहरूले, प्राचीनकालका उनीहरूजस्तै, वेश्यावृत्ति गर्नेछैनन्, सैन्यहरूका अधिपति भन्नुहुन्छ।\n\n34 अनि अब हेर, मेरा बन्धुहरू, तिमीहरूलाई थाहा छ कि यी आज्ञाहरू हाम्रा पिता लहीलाई दिइएको थियो; यसकारण, तिमीहरूलाई यी पहिल्यै थाहा थियो; अनि तिमीहरू महान् तिरस्कारमा परेका छौ, किनकि तिमीहरूले गर्न नहुने यी कुराहरू गरेका छौ।\n\n35 हेर, तिमीहरूले, तिमीहरूका बन्धुहरू, लमानीहरूभन्दा पनि ठूला दुष्ट्याँईहरू गरेका छौ। तिमीहरूले आफ्ना श्रीमतीहरूका कोमल हृदयलाई टुक्र्याएका छौ, अनि तिम्रा छोराछोरीहरूको आस्वासनलाई गुमाएका छौ, तिमीहरूका खराब उदाहरणहरूका कारणले; अनि उनीहरूका हृदयहरूका वेदना तिमीहरूका विरुद्ध परमेश्वरसम्म आइपुग्दछ। अनि तिमीहरूका विरुद्द आउने परमेश्वरका कडा वचनका कारण, जुन तिमीहरूविरुद्द आउनेछ, गहिरो घाउहरूले छेडिएर, धेरै हृदयहरू मरे।\n\n", "jacob 3": "[center][font_size=26]अध्याय ३[/font_size][/center]\n\n[i]हृदयमा शुद्ध हुनेले परमेश्वरका खुशीका वचन प्राप्त गर्दछन्—लमानीको धर्मिकताले नफीहरूलाई उछिन्छ—याकूब व्यभिचार, लम्पटपना र प्रत्येक पापका विरुद्ध चेतावनि दिन्छन्। लगभग ई.पु. ५४४–४२१।[/i]\n\n1 तर हेर, म याकूब, हृदयमा शुद्ध भएका तिमीहरूसामु बोल्दछु। आफ्नो हृदयको दृड़ताका साथ परमेश्वरतर्फ हेर, अनि उहाँसामु अत्यन्त आस्थाका साथ प्रार्थना गर, अनि उहाँले तिमीहरूका कष्टहरूमा तिमीहरूलाई सान्त्वना दिनुहुन्छ, अनि तिमीहरूका निम्ति बिन्ती गर्नुहुन्छ, अनि तिमीहरूका विनाश खोज्नेमाथि उहाँको न्याय पठाउनु हुन्छ।\n\n2 हे तिमीहरू सबै जो हृदयमा शुद्ध छौ, तिम्रा शिरहरू उचाल र परमेश्वरका खुशीका वचन प्राप्त गर, अनि उहाँको मायामा भोज गर; किनकि यदि तिमीहरूका हृदयहरू दृढ भए तिमीहरू सदासर्वदा रहन सक्छौ।\n\n3 तर, धिक्कार, धिक्कार छ, तिमीहरूलाई जो हृदयमा शुद्ध छैनौ, जो यो दिन परमेश्वरअगाडि घिनलाग्दो छौ; किनकि तिमीहरूले पश्चात्ताप नगरे यो भूमि तिम्रा निम्ति श्रापित छ; अनि तिमीहरू जतिकै घिनलाग्दा नभएका तैपनि कष्टप्रद श्रापले श्रापित भएका, लमानीहरूले तिमीहरूलाई विनाश हुने गरीसम्म समेत कोर्रा हान्नेछन्।\n\n4 अनि यो समय द्रूतगतिले आउनेछ, कि यदि तिमीहरूले पश्चात्ताप नगरे उनीहरूले तिमीहरूका रिक्थको भूमि स्वामित्वमा लिनेछन्, अनि परमप्रभु परमेश्वरले तिमीहरूमाझबाट धर्मीहरूलाई अगुवाइ गरेर बाहिर लैजानुहुनेछ।\n\n5 हेर, तिमीहरूका बन्धु लमानीहरूलाई, जसलाई तिमीहरू उनीहरूका घिनलाग्दोपना र उनीहरूका छालामा आएको श्रापको कारणले घृणा गर्दछौ, उनीहरू तिमीहरूभन्दा धर्मी छन्; किनकि उनीहरूले हाम्रा पितालाई दिएको आज्ञालाई बिर्सेका छैनन्—कि उनीहरूका एक मात्र श्रीमती हुनुपर्छ, अनि उनीहरूका रखौटीहरू हुनुहुँदैन, अनि उनीहरूमाझ वेश्यावृत्ति गरिएको हुनुहुँदैन।\n\n6 अनि अब, उनीहरूले यो आज्ञा पालना गर्न प्रयत्न गरे; यसकारण, यो आज्ञा पालना गर्ने प्रयत्नमा उनीहरूका यो आज्ञाकारिताको कारणले, परमप्रभु परमेश्वरले उनीहरूका विनाश गर्नु हुनेछैन, तर, उनीहरू प्रति दयालु हुनुहुनेछ; अनि एक दिन उनीहरू एक आशीषित मानिसहरू बन्नेछन्।\n\n7 हेर, उनीहरूका श्रीमान्‌हरुले आफ्ना श्रीमतीहरूलाई माया गर्छन्, अनि उनीहरूका श्रीमतीहरूले आफ्ना श्रीमान्‌हरूलाई माया गर्छन्; अनि उनीहरूका श्रीमती र श्रीमान्‌हरूले उनीहरूका छोराछोरीहरूलाई माया गर्छन्; अनि उनीहरूका अविश्वास र तिमीहरू प्रतिको घृणा उनीहरूका पितापुर्खाहरुका दुष्टताको कारण हो; यसकारण, तिमीहरूका महान् सृष्टिकर्ताको नजरमा तिमीहरू उनीहरूभन्दा कति नै असल छौ?\n\n8 हे मेरा बन्धुहरू, मलाई डर छ कि यदि तिमीहरूले आफ्ना पापहरूको पश्चात्ताप गरेनौ भने, जब तिमीहरूलाई उनीहरूसँग परमेश्वरको सिंहासनअगाडि ल्याइन्छ, उनीहरूका छाला तिमीहरूका भन्दा सफेद हुनेछन्।\n\n9 यसकारण, म तिमीहरूलाई आज्ञा दिन्छु, जुन परमेश्वरको वचन हो, कि तिमीहरूले उनीहरूका छालाको कालोपनाको कारण उनीहरूका विरुद्ध निन्दा नगर्नू, न त उनीहरूका घिनलाग्दोपनाको कारण उनीहरूका विरुद्ध निन्दा गर्नू, तर तिमीहरूले आफ्नै घिनलाग्दोपनालाई सम्झनू, अनि सम्झनू कि उनीहरूका घिनलाग्दोपना उनीहरूका पितापुर्खाहरुका कारण आयो।\n\n10 यसकारण, तिमीहरूले तिमीहरूका छोराछोरीलाई सम्झनू, तिमीहरूले उनीहरूअगाडि दिएको उदाहरणको कारण तिमीहरूले उनीहरूका हृदयलाई शोकमा पारेका छौ; अनि तिमीहरूले यो पनि सम्झनू कि तिमीहरूका घिनलाग्दोपनाको कारण तिमीहरूले तिमीहरूका छोराछोरीहरूमा विनाश ल्याउन सक्नेछौ, अनि उनीहरूका पापहरू ती अन्तिम दिनमा तिमीहरूका शिरमाथि थुपारिने छ।\n\n11 हे मेरा बन्धुहरू, मेरा वचनहरूलाई सुन, तिमीहरूका जीवात्माहरूका सामर्थ्यलाई उठाऊ, आफैँलाई हल्लाऊ कि तिमीहरू मृत्युको निन्द्राबाट उठ्न सक; अनि नरकका पीडाहरूबाट आफैँलाई छुट्कारा गर कि दोस्रो मृत्युको रुपमा आगो र गन्धकको त्यो कुण्डमा फालिन सैतानका दूतहरू बन्न नपरोस्।\n\n12 अनि अब, म, याकूब, व्यभिचार र लम्पटपना र अनि प्रत्येक प्रकारका पापहरूका विरुद्ध चेतावनी दिँदै, तिनीहरूका त्यो भयावह नतिजाहरू उनीहरूलाई बताउँदै, नफीका जनसामु धेरै कुराहरू बोलेँ।\n\n13 अनि, अब अनगिन्ति बन्न थालेका, यी मानिसहरूका काम-कारबाहीहरूका एक सयांश पनि यी पाताहरूमा लेख्न सकिँदैन; तर उनीहरूका काम-कारवाहीहरूमध्ये धेरै, अनि उनीहरूका युद्ध र उनीहरूका कलह र उनीहरूका राजाहरूका शासनहरू ती ठूला पाताहरूमा लेखिएको छ।\n\n14 यी पाताहरूलाई याकूबका पाताहरू भनिन्छ, अनि तिनीहरू नफीका हातद्वारा बनाइएका हुन्। अनि म यी वचनहरू बोल्न अन्त्य गर्दछु।\n\n", "jacob 4": "[center][font_size=26]अध्याय ४[/font_size][/center]\n\n[i]सबै अगमवक्ताहरूले पिताको आराधना ख्रीष्टको नाउँमा गरे—अब्राहामको इसाहक अर्पण परमेश्वर र उहाँका जन्माइएका एकमात्र पुत्रको प्रतिरुप थियो—प्रायश्चित्तद्वारा मानिसहरू परमेश्वरसँग मिलाप गर्नु पर्छ—यहूदीहरू जगको ढुङ्गालाई अस्वीकार गर्नेछन्। लगभग ई.पु. ५४४–४२१।[/i]\n\n1 अब हेर, यस्तो हुन गयो कि म, याकूब, वचनमा मेरा मानिसहरूका धेरै सेवा गरेर, (अनि म हाम्रा वचनहरू पाताहरूमा कुँद्नको कठिनाइका कारण, मेरा वचनहरूका थोरै भाग बाहेक लेख्न सक्दिनँ) अनि हामीलाई थाहा छ कि हामी पाताहरूमा जे लेख्दछौँ, त्यो रहनु पर्दछ;\n\n2 तर पाताहरूमा बाहेक अरु जुनसुकै कुराहरूमा जे लेख्दछौँ त्यो नासिनु अनि हराएर जानु पर्दछ; तर हामी पाताहरूमा केही वचनहरू लेख्न सक्छौँ जसले हाम्रा छोराछोरीहरूलाई, र हाम्रा प्रिय बन्धुरुलाई हाम्रा बारेमा, अथवा उनीहरूका पितापुर्खाहरुका बारेमा थोरै मात्रामा ज्ञान दिनेछ—\n\n3 अब यी कुराहरूमा हामी खुशी मनाउनेछौँ; अनि हाम्रा प्रिय बन्धुहरूले र हाम्रा छोराछोरीले कृतज्ञताले भरिएको हृदयका साथ यसलाई प्राप्त गर्नेछन्, अनि तिनीहरूमाथि हेर्ने छन् कि उनीहरूले खुशीयालीका साथ र दु:खका साथ होइन, न त विद्रोहका साथ, उनीहरूका प्रथम मातापितापुर्खाहरुका बारेमा सिक्न सकून् भन्ने आशा गरेर हामीले यी वचनहरू पाताहरूमाथि कुँद्न हामी लगनशीलतापूर्वक परिश्रम गर्नेछौँ।\n\n4 किनकि, यो अभिप्रायका कारण हामीले यी कुराहरू लेखेका हौँ, कि उनीहरूले जान्न सकून् कि हामीलाई ख्रीष्टका बारेमा थाहा थियो, उहाँको आगमन भन्दा सयौँ वर्षअगाडि हामीले उहाँको महिमाको आशा गरेका थियौँ; हामीले मात्र होइन तर हामीभन्दा अगाडिका सबै पवित्र अगमवक्ताहरूले पनि उहाँको महिमाको आशा गरेका थिए।\n\n5 हेर, उनीहरूले ख्रीष्टमा विश्वास गरे र उहाँको नाउँमा पिताको आराधना गरे, अनि हामीले पनि उहाँको नाउँमा पिताको आराधना गर्छौं। अनि यो अभिप्रायको कारण हामी मोशाको व्यवस्थाको पालना गर्छौं, यसले हाम्रो जीवात्मालाई उहाँतर्फ देखाउँछ; अनि किनकि यो कारणले यसलाई हाम्रासामु धार्मिकताको निम्ति पवित्र पारिएको हो, जसरी अब्राहामलाई समेत आफ्नो छोरा इसहाक अर्पण गरी परमेश्वरको आज्ञाहरूप्रति आज्ञाकारी हुन उजाड स्थानमा यो विवरण समेत दिइएको थियो, जुन परमेश्वर र उहाँका जन्माइएका एकमात्र पुत्रको प्रतिरूप हो।\n\n6 यसकारण, हामी अगमवक्ताहरूको खोजी गर्छौँ, अनि हामीसँग धेरै प्रकाशहरू र अगमवाणीका आत्मा छन्, अनि यी सबै साक्षीहरू भएकाले हामीले आशा प्राप्त गर्छौँ, अनि हाम्रो आस्था अडिग हुन्छ, यहाँसम्म कि हामीले येशूका नाउँमा आज्ञा दिन सक्छौँ र यी रुखहरूले, अथवा पर्वतहरूले, अथवा समुद्रका छालहरूले हाम्रो पालना गर्छन्।\n\n7 तैपनि, परमप्रभु परमेश्वरले हाम्रा कमजोरी देखाउनु हुन्छ कि मानिसका छोराछोरीप्रतिको उहाँको अनुग्रह, अनि उहाँको महान् नम्रताद्वारा हामी थाहा पाउन सकौँ, कि हामीसँग यी कुराहरू गर्ने शक्ति छ।\n\n8 हेर महान् र अद्भूत छन् परमप्रभुका कार्यहरू। उहाँका रहस्यहरूका गहिराइहरू कति खोज्न नसकिने छन्; मानिसलाई उहाँका सबै विधिहरू पत्तालगाउन असम्भव छ। अनि उससामु प्रकट नगरिएका कुनै पनि मानिसले उहाँका विधिहरू थाहा पाउँदैन; यसकारण, बन्धुहरू, परमेश्वरका प्रकाशको अपमान नगर।\n\n9 किनकि हेर, उहाँको वचनको शक्तिद्वारा मानिस पृथ्वीको सतहमाथि आयो, जुन पृथ्वी उहाँका वचनको शक्तिद्वारा सृष्टि गरिएको हो। यसकारण, यदि परमेश्वर बोलेर पृथ्वी बनाउन सक्षम हुनुहुन्छ, अनि बोलेर मानिसको सृष्टि भयो भने, हे त्यसोभए, उहाँको इच्छा र चाहानाअनुसार, पृथ्वी, अथवा यसको सतहमा रहेका उहाँका हातहरूका शिल्पकलालाई आज्ञा दिन किन सक्नुहुन्न?\n\n10 यसकारण, बन्धुहरू, परमप्रभुलाई परामर्श दिन नखोज, तर उहाँको हातबाट परामर्श लेओ। किनकि हेर, तिमीहरू आफैँलाई थाहा छ कि उहाँ विवेकमा, अनि न्यायमा, अनि महान् कृपामा, उहाँका सबै कार्यहरूमाथि परामर्श दिनुहुन्छ।\n\n11 यसकारण, प्रिय बन्धुहरू, उहाँका जन्माइएका एकमात्र पुत्र, ख्रीष्टको प्रायश्चित्त मार्फत् उहाँमा मिलाप गर, अनि ख्रीष्टमा भएको पुनरुत्थानको शक्तिअनुसार, पुनरुत्थान प्राप्त गर, अनि आस्था भएकाले परमेश्वरसामु ख्रीष्टको पहिलो फलका रुपमा प्रस्तुत होऊ, उहाँ शरीरमा आफैँ प्रकट हुनुभन्दा अघि उहाँबाट एक असल आशाको महिमा प्राप्त गर।\n\n12 अनि अब, प्रिय, आश्चर्य नठान कि म यी कुराहरू तिमीहरूलाई भन्दछु, किनकि ख्रीष्टको प्रायश्चित्तका बारेमा किन नबोल्ने, उहाँको पूर्ण ज्ञान किन नपाउने, पुनरुत्थानको र आउने संसारको ज्ञान किन प्राप्त नगर्ने?\n\n13 हेर, मेरा बन्धुहरू, ऊ जसले अगमवाणी गर्दछ, उसलाई मानिसहरूका सुझबुझअनुसार अगमवाणी गर्न देऊ; किनकि आत्माले सत्य बोल्दछ र ढाँट्दैन। यसकारण, यसले साँचैका अहिलेका कुराहरूका, अनि साँचैका हुने कुराहरूका बारेमा बोल्दछ; यसकारण, हाम्रो जीवात्माको मुक्तिका निम्ति, यी कुराहरू सरलताका साथ हामीहरूसामु प्रकट गरिएको हो। तर हेर, यी कुराहरूमा हामी एक्लो साक्षी होइनौँ; किनकि परमेश्वरले पहिलेका अगमवक्ताहरूसामु पनि ती बोल्नुभयो।\n\n14 तर हेर, यहूदीहरू हठी जन थिए; अनि उनीहरूले सरलताका वचनहरूका अपमान गरे, अनि अगमवक्ताहरूलाई मारे, अनि उनीहरूले बुझ्न नसक्ने कुराहरूका खोजि गरे। यसकारण, चिन्हभन्दा पर खोजेर आएको उनीहरूको अन्धोपनका कारण, उनीहरूका पतन हुनु आवश्यक छ; किनकि परमेश्वरले उहाँको सरलतालाई उनीहरूबाट हरण गर्नुभएको छ, अनि उनीहरूलाई उनीहरूले बुझ्न नसक्ने धेरै कुराहरू दिनुभएको छ, किनभने उनीहरूले त्यसको चाहाना गरे। अनि किनभने उनीहरूले त्यसको चाहना गरेको हुनाले परमेश्वरले सो गर्नुभयो, कि उनीहरू अल्झऊन।\n\n15 अनि अब, म, याकूब आत्माद्वारा अगमवाणी गर्न अगुवाइ गरिएको छु; किनकि म आफूमा भएको आत्माको कार्यहरूद्वारा थाहा पाउँछु, कि यहूदीहरूका अल्झाईद्वारा जुन ढुङ्गामा उनीहरूको सुरक्षित जग बसालेर निर्माण गर्नुपर्ने हो, त्यसलाई उनीहरू अस्वीकार गर्नेछन्।\n\n16 तर हेर, धर्मशास्त्रअनुसार, यो ढुङ्गा विशाल बन्नेछ, अनि अन्त्यमा, अनि एकमात्र बलियो जग, जसमाथि यहूदीहरू निर्माण गर्न सक्नेछन्।\n\n17 अनि अब, मेरा प्रिय, कसरी यो सम्भव छ कि त्यो बलियो जगलाई अस्वीकार गरेपछि, उनीहरू त्यसमाथि कहिल्यै निर्माण गर्न सक्ने छैनन्, कि त्यो उनीहरूका कुनाको शिर बन्न सकोस्?\n\n18 हेर, मेरा प्रिय बन्धुहरू, म यी रहस्यहरू तिमीहरूसामु खुलासा गर्नेछु; यदि तिमीहरूप्रतिको मेरो चिन्ताको कारण म, कुनै कारणबस, आत्माको स्थिरतामा विचलित भइनँ र अल्झिइनँ भने।\n\n", "jacob 5": "[center][font_size=26]अध्याय ५[/font_size][/center]\n\n[i]याकूब घरेलु र जङ्गली जैतुनका वृक्षहरूको दृष्टान्त कथा येनोशबाट उद्धृत गर्छन्। तिनीहरू इस्राएल र गैह्र-यहूदीहरूको समरुपी छन्—इस्राएलको छरपष्टिनु र भेला पुर्वनिर्धारित छ—नफीहरू, लमानीहरू र इस्राएलका घरानाका सबैको अप्रत्यक्ष उल्लेख गरिएको छ—गैह्र-यहूदीहरूलाई इस्राएलमा कलमी गरिन्छ—अन्तत: बाटिकालाई जलाइनेछ। लगभग ई.पू. ५४४–४२१।[/i]\n\n1 हेर, मेरा बन्धुहरू, के तिमीहरूले पढेका अगमवक्ता येनोशका वचनहरू सम्झ्दैनौ, जुन उनले इस्राएलका घरानालाई यसो भन्दै बोलेका थिए:\n\n2 सुन, हे तिमी इस्राएलका घराना, अनि सुन म परमप्रभुका अगमवक्ताका वचनहरूलाई।\n\n3 किनकि, हेर, परमप्रभु यसो भन्नुहुन्छ, म तिमीलाई दाँज्नेछु, हे इस्राएलको घराना, एक घरेलु जैतुनको वृक्षसँग, जुन एक मानिसले लग्यो र आफ्नो बाटिकामा पालनपोषण गऱ्यो; अनि यो बढ्यो र बूढो भयो, अनि कुहिन थाल्यो।\n\n4 अनि यस्तो हुन गयो कि बाटिकाको मालिक अघि गयो र उसले देख्यो कि जैतुनको वृक्ष कुहिन थाल्यो र उसले भन्यो: म यसलाई छिमल्ने छु, अनि यसको वरिपरि गोड्नेछु र यसको पालनपोषण गर्नेछु,ताकि यसले नयाँ र कलिला हाँगाहरू हाल्ने छ, अनि यसको विनाश हुनेछैन।\n\n5 अनि यस्तो हुन गयो कि उसले आफ्ना वचनअनुसार यसलाई छिमल्यो, यसको वरिपरि गोड्यो, अनि यसको पालनपोषण गऱ्यो।\n\n6 अनि यस्तो हुन गयो कि धेरै दिनपछि यसले हदसम्मका साना, भरखरका र कलिला हाँगाहरू हाल्न थाल्यो तर हेर त्यहाँको मुख्य टुप्पो त्यसबाट नासिन थाल्यो।\n\n7 अनि यस्तो हुन गयो कि बाटिकाको मालिकले यो देख्यो, अनि उसले आफ्नो सेवकलाई भन्यो: मलाई यो चिन्ता लाग्छ कि म यो वृक्ष गुमाऊँ; यसकारण जा र एउटा जङ्गली जैतुनको वृक्षबाट हाँगाहरू छिमलेर ल्या; अनि तिनीहरूलाई मेरासामु ल्या हामी ती मुख्य हाँगाहरूलाई छिमल्ने छौं जुन सुक्न थालेका छन्; अनि हामी तिनीहरूलाई आगोमा फाल्ने छौँ ताकि तिनीहरूलाई जलाइने छ।\n\n8 अनि हेर बाटिकाको मालिक भन्छ, म यी भर्खरका र कलिला हाँगाहरूमध्येका धेरैलाई लैजान्छु र म जहाँ चाहान्छु तिनीहरूलाई त्यहीँ कलमी गर्नेछु र त्यो महत्वपूर्ण छैन कि यस्तो होस् कि यो वृक्षका जरा नासिएमा, म यसका फलहरू मेरा निम्ति संरक्षण गर्न सक्छु; यसकारण म यी भर्खरका र कलिला हाँगाहरू लैजानेछु, अनि म तिनीहरूलाई मैले जहाँ चाहान्छु त्यहीँ कलमी गर्नेछु।\n\n9 तँ जंगली जैतुनका वृक्षका हाँगाहरूलाई लैजा, अनि उनीहरूका सट्टामा तिनीहरूको कलमी गर्; र यी जसलाई मैले उखालेको छु तिनीहरूलाई म आगोमा फ्याक्ने छु र जलाउने छु, ताकि तिनीहरूले मेरो बाटिकामा अवरोध गर्नेछैनन्।\n\n10 अनि यस्तो हुन गयो कि बाटिकाको मालिकको सेवकले बाटिकाको मालिकका वचनअनुसार गऱ्यो र जङ्गली जैतुनका हाँगाहरूको कलमी गऱ्यो।\n\n11 अनि बाटिकाको मालिकले यसो भन्दै उसको सेवकलाई यसको वरिपरि गोड्न र छिमल्न र पालनपोषण गराउन अह्रायो: यसले मलाई चिन्ता छ कि यो वृक्ष मैले गुमाउन परोस्; यसकारण, कि सम्भवत त्यसको जराहरू बचाउन सकूँ ताकि तिनीहरूको विनाश नहोस्, ताकि तिनीहरूलाई मेरो आफ्नो निम्ति बचाउन सकूँ, मैले यो कुरा गरेको हुँ।\n\n12 यसकारण, तेरो बाटो जा, वृक्षको हेरचाह गर् र यसको पालनपोषण गर्, मेरा वचनहरूअनुसार।\n\n13 अनि यी सबै म मेरो बाटिकाको भित्री भागमा राख्नेछु, मलाई जहाँ चाहाना छ, तँलाई यसको महत्व छैन, अनि म यसो गर्छु कि मैले मेरा निम्ति वृक्षको प्राकृतिक हाँगाहरूका संरक्षण गर्न सकूँ; अनि अरु, ताकि म त्यसबाट भावी मौसमका निम्ति फल जम्मा गर्न सकूँ, मेरा आफ्ना निम्ति; किनकि यसमा मलाई चिन्ता छ कि म यो वृक्ष र त्यसका फल गुमाउन परोस्।\n\n14 अनि यस्तो हुन गयो कि बाटिकाको मालिक आफ्नो बाटो गयो, अनि घरेलु जैतुनको वृक्षका प्राकृतिक हाँगाहरू बाटिकाको भित्रि भागहरूमा लुकायो, केही एकमा र केही अर्कोमा, उसको इच्छा र चाहानाअनुसार।\n\n15 अनि यस्तो हुन गयो कि एउटा लामो समय बित्यो, अनि बाटिकाको मालिकले उसको सेवकलाई भन्यो: आऊ हामी बाटिकासम्म जाऔँ, ताकि हामी बाटिकामा परिश्रम गर्न सकौँ।\n\n16 अनि यस्तो हुन गयो कि बाटिकाको मालिक र सेवक बाटिकामा परिश्रम गर्न गए। अनि यस्तो हुन गयो कि सेवकले मालिकलाई भन्यो: हेर्नुहोस्, यहाँ देख्नुहोस्, वृक्षलाई हेर्नुहोस्।\n\n17 अनि यस्तो हुन गयो कि बाटिकाको मालिकले हेर्र्यो र त्यो वृक्षलाई देख्यो जसमा जङ्गली जैतुनका हाँगाहरू कलमी गरिएको थियो, अनि यो बढेको थियो र फल फल्न थालेको थियो। अनि उसले देख्यो कि यो असल थियो र त्यसको फल प्राकृतिक फल जस्तै थिए।\n\n18 अनि उसले सेवकलाई भन्यो: हेर्, जङ्गली वृक्षका हाँगाहरूले जराका पानीलाई समातेका छन्, ताकि त्यसका जराले धेरै शक्ति ल्याएको छ, अनि त्यसका जराको धेरै शक्तिका कारणले जङ्गली हाँगाहरूले घरेलु फल दिएका छन्। अब यदि हामीले यी हाँगाहरूको कलमी नगरेको भए त्यो वृक्षको विनाश हुने थियो। अनि अब, हेर्, म धेरै फल जम्मा गर्नेछु जुन यो वृक्षले दिएको छ र त्यसको फल जम्मा गर्नेछु भावी मौसमका निम्ति, मेरै आफ्नै लागि।\n\n19 अनि यस्तो हुन गयो कि बाटिकाको मालिकले सेवकलाई भन्यो: आइज, हामी बाटिकाको भित्रि भागतिर जाऔँ, अनि हेर् यदि वृक्षका प्राकृतिक हाँगाहरूले धेरै फल ल्याएको छैन भने पनि म भावी मौसमका लागि त्यसबाट फल जम्मा गर्न सकूँ, मेरै आफ्नै लागि।\n\n20 अनि यस्तो हुन गयो कि उनीहरू त्यहाँ अघि बढे जहाँ मालिकले वृक्षका प्राकृतिक हाँगाहरू लुकाएको थियो र उसले सेवकलाई भन्यो: यिनलाई हेर्, अनि उसले पहिला देख्यो कि यसले धेरै फल दिएको थियो र उसले यो पनि देख्यो कि यो असल थियो। अनि उसले सेवकलाई भन्यो: यसका फललाई लैजा, अनि भावी मौसमका निम्ति जम्मा गर्, ताकि मैले यसलाई मेरै निम्ति जगेर्ना गर्न सकूँ, किनकि हेर्, उसले भन्यो, लामो समय यसलाई पालनपोषण गरेको छु, अनि यसले धेरै फल दिएको छ।\n\n21 अनि यस्तो हुन गयो कि सेवकले मालिकसामु भन्यो: तपाईँ यो वृक्ष या यो वृक्षका हाँगाहरू रोप्न यता किन आउनुहुन्छ? किनकि हेर्नुहोस्, यो भाग त हजुरको बाटिकाको भूमिकै सबभन्दा रुखो भाग हो।\n\n22 अनि बाटिकाको मालिकले उसलाई भन्यो: मलाई सल्लाह नदे मलाई थाहा थियो कि यो जमिनको रुखो ठाउँ हो भनेर, यसकारण म तँलाई भन्दछु, मैले यसको यति लामो समय पालनपोषण गरेको छु, तैँले देखिस् कि यसले धेरै फल दिएको छ।\n\n23 अनि यस्तो हुन गयो कि बाटिकाको मालिकले उसको सेवकलाई भन्यो: यता हेर्, हेर् मैले वृक्षको अर्को हाँगा पनि रोपेको छु, अनि तँलाई थाहा छ कि जमिनको यो भाग पहिलेको भन्दा रुखो थियो। तर, वृक्षलाई हेर्। मैले यसको यति लामो समय पालनपोषण गरेको छु, अनि यसले धेरै फल दिएको छ, त्यसकारण, यी बटुल् र भावी मौसमका निम्ति यसलाई जम्मा गर्, ताकि म मेरा आफ्नै निम्ति यी संरक्षण गर्न सकूँ।\n\n24 अनि यस्तो हुन गयो कि बाटिकाको मालिकले उसको सेवकलाई पुन: भन्यो: यता हेर्, वृक्षको अर्को हाँगा पनि हेर् जुन मैले रोपेको छु, हेर् कि मैले यसको पालनपोषण पनि गरेको छु, अनि यसले धेरै फल दिएको छ।\n\n25 अनि उसले सेवकलाई भन्यो: यता हेर्, अन्तिमलाई हेर्। हेर् यसलाई मैले जमिनको असल भागमा रोपेको छु, अनि मैले यसको लामो समयसम्म पालनपोषण गरेको छु, अनि यस वृक्षको एउटा भागले मात्र घरेलु फल दिएको छ र अरु भागले जङ्गली फल दिएको छ, मैले यो वृक्षलाई अरुलाई जस्तै पोषण गरेको छु।\n\n26 अनि यस्तो हुन गयो कि बाटिकाको मालिकले सेवकलाई भन्यो: असल फल नल्याउने हाँगाहरूलाई उखाल्, तिनीहरूलाई आगोमा फ्याँक्।\n\n27 तर हेर्नुहोओस्, सेवकले उसलाई भन्यो: यसलाई छिमलौँ र वरिपरि गोडौँ, केही समय पालनपोषण गरौँ, कि सम्भवत यसले तपाईँको निम्ति असल फल ल्याउन सकोस्, अनि कि तपाईँ भावी मौसमका निम्ति यसलाई जम्मा गर्न सक्नुहोओस्।\n\n28 अनि यस्तो हुन गयो कि बाटिकाको मालिकले र बाटिकाको मालिकको सेवकले बाटिकाको सबै फलहरूको पालनपोषण गरे।\n\n29 अनि यस्तो हुन गयो कि एउटा लामो समय बितेको थियो, अनि बाटिकाको मालिकले उसको सेवकलाई भन्यो: आइज बाटिकासम्म जाऔँ, कि हामी बाटिकामा फेरि परिश्रम गर्न सकौँ। किनकि हेर् समय नजिकिँदै छ, अनि अन्त्य छिटै आउँदै छ, यसकारण, मैले भावी मौसमका निम्ति फल जम्मा गर्नु पर्दछ, मेरो आफ्नै लागि।\n\n30 अनि यस्तो हुन गयो कि बाटिकाको मालिक र सेवक बाटिकामा गए, अनि तिनीहरू त्यो वृक्षसम्म आए जसका प्राकृतिक हाँगाहरू भाचिएका थिए, अनि जङ्गली हाँगाहरू कलमी गरिएको थियो, अनि हेर सबै प्रकारका फलले वृक्ष भरिएको थियो।\n\n31 अनि यस्तो हुन गयो कि, बाटिकाको मालिकले फल चाख्यो, यसको संख्याअनुसारको प्रत्येक प्रकारको। अनि बाटिकाको मालिकले भन्यो: हेर् यति लामो समयसम्म यस वृक्षको मैले पालनपोषण गरेको छु, अनि मैले आफ्नो भावी मौसमको निम्ति धेरै फल जम्मा गरेको छु।\n\n32 तर हेर, यस समय यसले धेरै फल ल्याएको छ, त्यहाँ कुनै पनि फल छैन जुन असल छ। अनि हेर्, त्यहाँ सबै प्रकारका खराब फल छन्, हाम्रो सबै परिश्रम हुँदाहुँदै, यसले मलाई केही मुनाफा भएन, अनि अब मलाई चिन्ता छ कि मैले यो वृक्ष गुमाउन पर्नेछ।\n\n33 अनि बाटिकाको मालिकले सेवकलाई भन्यो: यो वृक्षलाई हामी के गरौँ, ताकि म फेरि यसका असल फलहरूलाई मेरा लागि जोगाउन सकूँ?\n\n34 अनि सेवकले उसको मालिकलाई भन्यो: हेर्नुहोस्, किनभने तपाईँले जङ्गली जैतुनका वृक्षका हाँगाहरू कलमी गर्नुभएको थियो तिनीहरूले जराको पालनपोषण गरेका छन्, ताकि तिनीहरू जीवित छन् र तिनीहरू नाश भएका छैनन्; यसकारण तपाईँले देख्नुहुन्छ कि तिनीहरू अझै असल छन्।\n\n35 अनि यस्तो हुन गयो कि बाटिकाको मालिकले उसको सेवकलाई भन्यो: यो वृक्षले मलाई मुनाफा दिँदैन, अनि यसका जराहरूले मलाई केही मुनाफा दिँदैनन् जब सम्म यसले खराब फल दिन्छ।\n\n36 तैपनि, मलाई थाहा छ कि जराहरू असल छन्, अनि मेरा आफ्नै प्रयोजनका निम्ति मैले तिनीहरूका संरक्षण गरेको छु, तिनीहरूका धेरै शक्तिको कारण जङ्गली हाँगाहरूबाट अहिले सम्म तिनीहरूले असल फल ल्याएका छन्।\n\n37 तर हेर, जङ्गली हाँगाहरू बढेका छन् र त्यसका जराहरूलाई अतिक्रमण गरेका छन् र किनभने जङ्गली हाँगाहरूले त्यसका जराहरूलाई जितेकाले यसले धेरै खराब फलहरू ल्याएको छ, र किनभने यसले यति धेरै खराब फल ल्याएको छ कि यसको विनाश हुन थाल्छ, अनि यो छिट्टै पाक्नेछ, ताकि यदि यसलाई जोगाउन हामीले केही गरेनौँ भने यसलाई आगोमा फ्याल्नु पर्नेछ।\n\n38 अनि यस्तो हुन गयो कि बाटिकाको मालिकले उसको सेवकलाई भन्यो: हामी बाटिकाको भित्री भागसम्म जाऔँ, अनि हेरौँ यदि प्राकृतिक हाँगाहरूले पनि खराब फल ल्याएका छन्।\n\n39 अनि यस्तो हुन गयो कि तिनीहरू बाटिकाको भित्री भागहरूसम्म गए। अनि यस्तो हुन गयो कि तिनीहरूले देखे कि प्राकृतिक हाँगाहरूका फल पनि भ्रष्ट भएका थिए; हो, पहिलोको र दोस्रोको र अन्तिमको पनि, अनि तिनीहरू सबै भ्रष्ट भएका थिए।\n\n40 अनि अन्तिमको जङ्गली फलले असल फल ल्याउने वृक्षको भागलाई जितेको थियो, यतिसम्म कि हाँगा ओइलाएको र मरेको थियो।\n\n41 अनि यस्तो हुन गयो कि बाटिकाको मालिक रोयो, अनि सेवकलाई भन्यो: मेरो बाटिकालाई मैले अरु के गर्न सक्थेँ?\n\n42 हेर्, मलाई थाहा थियो कि यीबाहेक बाटिकाका सबै फल भ्रष्ट भएका थिए। अनि अब यी जसले एक पटक असल फल ल्याएका थिए ती पनि भ्रष्ट भएका छन्, अनि अब मेरा बाटिकाका सबै वृक्षहरू काटेर ढाली आगोमा फाल्न बाहेक केहीका लागि उपयोगी छैनन्।\n\n43 अनि हेर् यो अन्तिम, जसका हाँगाहरू ओइलाएर गएका छन्, मैले जमिनको असल भागमा रोपेको थिएँ, हो, कि जुन मेरा लागि मेरा बाटिकाका अरु भागहरू भन्दा रोजा थियो।\n\n44 अनि तैंले देख्छस् कि मैले जमिनको यो भागमा अवरोध गर्ने त्यसलाई पनि काटेँ, ताकि त्यसको सट्टा यो वृक्ष रोप्न सकूँ।\n\n45 अनि तैंले देखिस् कि त्यसको एक भागले असल फल ल्याएको थियो र त्यसको एक भागले जङ्गली फल ल्याएको थियो, अनि किनभने मैले त्यसका हाँगाहरूलाई ऊखालिनँ र तिनीहरूलाई आगोमा फालिनँ, हेर्,तिनीहरूले असल हाँगाहरूलाई जितेका छन् कि यो ओइलाएर गएको छ।\n\n46 अनि अब, हेर्, हामीले मेरो बाटिकालाई सारा हेरचाह गर्दागर्दै पनि, त्यसका वृक्षहरू भ्रष्ट भएका छन्, कि तिनीहरूले असल फल ल्याएनन्, अनि मैले तिनलाई जोगाउने आशा गरेको थिएँ, मेरा आफ्ना भावी मौसमका निम्ति फल जम्मा गर्न। तर, हेर्, तिनीहरू जङ्गली जैतुनको वृक्षजस्तै बनेका छन्, अनि तिनीहरूलाई काटेर ढाली आगोमा फाल्न बाहेक अरु कुनै मूल्य छैन, अनि मलाई चिन्ता छ कि मैले यसलाई गुमाउन पर्नेछ।\n\n47 तर मेरो बाटिकामा अरु मैले के गर्न सक्थेँ त? के मैले मेरा हातमा अल्छी गरेको थिएँ, कि मैले यसको पालनपोषण गरिनँ?हैन, मैले यसको पोषण गरेँ र यसको वरिपरि गोडेँ, अनि यसलाई छिमलेँ, अनि गोबरको मल हालेँ; मैले सारा दिनभरि मेरा हात खियाएँ, अनि अन्त्य नजिकिँदै छ। अनि यो मलाई चिन्ता छ कि मैले मेरो बाटिकाका सबै वृक्षहरूलाई काटेर ढाल्नु पर्नेछ र आगोमा फाल्नुपर्नेछ कि तिनीहरूलाई जलाइयोस्। यो को हो जसले मेरो बाटिकालाई भ्रष्ट बनायो?\n\n48 अनि यस्तो हुन गयो कि सेवकले उसको मालिकलाई भन्यो: के यो तपाईँको बाटिकाको घमण्ड होइन—के त्यसका हाँगाहरूले असल जराहरूलाई जितेका छैनन्? अनि किनभने हाँगाहरूले त्यसका जराहरूलाई जितेका छन्, हेर्नुहोस् तिनीहरू जराहरूका बल भन्दा छिटो बढे, आफूमा शक्ति लिएर। हेर्नुहोस्, म भन्दछु, के यो नै तपाईँको बाटिकाका वृक्षहरू भ्रष्ट बन्नुको कारण होइन?\n\n49 अनि यस्तो हुन गयो कि बाटिकाको मालिकले सेवकलाई भन्यो: हामी जाऔँ र बाटिकाका वृक्षहरूलाई काटेर ढालौँ र आगोमा फालौँ कि तिनले मेरो बाटिकाको जमिनलाई अवरोध नगरून्, किनकि मैले सबै गरेको छु। मैले मेरो बाटिकाको निम्ति अरु के नै गर्न सक्थेँ?\n\n50 तर, हेर्नुहोस् सेवकले बाटिकाको मालिकलाई भन्यो: यसलाई केही समय छाडिदिनुहोस्।\n\n51 अनि मालिकले भन्यो: हो, म यसलाई केही समयका लागि छाडिदिन्छु, किनकि मलाई चिन्ता छ कि मैले मेरा बाटिकाका यी वृक्षहरूलाई गुमाउनु पर्नेछ।\n\n52 यसकारण, हामी मेरो बाटिकाको भित्री भागमा मैले रोपेका यी हाँगाहरू लैजाऔँ, अनि ती जहाँबाट आएका थिए त्यही वृक्षमा कलमी गरौँ, अनि जुन हाँगाका फलहरू तिता छन् तिनीहरूलाई वृक्षबाट काटौँ, अनि तिनका सट्टामा वृक्षका प्राकृतिक हाँगाहरू कलमी गरौँ।\n\n53 अनि म यो गर्नेछु कि वृक्षको नाश नहोस्, कि, सम्भवत:, म त्यसका जराहरूलाई आफ्नो निम्ति मेरो आफ्नो प्रयोजनका लागि जोगाउन सकूँ।\n\n54 अनि, हेर्, मलाई चाहाना भएअनुसार रोपेका प्राकृतिक हाँगाहरूका वृक्षका जराहरू अझै पनि जीवित छन्; यसकारण कि मेरो आफ्नो प्रयोजनका लागि पनि म तिनको संरक्षण गर्नेछु, यो वृक्षका हाँगाहरूलाई म लैजान्छु, अनि म तिनीहरूलाई तिनमा कलमी गर्नेछु। हो, तिनीहरूमा तिनीहरूका मातृ वृक्षका हाँगाहरू कलमी गर्नेछु, कि म मेरो आफ्नो निम्ति जराहरूलाई जोगाउन सकूँ, कि जब ती यथेष्ट बलिया हुनेछन् सम्भवत: मेरा निम्ति तिनीहरूले असल फल ल्याउनेछन्, अनि म मेरो बाटिकाको फलमा अझै महिमा पाउन सक्नेछु।\n\n55 अनि यस्तो हुन गयो कि तिनीहरूले जङ्गली हुन पुगेको प्राकृतिक वृक्षलाई लिए र प्राकितिक वृक्षहरूमा कलमी गरे, ती समेत जङ्गली बनेका थिए।\n\n56 अनि तिनीहरूले जङ्गली बनेका प्राकृतिक वृक्षहरूलाई पनि लिए, अनि मातृ वृक्षमा कलमी गरे।\n\n57 अनि बाटिकाको मालिकले सेवकलाई भन्यो: जङ्गली हाँगाहरूलाई वृक्षहरूबाट नउखाल ती जुन सबै भन्दा तिता बाहेक; अनि तिनीहरूमा मैले भनेअनुसार तिमीहरूले कलमी गर्नू।\n\n58 अनि हामी बाटिकाका वृक्षहरूलाई पालनपोषण गर्नेछौँ, अनि तिनीहरूका हाँगाहरू छिमल्ने छौँ, हामी ती हाँगाहरूलाई उखाल्ने छौँ जुन पाकेका छन्, तिनको विनाश हुनु पर्नेछ, अनि आगोमा हालिनेछ।\n\n59 अनि म यो गर्दछु कि, सम्भवत:, त्यसका जराहरूले तिनीहरूका असलपनाका कारणले र हाँगाहरूको परिवर्तनका कारणले शक्ति लिन सकून्, कि असलले खराबमाथि विजय पाउन सकोस्।\n\n60 अनि किनभने मैले प्राकृतिक हाँगाहरूको र तिनका जराहरू जोगाएको छु, र प्राकृतिक हाँगाहरूलाई मैले तिनीहरूका मातृ वृक्षमा कलमी गरेको छु, अनि तिनीहरूका मातृ वृक्षको जराहरूलाई जोगाएकोछु, कि, सम्भवत:, मेरो बाटिकाका वृक्षहरूले फेरि असल फल ल्याउन सकून्, र मेरो बाटिकाको फलमा मैले पुन: हर्ष मनाउन सकूँ, अनि, सम्भवत:, कि मैले अत्यन्त खुसी मनाउन सकूँ कि मैले पहिलो फलका हाँगाहरू र जराहरूलाई जोगाएको छु।\n\n61 यसकारण, जा, अनि सेवकहरूलाई बोला, कि हामी बाटिकामा हाम्रो शक्तिका साथ लगनशीलतापूर्वक परिश्रम गर्न सक्नेछौं, कि हामीले बाटो तयार गर्न सकौँ, कि मैले फेरि प्राकृतिक फल ल्याउन सकूँ, जुन प्राकृतिक फल असल छ अनि अरु सबै फल भन्दा मूल्यवान छ।\n\n62 यसकारण, हामी जाऔँ अनि हाम्रो शक्तिका साथ यो अन्तिम पटक परिश्रम गरौँ. किनकि हेर् अन्त्य नजिकिँदैँ छ, अनि यो अन्तिम पटकका लागि हो कि मैले मेरो बाटिका छिमल्ने छु।\n\n63 हाँगाहरू कलमी गर्, अन्तिमबाट सुरु गर् ताकि तिनीहरू पहिलो होऊन्, र पहिलो अन्तिम होऊन्, अनि वृक्षहरूको वरिपरि गोड्, वृद्ध र तरुण दुबै, पहिलो र अन्तिमको, अनि अन्तिमको र पहिलो, कि सबैले फेरि अन्तिम एक पटकका लागि पालनपोषण पाऊन्।\n\n64 यसकारण, तिनीहरूका वरिपरि गोड्, अनि तिनीहरूलाई छिमल्, अनि तिनीहरूलाई मल हाल्, अन्तिम पटकको निम्ति, किनकि अन्त्य नजिकिँदै छ। अनि यदि यस्तो हुन गयो कि यी अन्तिम कलमी बढे, अनि प्राकृतिक फल दिए, तिनीहरूका लागि तिमीहरूले बाटो तयार पार्नु, कि तिनीहरू बढ्न सकून्।\n\n65 अनि ती बढ्न थालेपछि, तैँले ती हाँगाहरूलाई हटाउनु जसले तिता फल दिएका छन्, असलको शक्ति र त्यसको आकारअनुसार; अनि तैंले एकै चोटिमा त्यसको सबै खराबलाई नहटाउनु, कथंकदाचित् त्यसका जराहरू कलमीको निम्ति अधिक बलियो होऊन्, अनि त्यसको कलमी नाश हुनेछ, अनि मैले मेरो बाटिकाका वृक्षहरू गुमाउँनेछु।\n\n66 किनकि मलाई चिन्ता छ कि म मेरा बाटिकाका वृक्षहरू गुमाउन परोस्; यसकारण जसरी असल बढ्दै जान्छ त्यसरी तिमीहरूले खराबलाई हटाउनु, कि जरा र टुप्पो शक्तिमा बराबरी होऊन्, असलले खराबमाथि विजय नपाएसम्म, अनि खाराबलाई काटेर ढाली आगोमा नजलाएसम्म, कि तिनीहरूले मेरो बाटिकाको जमिनमा अवरोध नदिऊन्; अनि यसरी म मेरो बाटिकाको खराब हाँगालाई बढार्नेछु।\n\n67 अनि प्राकृतिक वृक्षका हाँगाहरूलाई म फेरि प्राकृतिक वृक्षमा कलमी गर्नेछु।\n\n68 अनि प्राकृतिक वृक्षका हाँगाहरूलाई म त्यस प्राकृतिक वृक्षका हाँगाहरूमा कलमी गर्नेछु, अनि यसरी म तिनीहरूलाई फेरि साथ ल्याउनेछु, कि तिनीहरूले प्राकृतिक फल ल्याउनेछन्, अनि तिनीहरू एक हुनेछन्।\n\n69 अनि खराबलाई फ्याकिने छ, हो, मेरो बाटिकाको सारा जमिनबाट समेत बाहिर; किनकि हेर्, म यो एक पटक मात्र मेरो बाटिकालाई छिमल्नेछु।\n\n70 अनि यस्तो हुन गयो कि बाटिकाको मालिकले उसको सेवकलाई पठायो अनि सेवक गयो र मालिकको आज्ञाअनुसार गऱ्यो, अनि अरु सेवकहरूलाई ल्यायो, अनि तिनीहरू थोरै थिए।\n\n71 अनि बाटिकाको मालिकले तिनीहरूलाई भन्यो: जाओ, अनि बाटिकामा परिश्रम गर्, तिमीहरूका शक्तिका साथ। किनकि हेर्, यो अन्तिम पटक हो कि मैले मेरो बाटिकाको पालनपोषण गर्नेछु; किनकी अन्त्य नजिकिँदै छ, मौसम द्रूतगतिले आँउदैछ; अनि यदि तिमीहरूले आफ्ना शक्तिका साथ मसँग परिश्रम गर्र्यौ भने तिमीहरूले फलमा आनन्द पाउनेछौ जुन म तुरुन्त आउने भावी समयका लागि आफ्नै निम्ति जम्मा गर्नेछु।\n\n72 अनि यस्तो हुन गयो कि सेवकहरू गए अनि आफ्ना शक्तिका साथ परिश्रम गरे; अनि बाटिकाको मालिकले पनि उनीहरूसँग परिश्रम गऱ्यो; अनि सबै कुराहरूमा बाटिकाको मालिकका आज्ञाहरू तिनीहरूले पालना गरे।\n\n73 अनि बाटिकामा फेरि प्राकृतिक फल हुन थाल्यो; अनि प्राकृतिक हाँगाहरू अत्याधिक रुपमा बढ्न र फस्टाउन थाले; अनि जङ्गली हाँगाहरू उखेलिन र फ्याकिन थाले; अनि तिनीहरूले जरा र त्यसको टुप्पोलाई बराबरी राखे, तिनिको शक्तिअनुसार।\n\n74 अनि यसरी तिनीहरूले परिश्रम गरे, लगनशीलताकासाथ, बाटिकाको मालिकका आज्ञाहरूअनुसार खराबलाई बाटिकाबाट बाहिर नफ्याँकिन्जेलसम्म, अनि मालिकले आफ्नै निम्ति जोगाएको थियो कि वृक्षहरूले फेरि प्राकृतिक फल दिएका थिए; अनि तिनीहरू एक शरीर जस्तै बनेका थिए; अनि फलहरू सबै बराबरी थिए; बाटिकाको मालिकले प्राकृतिक फल आफ्नै निम्ति संरक्षण गरेको थियो, जुन उसका निम्ति प्रारम्भदेखिनै मूल्यवान थियो।\n\n75 अनि यस्तो हुन गयो कि जब बाटिकाको मालिकले देख्यो कि फल असल थियो, अनि कि उसको बाटिका अब अरु भ्रष्ट थिएन, उसले आफ्ना सेवकहरूलाई बोलायो, अनि उनीहरूलाई भन्यो: हेर, यो अन्तिम पटक हामीले बाटिकाको पालनपोषण गरेकाछौं; अनि मेरो इच्छाअनुसार मैले गरेको छु भन्ने तिमीहरूले देखेका छौ; अनि मैले प्राकृतिक फलको संरक्षण गरेको छु, कि यो असल छ, सुरुमा जस्तो थियो त्यस्तै समेत। अनि तिमीहरू आशीषित होओ; किनकि तिमीहरूले लगनशीलताका साथ मेरो बाटिकामा मसँग परिश्रम गरेकाछौ, अनि मेरा आज्ञाहरू पालन गरेकाछौ, अनि मेरा निम्ति तिमीहरूले फेरि प्राकृतिक फल ल्याइदिएकाछौ, कि मेरो बाटिका अब अरु भ्रष्ट छैन, अनि खराब हाँगाहरु फ्याँकिए, हेर मेरो बाटिकाको फलको कारणले तिमीहरू आनन्दित हुनेछौ।\n\n76 किनकि हेर, लामो समय म मेरो बाटिकाको फल मेरा निम्ति जम्मा गर्नेछु भावी मौसमका निम्ति, जुन छिटै आउनेछ; र अन्तिम पटकका निम्ति, मैले मेरो बाटिकाको पालनपोषण गरेको छु र यसलाई छिमलेको छु र यसको वरिपरि गोडेको छु र गोबरको मल हालेको छु; यसकारण म मेरो आफ्नै निम्ति फल जम्मा गर्नेछु, लामो समयका लागि, मैले बोलेअनुसार।\n\n77 अनि जब समय आउँछ कि खराब फल फेरि मेरो बाटिकामा आउनेछ, तब मैले असललाई र खराबलाई जम्मा गराउनेछु; र असललाई म मेरो निम्ति संरक्षण गर्नेछु र खराबलाई म उसको आफ्नो स्थानमा फ्याल्नेछु। अनि तब मौसम र अन्त्य आउनेछ र मेरो बाटिकालाई आगोले जलाउनेछु।\n\n", "jacob 6": "[center][font_size=26]अध्याय ६[/font_size][/center]\n\n[i]परमप्रभुले अन्तिम दिनहरूमा इस्राएललाई पुन: भेला गर्नुहुनेछ-—संसारलाई आगोले जलाइनेछ—आगो र गन्धकको कुण्डबाट बच्न मानिसहरूले ख्रीष्टको अनुशरण गर्नुपर्दछ। लगभग ई.पू. ५४४–४२१।[/i]\n\n1 अनि अब,हेर, मेरा दाजुभाइहरू जसरी मैले तिमीहरूलाई भने कि म अगमवाणी गर्ने छु, हेर् यो मेरो अगमवाणी हो—कि ती कुराहरू जुन अगमवक्ता येनोशले बोलेका थिए इस्राएलको घरानाको सम्बन्धमा, जसमा उनले तिनीहरूलाई एउटा घरेलु जैतुनको वृक्षसँग दाँजेका थिए, निश्चय नै हुन जानेछन्।\n\n2 अनि उहाँका जनलाई फेरि दोस्रो पटक फेला पार्नका लागि उहाँले आफ्नो हात अगाडि सार्नुहुने दिन, त्यो दिन हो, हो, त्यो अन्तिम समय हो, कि परमप्रभुका सेवकहरूअगाडि जाने छन् उहाँका शक्तिमा, उहाँका बाटिकालाई पालनपोषण गर्न र छिमल्न; अनि त्यसपछि अन्त्य छिट्टै आउनेछ।\n\n3 अनि उहाँको बाटिकामा लगनशीलतापूर्वक परिश्रम गरेकाहरू कति आशीषित छन्; अनि उनीहरूका आफ्नै स्थानमा फ्याकिनेहरू कति श्रापित छन्! अनि संसारलाई आगोले जलाइनेछ।\n\n4 अनि हामीहरू प्रति परमेश्वर कति कृपालु हुनुहुन्छ, किनकि उहाँले इस्राएलको घरानालाई सम्झनुहुन्छ, जराहरू र हाँगाहरू दुबै लाई; अनि उहाँले सारा दिनभरि उहाँको हात उनीहरू तिर फैल्याउनु हुनेछ, अनि तिनीहरू हठी र विरोधी जन हुन्; तर आफ्ना हृदयहरूलाई कठोर नबनाउनेहरूलाई परमेश्वरको अधिराज्यमा बचाइनेछ।\n\n5 यसकारण,मेरा प्रिय बन्धुहरू, म गम्भीर शब्दहरूमा तिमीहरूलाई विनय गर्दछु कि तिमीहरू पश्चात्ताप गर र हृदयको पूरा प्रयोजन सहित आओ र परमेश्वरमा त्यसरी नै लाग जसरी उहाँ तिमीहरूमा लाग्नुभएको छ। अनि उहाँका कृपाका बाहु दिनको प्रकाशमा तिमीहरूतिर फ़ैल्याइएका छन्, तिम्रा हृदयहरूलाई कठोर नबनाऊ।\n\n6 हो, आज, यदि तिमीहरूले उहाँको आवाजलाई सुन्यौ, तिमीहरूका हृदयहरूलाई कठोर बनाएनौ भने, किन तिमीहरू मर्नेछौ त?\n\n7 किनकि हेर, तिमीहरू सारा दिनभरि परमेश्वरको असल वचनद्वारा पालनपोषित भएपछि के तिमीहरूले खराब फल ल्याउनेछौ कि तिमीहरूलाई काटी ढालेर आगोमा फ्याँकिनुपर्दछ?\n\n8 हेर, के तिमीहरूले यी वचनहरूलाई अस्वीकार गर्छौ? के तिमीहरू अगमवक्ताका वचनहरूलाई अस्वीकार गर्छौ, अनि के तिमीहरूले येशू ख्रीष्टका बारेमा बोलिएका वचनहरूलाई अस्वीकार गर्छौ, जब कि त्यति धेरैले उहाँका बारेमा बोलेका छन्, अनि ख्रीष्टका असल वचनलाई र परमेश्वरको शक्तिलाई र पवित्र आत्माको उपहारलाई र पवित्र आत्मालाई अस्वीकार गर्छौ, अनि तिम्रा निम्ति दिइएको महान् उद्धारको योजनाको खिल्ली उडाउँछौ?\n\n9 के तिमीहरूलाई थाह छैन कि यदि तिमीहरूले यी कुराहरू गर्र्यौ भने कि ख्रीष्टमा भएको उद्धार र पुनरुत्थानको शक्तिले तिमीहरूलाई परमेश्वरको न्यायलयअगाडि लज्जा र भयानक दोषका साथ खडा हुन ल्याउनेछ?\n\n10 अनि न्यायको शक्तिअनुसार, किनकि न्यायको अस्वीकार गर्न सकिँदैन, तिमीहरू आगो र गन्धकको कुण्डमा जानुपर्दछ, जसका ज्वालाहरू निभाउन सकिँदैन, अनि जसको धुवाँ सदासर्वदा र सदाको लागि निरन्तर माथितिर आरोहण गर्दछ, जुन आगो र गन्धकको कुण्ड अन्त्यहीन पीडा हो।\n\n11 अहो उसोभए, मेरा प्रिय बन्धुहरू, पश्चात्ताप गर तिमीहरू, अनि प्रवेश गर साँघुरो द्वारमा, अनि त्यो बाटोमा जारि राख जुन साँघुरो छ, तिमीहरूले अनन्त जीवन प्राप्त नगरेसम्म।\n\n12 अहो बिबेकी होऊ, अरु के नै भन्न सक्छु र म?\n\n13 अन्त्यमा, म तिमीहरूसँग बिदा हुन्छु, जबसम्म म तिमीहरूलाई परमेश्वरको चित्त बुझ्दो त्यो अदालतअगाडि भेट्दिन जुन अदालतले दुष्टलाई भयानक डर र भयले हिर्काउछ। आमिन।\n\n", "jacob 7": "[center][font_size=26]अध्याय ७[/font_size][/center]\n\n[i]शेरेमले ख्रीष्टको अस्वीकार गर्छ, याकूबसँग झगडा गर्छ, एउटा चिन्ह माग्छ, अनि परमेश्वरबाट प्रहरि गरिन्छ—सबै अगमवक्ताहरूले ख्रीष्ट र उहाँको प्रायश्चित्तको बारेमा बोलेका छन्—नफीका मानिसहरूले आफ्ना दिनहरू घुमन्तेहरूका रुपमा, दु:खमा जन्मिएर र लमानीहरूबाट घृणित भएर बिताए। लगभग ई.पू. ५४४–४२१।[/i]\n\n1 अनि अब यस्तो हुन गयो कि केही वर्षहरू बिते पछि, नफीका जनमाझ एउटा मान्छे आयो, जसको नाम शेरेम थियो।\n\n2 अनि यस्तो हुन गयो कि उसले जनमाझ प्रवचन दिन, अनि उनीहरूलाई ख्रीष्ट हुनुहुन्न भनेर घोषणा गर्न सुरु गऱ्यो। अनि उसले धेरै कुराहरूका प्रवचन दियो जुनले मानिसहरूलाई फुर्क्यायो; अनि उसले यसो गऱ्यो ताकि उसले ख्रीष्टको सिद्धान्तलाई हराउन सकोस्।\n\n3 अनि उसले लगनशीलताका साथ परिश्रम गऱ्यो कि उसले मानिसहरूका हृदयलाई अगुवाइ गरेर लैजान सकोस्, त्यहाँसम्म कि उसले धेरै हृदयहरूलाई अगुवाइ गरेर लग्यो; अनि म याकूबसँग आउनुहुने ख्रीष्टमा आस्था छ भनेर उसलाई थाहा हुँदाहुँदै, उसले मसमक्ष आउनका लागि धेरै अवसर खोज्यो।\n\n4 अनि ऊ शिक्षित थियो, त्यसैले उससँग मानिसहरूका भाषाको पूर्ण ज्ञान थियो; यसकारण, ऊ प्रयोग गर्न सक्थ्यो धेरै चाप्लुसीको र धेरै वोलीको शक्तिको, सैतानको शक्तिअनुसार।\n\n5 अनि ऊसँग मलाई आस्थाबाट हल्लाउने आशा थियो,यी कुराहरूका सम्बन्धमा मैले धेरै र धेरै कुराहरू देखेको हुँदाहुँदै पनि, किनकि मैले साँचि नै स्वर्गदूतहरूलाई देखेको थिएँ, अनि उनीहरूले मेरो सेवा गरेका थिए। अनि परमप्रभुको आवाज मेरोसामु त्यही शब्दमा बोलेको सुनेको थिएँ, समय समयमा; यसकारण, मलाई हल्लाउन सकिँदैनथ्यो।\n\n6 अनि यस्तो हुन गयो कि ऊ मेरासामु आयो, अनि यसप्रकारले उसले मसामु यसरी बोल्यो: बन्धु याकूब, मैले तिम्रासामु बोल्ने अवसरको धेरै खोजी गरेको छु; किनकि मैले सुनेको र थाहापाएको पनि छु कि तिमी त्यसको बारेमा धेरै प्रचार गर्दै जान्छौ जुन तिमी सुसमाचार अर्थात ख्रीष्टको सिद्दान्त भन्दछौ।\n\n7 अनि तिमीले यी जनमध्ये धेरैलाई अगुवाइ गरेर लग्यौ कि तिनीहरूले परमेश्वरको सही मार्गलाई पथभ्रष्ट गरेका छन्, अनि मोशाका व्यवस्थालाई पालना गरेका छैनन् जुन सही मार्ग हो; अनि मोशाको व्यवस्था त्यस्तो व्यक्तिको आराधनामा परिवर्तन गरेका छन् जुन व्यक्ति आजबाट सयौँ वर्ष पछि आउनेछ भनि तिमी भन्छौ। अनि अब हेर, म शेरेम घोषणा गर्छु कि यो ईश्वर निन्दा हो; किनकि कुनै मानिसलाई यस्ता कुराहरू थाहा छैन; किनकि उसले आगामी कुराहरू भन्न सक्दैन। अनि यस प्रकारले मेरा विरुद्धमा शेरेमले झगडा गऱ्यो।\n\n8 तर हेर, परमप्रभु परमेश्वरले उहाँको आत्मा मेरो हृदयमा खन्याउनुभयो जहाँसम्म कि मैले उसलाई उसका सारा वचनहरूमा पराजित गरेँ।\n\n9 अनि मैले उसलाई भने: के तिमी आउनुहुने ख्रीष्टलाई अस्वीकार गर्छौ? अनि उसले भन्यो: यदि त्यहाँ ख्रीष्ट हुने भए, म उहाँलाई अस्वीकार गर्दिनथें; तर मलाई थाहा छ कि ख्रीष्ट हुनुहुन्न, न त हुनुहुन्थ्यो, न त कहिले नै हुनुहुने नै छ।\n\n10 अनि मैले उसलाई भनेँ: के तिमी धर्मशास्त्रहरूमा विश्वास गर्छौ? अनि उसले भन्यो, गर्छु।\n\n11 अनि मैले उसलाई भनेँ: त्यसो भए तिमीले तिनलाई बुझ्दैनौ; किनकि तिनीहरूले साँचैनै ख्रीष्टको गवाही दिन्छन्। हेर, म तिमीलाई भन्दछु कि कुनै पनि अगमवक्ताहरूले यी ख्रीष्टका बारेमा बोल्नुबाहेक अरु न त लेखेकै छन्, न त अगमवाणी गरेकै छन्।\n\n12 अनि यति मात्र होइन—यो मलाइ प्रकट गरिएको छ, किनकि मैले सुनेको र देखेको छु; अनि पवित्र आत्माको शक्तिमार्फत् मलाइ प्रकट गरिएको छ, यसकारण, मलाई थाहा छ यदि प्रायश्चित्त नहुने हो भने सारा मानव जाति हराउने छ।\n\n13 अनि यस्तो हुन गयो कि उसले मलाई भन्यो: यो पवित्र आत्माको शक्तिमार्फत् मलाई एउटा चिन्ह देखाऊ, जसमा तिमीलाई यति धेरै ज्ञान छ।\n\n14 अनि मैले उसलाई भनेँ: म के हुँ कि परमेश्वरलाई म तिमीलाई सत्य हो भन्ने थाह भएको कुरामा चिन्ह दिन लोभ्याऊँ? तैपनि तिमी त्यसलाई अस्वीकार गर्छौ, किनकि तिमी सैतानका हौ। तैपनि मेरो इच्छा पूरा नहोस्; तर यदि परमेश्वर तिमीलाई प्रहार गर्नुहुन्छ भने, त्यो तिमीलाई चिन्ह होओस् कि उहाँसँग शक्ति छ, स्वर्गमा र पृथ्वीमा दुबैमा; अनि अरु, ख्रीष्ट आउनुहुनेछ। अनि तपाईँको इच्छा, हे परमप्रभु, पूरा होओस्, अनि मेरो होइन।\n\n15 अनि यस्तो हुन गयो कि जब म याकूबले यी वचनहरू बोलेको थिएँ, परमप्रभुको शक्ति उसमा आयो, जहाँसम्म कि ऊ पृथ्वीमा ढल्यो। अनि यस्तो हुन गयो कि धेरै दिनहरूका अन्तरालसम्म उसको पालनपोषण गरियो।\n\n16 अनि यस्तो हुन गयो कि उसले जनलाई भन्यो: भोलि एक साथ जम्मा होऊ, किनकि म मर्नेछु; यसकारण, म मर्नु अगाडि मानिसहरूसामु बोल्न चाहान्छु।\n\n17 अनि यस्तो हुन गयो कि भोलिपल्ट भीड जम्मा भएको थियो; अनि उसले स्पष्टसँग बोल्यो र उसले सिकाएका कुराहरूका अस्वीकार गऱ्यो, अनि ख्रीष्टलाई र पवित्र आत्माको शक्तिलाई र स्वर्गदूतहरूका सेवालाई स्वीकाऱ्यो।\n\n18 अनि उसले स्पष्टसँग उनीहरूसामु बोल्यो, कि उसलाई सैतानको शक्तिद्वारा छकाइएको थियो। अनि उसले नरकको बारेमा, अनन्तकालको बारेमा र अनन्त दण्डको बारेमा बोल्यो।\n\n19 अनि उसले भन्यो: मलाई डर छ कथंकदाचित मैले अक्षम्य पाप गरेको छु, किनकि मैले परमेश्वरलाई ढाँटेको छु; किनकि मैले ख्रीष्टलाई अस्वीकार गरेँ, अनि भने कि मैले धर्मशास्त्रहरूमा विश्वास गर्दछु; अनि तिनीहरूले साँचै नै उहाँको गवाही दिन्छन्। अनि किनभने मैले यसरी परमेश्वरलाई ढाँटे मलाई ठूलो डर छ कथंकदाचित मेरो अवस्था भयावह हुनेछ; तर परमेश्वरसामु म स्वीकार्दछु।\n\n20 अनि यस्तो हुन गयो कि जब उसले यी वचनहरू भनेको थियो उसले अरु बोल्न सकेन, अनि उसले आत्मा त्याग गऱ्यो।\n\n21 अनि जब भीडले देख्यो कि उसले आत्माको त्याग गर्न लाग्दा यी कुराहरू बोल्यो, उनीहरू अत्यन्त चकित परे; जहाँसम्म कि परमेश्वरको शक्ति उनीहरूमाथि आयो, अनि उनीहरू विह्वल भए कि उनीहरू पृथ्वीमा लडे।\n\n22 अब, म याकूबकालागि यी कुराहरू खुशीका थिए, किनकि मैले स्वर्गमा रहनुभएका मेरो पितासँग यो अनुरोध गरेको थिएँ; किनकि उहाँले मेरो पुकारालाई सुन्नुभयो र मेरो प्रार्थनाको उत्तर दिनुभयो।\n\n23 अनि यस्तो हुन गयो कि शान्ति र परमेश्वरको प्रेम जनमाझ पुनर्स्थापित गरियो; अनि उनीहरूले धर्मशास्त्रहरू खोजी गरे, अनि यो दुष्ट मान्छेको वचनहरूलाई अरु सुनेनन्।\n\n24 अनि यस्तो हुन गयो कि लमानीहरूलाई सत्यताको ज्ञानतिर फर्काउन र पुनर्स्थापित गर्न धेरै उपायहरू रचियो; तर ती सबै व्यर्थ भए, किनकि उनीहरू युद्दमा र रक्तपातमा आनन्दित हुन्थे र उनीहरूसँग हामी उनीहरूका दाजुभाइविरुद्ध अनन्त घृणा थियो। अनि उनीहरू आफ्नो हतियारहरूका शक्तिद्वारा हाम्रो विनाश गर्न निरन्तर प्रयास गर्दथे।\n\n25 यसकारण, नफीका जनले उनीहरूका हतियारहरूका साथ, अनि उनीहरूका सारा शक्तिकासाथ, परमेश्वर अनि उनीहरूका मुक्तिका चट्टानमा भर गरेर उनीहरूका विरुद्ध बलियो बने; यसकारण उनीहरू अझ, उनीहरूका शत्रुहरूमाथिको बिजेता बने।\n\n26 अनि यस्तो हुन गयोकी म याकूब बूढो हुन थाले; अनि जनका अभिलेख नफीका अर्को पाताहरूमा राखिएको हुनाले, यसकारण, म यो अभिलेखको अन्त्य गर्दछु, मैले सकेसम्म मेरो ज्ञानअनुसार लेखको छु भन्ने घोषणा गर्दै, हाम्रो समय बित्दै गयो, स्वप्न जस्तै हाम्रो जीवन पनि वित्दै गयो भन्दै, हामी एक्लो र गम्भीर, घुमन्ते, यरुशलेमबाट निकालिएको, दु:खमा, उजाड स्थानमा जन्मिएको, अनि आफ्ना बन्धुहरूले युद्ध र कलह गराउने खालको घृणा गरिएका जन भएकाले हामी हाम्रा दिनहरूमा शोक गऱ्यौं।\n\n27 अनि म याकूबले देखेँ कि म तुरुन्त समाधिस्थानतिर जानु पर्छ; यसकारण, मैले मेरो पुत्र एनोशलाई भने: यी पाताहरू लेऊ। अनि मैले उसलाई मेरो दाजु नफीले दिएको आज्ञाहरूका कुराहरू भने, अनि उसले ती आज्ञाहरू प्रति आज्ञाकारिताको वाचा गऱ्यो। अनि म मेरो लेखाइको अन्त्य गर्दछु, जुन सानो भएको छ; अनि पाठकलाई म बिदाइ गर्छु, आशा छ कि मेरा बन्धुहरूमध्ये धेरैले मेरा वचनहरू पढ्न सक्नेछन्। बन्धुहरू, बिदा।\n\n", "enos 1": "[center][font_size=26]एनोशको पुस्तक[/font_size][/center]\n\n[center][font_size=26]अध्याय १[/font_size][/center]\n\n[i]एनोश शक्तिका साथ प्रार्थना गर्दछन् र उनका पापहरूबाट छुटकारा पाउँदछन्—परमप्रभुको आवाज उनको मस्तिष्कमा आउँछ, भविष्यको एउटा दिनमा लमानीहरूका निम्ति मुक्तिको वाचा गर्दै—नफीहरू लमानीहरूलाई फर्काउने प्रयास गर्छन्—एनोश उद्धारकर्तामा आनन्दित हुन्छन्। लगभग ई.पू. ४२०।[/i]\n\n1 हेर, यस्तो हुन गयो कि म एनोशलाई, मेरो पिता न्यायोचित मानिस हुनहुन्थ्यो भन्ने थाहा भएकोले—किनकि मलाई उहाँले उहाँको भाषामा, अनि परमप्रभुको पालनपोषणमा र सदुपदेशमा समेत सिकाउनुभएको थियो—अनि मेरो परमेश्वरको नाउँको धन्य होस्।\n\n2 अनि मैले मेरो पापको छुटकारा पाउनुभन्दा पहिले परमेश्वरअगाडि भएको मेरो सङ्घर्षको बारेमा म भन्दछु।\n\n3 हेर, म जनावरको शिकार गर्न जङ्गलमा गएँ; अनन्त जीवनको, अनि सन्तहरूको आनन्दको बारेमा मेरो पिताले पटक पटक बोल्ने गरेका वचनहरू मेरो हृदयमा गहिरोसँग डुबे।\n\n4 अनि मेरो आत्मा भोको थियो; अनि मैले मेरो निर्मातासामु घुँडा टेकेँ, अनि शक्तिशाली प्रार्थना र मेरो आफ्नो आत्माको निम्ति याचनामा उहाँसामु रोएँ; अनि सारा दिनभरि म उहाँसामु पुकारेँ, हो, अनि जब रात आयो मैले मेरो स्वर अझ उचालेँ कि यो स्वर्गहरूमा पुग्यो।\n\n5 अनि त्यहाँ एउटा अवाज मेरासामु आयो, यसो भन्दै: एनोश, तिम्रा पापहरूबाट तिमीलाई क्षमा गरिएको छ, अनि तिमी आशीषित हुनेछौ।\n\n6 अनि म एनोशलाई थाहा थियो कि परमेश्वर झुट हुन सक्नुहुन्नथ्यो; यसकारण, मेरा दोष बढारिए।\n\n7 अनि मैले भनेँ: परमप्रभु, यो कसरी गरिन्छ?\n\n8 अनि उहाँले मलाई भन्नुभयो: तिमीले यसभन्दा पहिले कहिले नदेखेको र नसुनेको ख्रीष्टमाथिको तिम्रो आस्थाका कारणले। अनि उहाँ शरीरमा आफैँ प्रकट हुनु भन्दा अगाडि धेरै वर्षहरू बित्ने छन्; यसकारण, जाऊ, तिम्रो आस्थाले तिमीलाई पूर्ण बनाएको छ।\n\n9 अब, यस्तो हुन गयो कि जब मैले यी वचनहरू सुनेँ मैले मेरा बन्धु, नफीहरूका कल्याणका निम्ति चाहानाको अनुभब गर्न सुरु गरें; यसकारण, मैले मेरो पूरा आत्मा उनीहरूका निम्ति परमेश्वरसामु खान्याएँ।\n\n10 अनि जब म आत्मामा यसरी सङ्घर्ष गर्दै थिएँ, हेर, परमप्रभुको अवाज मेरो मस्तिस्कमा यसो भन्दै आयो: म तिम्रा बन्धुहरूलाई मेरा आज्ञाहरू प्रतिको उनीहरूका लगनशीलताअनुसार भेट्ने छु। मैले उनीहरूलाई यो भूमि दिएको छु, अनि यो पवित्र भूमि हो; अनि दुष्टताको कारणबाहेक मैले यसलाई सराप्दिन; यसकारण, मैले भनेअनुसार म तिम्रा बन्धुहरूलाई भेट्ने छु; अनि दु:खकासाथ म उनीहरूका उल्लङ्घनहरू उनीहरूका शिरहरूमाथि ल्याउनेछु।\n\n11 अनि म एनोशले यी वचनहरू सुनेपछि, मेरो आस्था परमप्रभुमा स्थिर हुन सुरु भयो; अनि मैले धेरै लामा सङ्घर्षहरूका साथ मेरा बन्धुहरू लमानीहरूका निम्ति उहाँसामु प्रार्थना गरेँ।\n\n12 अनि यस्तो हुन गयो कि मैले लगनशीलताकासाथ परिश्रम र प्रार्थना गरेपछि, परमप्रभुले मलाइ भन्नुभयो: म तिम्रो आस्थाका कारण तिम्रो चाहनाहरूअनुसार तिमीलाई दिनेछु।\n\n13 अनि अब हेर, यो मेरो चाहना थियो जुन मैले चाहेको थिएँ—कि यदि यस्तो हुनु छ भने, कि मेरा जन, नफीहरू उल्लङ्घनमा पतन भए भने, अनि कुनै तरिकाले उनीहरूको विनाश भयो भने, कि परमप्रभु परमेश्वरले मेरा जन नफीहरूका अभिलेखलाई जोगाउनु हुनेछ; उहाँका पवित्र बाहुहरूद्वारा भए पनि, कि लमानीहरूमाझ भविष्यको कुनै दिन यसलाई ल्याए पनि, कि, सम्भवत:, उनीहरूलाई मुक्तिमा ल्याउन सकियोस्।\n\n14 किनकि वर्तमानमा उनीहरूलाई सत्य आस्थातिर पुनार्स्थापित गर्ने हाम्रा सङ्घर्षहरू निरर्थक भए। अनि उनीहरूले आफ्नो क्रोधमा कसम खाए कि, यदि सम्भव भए, उनीहरूले हाम्रो अभिलेख र हामीलाई र हाम्रा पितापुर्खाहरुका सारा परम्परालाई पनि विनाश गर्ने थिए।\n\n15 यसकारण परमप्रभु परमेश्वर हाम्रा अभिलेखहरू संरक्षण गर्न सक्नुहुन्छ भन्ने थाहा भएर, मैले उहाँकहाँ निरन्तर आवाज उठाएँ, किनकि उहाँले मलाई भन्नुभयो: आस्थाका साथ प्राप्त गर्छु भन्ने विश्वास गरेर ख्रीष्टको नाउँमा जे अनुरोध गरे पनि, तिमीले त्यो प्राप्त गर्नेछौ।\n\n16 अनि मसँग आस्था थियो, अनि मैले परमेश्वरसामु पुकारेँ कि उहाँले यी अभिलेखहरूका संरक्षण गर्नुहोस्; अनि उहाँले मसँग करार गर्नुभयो कि उहाँले उहाँको आफ्नो उचित समयमा त्यसलाई लमानीहरूसामु ल्याउनुहुनेछ।\n\n17 अनि म, एनोशलाई उहाँले मसँग गरेको करारअनुसार हुनेछ भनी थाहा थियो; यसकारण मेरो आत्माले आराम पायो।\n\n18 अनि परमप्रभुले मलाई भन्नुभयो: तिम्रा बुबाहरूले पनि मबाट यही कुराको चाहाना गरेका थिए; अनि उनीहरूका आस्थाअनुसार ती हुनेछ; किनकि उनीहरूका विश्वास तिम्रो जस्तै थियो।\n\n19 अनि अब यस्तो हुन गयो कि म एनोश आगामी कुराहरूका अगमवाणी गर्दै, अनि मैले सुनेका र देखेका कुराहरूका गवाही दिँदै नफीका मानिसहरूमाझ गएँ।\n\n20 अनि म गवाही दिन्छु कि नफीका मानिसहरूले लमानीहरूलाई परमेश्वरको सत्य आस्था प्रति पुनर्स्थापना गर्न लगनशीलताका साथ खोजी गरे। तर हाम्रो परिश्रम व्यर्थ भयो; किनकि उनीहरूका घृणा निर्धारित थियो, अनि उनीहरू उनीहरूका दुष्ट प्रकृतिले डोऱ्याइएको हुनाले, उनीहरू जङ्गली र डरलाग्दा र एक रक्त-पिपासु जन, पूर्णरुपले मुर्तिपूजा गर्ने र घिनलाग्दा जन बने; शिकार गरिएका जन्तुहरूका आहारा गर्दै; पालहरूमा बसाइ गर्दै, अनि उनीहरूका कम्मरमा एउटा छोटो छाला बेरिएर र उनीहरूका टाउको खौरीएर उजाड-स्थानमा घुम्दै; अनि उनीहरूका सिप धनु, अनि खुँडा, र बन्चरोमा थियो। अनि उनीहरूमध्ये धेरैले काँचो मासुबाहेक केही खादैनथे; अनि उनीहरू निरन्तर हामीलाई नाश गर्न खोज्दथे।\n\n21 अनि यस्तो हुन गयो कि नफीका मानिसहरूले भूमिमा खेती गरे र सबै प्रकारका अन्नहरू, अनि फलहरू, अनि बथानका झुण्डहरू, अनि सबै प्रकारका प्रत्येक किसिमका गाईवस्तुहरू, अनि बाख्राहरू, अनि जङ्गली बाख्राहरू, अनि धेरै घोडाहरू पाले।\n\n22 अनि त्यहाँ हामीहरूमाझ अत्यन्त धेरै अगमवक्ताहरू थिए। अनि ती जन बुझ्नलाई कठीन, हठी जन थिए।\n\n23 अनि त्यहाँ अत्यन्त कठोरता, युद्धहरूको प्रवचन र अगमवाणी र कलहका र विनाशका र निरन्तररुपमा तिनीहरूलाई मृत्युको बारेमा सम्झाउन, अनि अनन्तको अन्तराल र परमेश्वरको न्याय र शक्ति, अनि यी सबै कुराहरूबाहेक त्यस्तो अरु केही थिएन—उनीहरूलाई परमप्रभुको भयमा निरन्तर उक्साउन। अनि अत्यन्त स्पष्ट भाषामा भन्दा, यी बाहेक अरु केही थिएन, तिनीहरूलाई द्रूतगतिमा विनाशतिर ओरालो लाग्नबाट बचाउन। अनि यसप्रकारले उनीहरूका बारेमा म लेख्दछु।\n\n24 अनि मेरा दिनहरूको अन्तरालमा मैले नफीहरू र लमानीहरूका माझ युद्धहरू देखेँ।\n\n25 अनि यस्तो हुन गयो कि म बूढो हुन थालेँ, अनि हाम्रा पिता लहीले यरुशलेम छाडेको समयदेखि एक सय उनासी वर्ष बितेको थियो।\n\n26 अनि मैले देखेँ कि म तुरुन्त मेरो समाधिस्थानतिर जानु पर्छ, परमेश्वरको शक्तिद्वारा ममाथि काम गरेकोले कि मैले यी मानिसहरूसामु प्रचार र अगमवाणी गर्नुपर्थ्यो, ख्रीष्टमा भएको सत्यअनुसार वचनहरू घोषणा गर्नु पर्थ्यो। मैले मेरा सारा दिनहरूमा यी घोषणा गरेको छु, अनि संसारमा भएको भन्दा बढी यसमा आनन्दित भएको छु।\n\n27 अनि म मेरो आरामको स्थानतिर तुरुन्त जाँदैछु, जुन मेरो उद्धारकर्तासँग हो; किनकि मलाई थाह छ कि उहाँमा मैले विश्राम गर्नेछु। म मेरो मरणशीलताले अमरत्व धारण गर्ने त्यो दिनमा आनन्दित हुन्छु, अनि उहाँ अगाडि खडा हुनेछु; अनि मैले हर्षका साथ उहाँको अनुहार देख्नेछु, अनि उहाँले मलाई भन्नुहुनेछ: मसमक्ष आऊ, तिमी आशीषित, तिम्रालागि त्यहाँ मेरा पिताको महलमा स्थान तयार पारेको छ। आमिन।\n\n", "jarom 1": "[center][font_size=26]यारोमको पुस्तक[/font_size][/center]\n\n[center][font_size=26]अध्याय १[/font_size][/center]\n\n[i]नफीहरूले मोशाको व्यवस्थाको पालना गर्छन्, ख्रिस्टको आगमनको बाटो हेर्छन्, अनि भूमिमा उन्नति गर्छन्—धेरै अगमवक्ताहरूले मानिसहरूलाई सत्यको मार्गमा राख्न परिश्रम गर्छन्। लगभग ई.पू. ३९९–३६१।[/i]\n\n1 अब हेर, म यारोम मेरा पीता एनोशको आज्ञाअनुसार केही शब्दहरू लेख्दछु, कि हाम्रो वंशावली रहोस्।\n\n2 अनि यी पाताहरू साना भएकाले, अनि ती लेखिएका कुराहरू हाम्रा बन्धुहरू लमानीहरूका भलाइलाई लक्षित गरिएर लेखिएको हुनाले, यसकारण यो आवश्यक छ कि म थोरै लेखूँ; तर मैले न त मेरा अगमवाणीहरूका, न त मेरा प्रकाशहरूका बारेमा नै लेख्नेछु। किनकि म मेरा पितापुर्खाहरुले लेखे भन्दा अरु बढी के नै लेख्न सक्छु? किनकि के उहाँहरूले मुक्तिको योजना प्रकट गर्नुभएको छैन र? म तिमीलाई भन्दछु, हो; अनि यो मलाई पर्याप्त छ।\n\n3 हेर, यो उचित छ कि उनीहरूका हृदयका कठोरताको, अनि उनीहरूका कानहरूका बहिरोपनाको, अनि उनीहरूका मस्तिष्कहरूका अन्धोपनाको, अनि उनीहरूका घाँटीहरूका हठिपनाको कारणले यी जनमाझ धेरै गरिनु पर्नेछ; तैपनि, परमेश्वर उनीहरू प्रति धेरै कृपालु हुनुहुन्छ, अनि भूमिको सतहबाट उनीहरूलाई अझै बढार्नु भएको छैन।\n\n4 अनि हामीमाझ धेरै छन् जोसँग धेरै प्रकाशहरू छन्, किनकि तिनीहरू सबै हठी छैनन्। अनि जहाँसम्म उनीहरू हठी छैनन् र उनीहरूमा आस्था छ, आस्थाअनुसार मानिसका छोराछोरीहरूमा प्रकट गर्ने पवित्र आत्मासँग सङ्गति छ।\n\n5 अनि अब, हेर, दुई सय वर्ष बितेका थिए, अनि भूमिमा नफीका जनहरू बलिया हुँदै आएका थिए। तिनीहरूले मोशाको व्यवस्था पालन् गरे, अनि शबाथको दिन परमप्रभुमा पवित्र राखे। अनि तिनीहरूले अपवित्र बनाएनन; न त ईश्वरको निन्दा नै गरे। अनि भूमिका कानुनहरू अत्यन्त कडा थिए।\n\n6 अनि तिनीहरूलाई जमिनको सतहमा छरपष्ट पारिएका थिए, अनि लमानीहरूलाई पनि। अनि तिनीहरू नफीहरू भन्दा अत्यन्त बढी सङ्ख्यामा थिए; अनि तिनीहरू हत्या मनपराउँथे र जङ्गली जनावरहरूको रगत पिउँथे।\n\n7 अनि यस्तो हुन गयो कि तिनीहरू धेरै पटक हामी नफीहरूविरुद्ध लडाइँ गर्न आए। तर हाम्रा राजाहरू र हाम्रा अगुवाहरू परमप्रभुको आस्थामा शक्तिशाली मानिसहरू थिए; अनि तिनीहरूले मानिसहरूलाई परमप्रभुका मार्गहरू सिकाए; यसकारण, हामीले लमानीहरूका सामना गऱ्यौँ र हाम्रो भुमिहरूबाट तिनीहरूलाई बढारेर निकाल्यौँ, अनि हाम्रा सहरहरू, अथवा हाम्रा प्रत्येक रिक्थका भूमिहरू अझ बलियो पार्न सुरु गऱ्यौँ।\n\n8 अनि हामी अत्यन्त फैलियौँ, अनि भूमिको सतहमाथि छरियौँ, अनि हामी अत्यन्त धनी भयौँ सुनमा, अनि चाँदीमा, अनि मूल्यवान् कुराहरूमा, अनि काठका उच्च शिल्पकलामा, भवनहरूमा, अनी यन्त्रमा, अनि तामा र काँस र इस्पात र फलाममा पनि, जमिन जोत्न र युद्धका हतियारहरूका निम्ति हरेक प्रकारका प्रत्येक किसिमका औजारहरू—हो तीखा धनु, अनि बाण राख्ने ठोक्रा, अनि सोइला, अनि भाला, अनि युद्धका तयारीहरूमा।\n\n9 अनि यसरी हामी लमानीहरूलाई भेट्न तयार भएकाले, तिनीहरूका हाम्रो विरुद्धमा उन्नति भएन। तर परमप्रभुले हाम्रा पितापुर्खाहरुसामु यसो भन्दै बोल्नुभएका वचनहरूको पुष्टि भयो: जबसम्म तिमीहरूले मेरा आज्ञाहरूको पालना गर्नेछौ, तबसम्म तिमीहरूको यस भूमिमा उन्नति हुनेछ।\n\n10 अनि यस्तो हुन गयो कि परमप्रभुका अगमवक्ताहरूले नफीका मानिसहरूलाई धम्क्याए, परमेश्वरका वचनअनुसार, कि यदि तिनीहरूले आज्ञाहरू पालन गरेनन्, तर उल्लङ्घनमा पतन भए भने, तिनीहरूलाई भूमिको सतहबाट विनाश गरिनेछ।\n\n11 यसकारण, अगमवक्ताहरूले, अनि पादरीहरूले, अनि शिक्षकहरूले, लगनशीलताका साथ परिश्रम गरे, सबै धीरताका साथ मानिसहरूलाई लगनशील हुन प्रोत्साहित गर्दै; मोशाका व्यवस्था र ती दिइनाका अभिप्राय सिकाउँदै; उनीहरूलाई मसीह आउने बाटो हेर्न, अनि उहाँ आउनुभइसकेको झैँ उहाँ आउनुहुनेछ भनी विश्वास गर्न मनाउँदैँ। अनि यसप्रकारले उनीहरूले तिनीहरूलाई सिकाए।\n\n12 अनि यस्तो हुन गयो कि यसो गरेर उनीहरूले तिनीहरूलाई जमिनको सतहमाथि विनाश हुनबाट बचाए; किनकि वचनद्वारा तिनीहरूले उनीहरूका हृदयलाई घोचे, निरन्तर रुपमा उनीहरूलाई पश्चात्तापमा प्रेरित गर्दै।\n\n13 अनि यस्तो हुन गयो कि दुई सय अठ्तीस वर्ष बिते—यसप्रकारका युद्धहरू, अनि कलहहरू, अनि मतभेदहरू, धेरै समयको अन्तराल सम्म।\n\n14 अनि म यारोम अरु लेख्दिन, किनकि यी पाताहरू साना छन्। तर हेर, मेरा बन्धुहरू, तिमीहरू नफीका अर्को पातहरूमा जान सक्छौ; किनकि हेर, राजाहरूका लेखाईहरू, या तिनीहरूले लेख्न लगाएअनुसार, तिनीहरूमाथि हाम्रा लडाईँका अभिलेखहरू कुँदिएका छन्।\n\n15 अनि मैले यी पाताहरू मेरो पुत्र ओम्नीलाई हस्तान्तरण गरेँ, कि तिनीहरूलाई हाम्रा पिताहरूका आज्ञाअनुसार राखियोस्।\n\n", "omni 1": "[center][font_size=26]ओम्नीको पुस्तक[/font_size][/center]\n\n[center][font_size=26]अध्याय १[/font_size][/center]\n\n[i]ओम्नी, अमरोन, कमिश, अबिनादोम र अमलेकी, प्रत्येकले आफ्नो पालामा अभिलेख राख्दछन्—मोसीयाहले जरहेम्ला फेला पार्दछन्, जो सिदकियाहका दिनहरूमा यरुशलेम छाडेर आएका थिए—मोसीयाहलाई उनीहरूका राजा बनाइन्छ—मुलेकका सन्ततिले येरेदीहरूका अन्तिम कोरियान्तुम्रलाई जरहेम्लामा फेला पार्छन्—मोसीयाह पछि बेन्यामिन राजा हुन्छन्—मानिसले आफ्नो आत्मालाई ख्रीष्टमा अर्पण गर्नुपर्दछ। लगभग ई.पू. ३२३–१३०।[/i]\n\n1 हेर, यस्तो हुन गयो कि म ओम्नी, मेरा पिता यारोमबाट आज्ञा दिइएकाले, कि मैले यी पाताहरूमा हाम्रो वंशावलीको संरक्षण गर्न केही लेख्नुपर्दछ।\n\n2 यसकारण, मेरा दिनहरूमा, म तिमीहरूलाई थाहा भएको चाहन्छु कि मैले तरबार लिएर मेरा मानिस, नफीहरूलाई उनीहरूका शत्रु, लमानीहरूका हातमा पर्नबाट संरक्षण गर्न धेरै लडेँ। तर हेर, म आफैँ एक दुष्ट मान्छे हुँ, अनि मैले परमप्रभुका कानुनहरू र आज्ञाहरू पालना गरेको छैन जसरी मैले गर्नु पर्ने हो।\n\n3 अनि यस्तो हुन गयो कि दुई सय छयत्तर वर्ष बिते, अनि हामीसँग धेरै शान्तिका समयहरू थिए; अनि हामीसँग युद्ध र रक्तपातका धेरै समयहरू थिए। हो, निष्कर्षमा, दुई सय बयासी वर्ष बिते, अनि मेरा पितापुर्खाहरुका आज्ञाअनुसार मैले यी पाताहरू राखेँ; अनि मैले मेरा पुत्र अमरोनलाई ती प्रदान गरेँ। अनि म अन्त्य गर्दछु।\n\n4 अनि अब म अमरोन जे लेख्दछु ती मेरा पिताको पुस्तकमा लेख्दछु, जुन थोरै छन्।\n\n5 हेर, यस्तो हुन गयो कि तीन सय बीस वर्ष बिते, अनि नफीहरूका बढी दुष्ट भागहरूको विनाश गरियो।\n\n6 किनकि परमप्रभुले सहनु हुनेछैन, उहाँले तिनीहरूलाई यरुशलेमको भूमिदेखि अगुवा गरेर ल्याउनुभएको हुनाले र उनीहरूका शत्रुहरूका हातबाट बचाउनु भएकाले र संरक्षण गर्नु भएकाले, हो, उहाँले सहनुहुनेछैन कि उहाँले यसो भन्दै हाम्रा पितापुर्खाहरुसामु बोलेका यी वचनहरूको पुष्टि नहोस्: जबसम्म तिमीहरूले मेरा आज्ञाहरू पालना गर्दैनौ तबसम्म यो भूमिमा तिमीहरूको उन्नति हुनेछैन।\n\n7 यसकारण, परमप्रभुले महान् न्यायमा उनीहरूलाई भेट्नुभयो; तैपनि धर्मीहरूलाई उहाँले जोगाउनुभयो कि उनीहरूको नाश नहोस्, तर उनीहरूका शत्रुहरूका हातहरूबाट उनीहरूलाई पार लगाउनुभयो।\n\n8 अनि यस्तो हुन गयो कि मैले यी पाताहरू मेरा बन्धु कमिशसामु हस्तान्तरण गरेँ।\n\n9 अब, म कमिश, मेरा दाजुले लेखेको एउटै पुस्तकमा जे लेख्दछु, थोरै लेख्दछु; किनकि हेर, उनले लेखेको अन्तिम लेख मैले देखेँ, कि उनले यो आफ्नै हातले लेखे; अनि उनले त्यो ती मेरासामु हस्तान्तरण गरेको दिनमा लेखेका हुन्। अनि यसप्रकारले हामीले ती अभिलेखलाई राखेका हौँ, किनकि यो हाम्रा पितापुर्खाहरुका आज्ञाअनुसार हो। अनि म अन्त्य गर्दछु।\n\n10 हेर, म अबिनादोम कमिशको पुत्र हुँ। हेर यस्तो हुन गयो कि मैले, मेरा मानिसहरू, नफीहरू र लमानीहरू बीच धेरै युद्ध देखेँ; अनि मैले मेरै आफ्नै तरबारद्वारा मेरा बन्धुहरूका सुरक्षामा धेरै लमानीहरूका जीवन लिएँ।\n\n11 अनि हेर, यी मानिसहरूका अभिलेख, युगअनुसार, राजाहरूसँग भएका पाताहरूमा कुँदिएका छन्; अनि लेखिएको बाहेक मलाई कुनै प्रकाश, न त अगमवाणी नै थाहा छ; यसकारण, कि जे लेखिएको छ त्यो पर्याप्त छ। अनि म अन्त्य गर्दछु।\n\n12 हेर, म अमलेकी अबिनादोमको पुत्र हुँ। हेर, म मोसीयाहको बारेमा केही तिमीहरूलाई भन्छु, जसलाई जरहेम्लाको भूमिमाथि राजा बनाइएका थिए; किनकि हेर, उनी परमप्रभुले सचेत गराएकाले कि उनी नफीको भूमिबाट भाग्नुपर्छ, अनि ज-जसले परमप्रभुको आवाजलाई सुने ती पनि भूमिबाट उनीसँगै उजाड स्थानतिर प्रस्थान गर्नुपर्दछ।\n\n13 अनि यस्तो हुन गयो कि उनले परमेश्वरले उनलाई दिएको आज्ञाअनुसार गरे। अनि जतिले परमप्रभुको आवाजलाई सुने तिनीहरू भूमिबाट उजाड स्थानतिर प्रस्थान गरे; अनि तिनीहरूलाई धेरै प्रवचनहरू र अगमवाणीहरूले अगुवा गरिएको थियो। अनि परमेश्वरका वचनद्वारा तिनीहरूलाई चेतावनी दिइएको थियो; अनि तिनीहरूलाई उहाँको पाखुराको शक्तिद्वारा अगुवा गरिएको थियो, उजाड-स्थान हुँदै जरहेम्लाको भूमि भनिने भूमिमा नआइन्जेल सम्म।\n\n14 अनि उनीहरूले जरहेम्लाका जन भनिने मानिसहरूको पत्ता लगाए। अब, जरहेम्लाका जनमाझ महान् अनान्द थियो; अनि जरहेम्ला पनि अत्यन्त खुसी भए, किनकि परमप्रभुले मोसीयाहका जनलाई यहूदीका अभिलेख भएका काँसका पाताहरूसँगै पठाउनु भएको थियो।\n\n15 हेर, यस्तो हुन गयो कि मोसीयाहले थाह पाए कि जरहेम्लाका मानिसहरू बेबिलोनतिर बन्दी बनाएर लागिएका यहुदाका राजा सिदकियाहको समयमा यरुशलेमबाट आएका थिए।\n\n16 अनि तिनीहरूले उजाड स्थानमा यात्रा गरे, अनि उनीहरूलाई मोसीयाहले फेलापारेको स्थानसम्म परमप्रभुको हातद्वारा अथाह पानी पार गरेर ल्याइएको थियो; र उनीहरू त्यस समयदेखि त्यहीँ बसोबास गरेका थिए।\n\n17 अनि मोसीयाहले तिनीहरूलाई पत्ता लगाएको समयमा, उनीहरू अत्यन्त धेरै सङ्ख्यामा थिए। तैपनि, तिनीहरूमाझ धेरै युद्ध र गम्भीर कलह भएका थिए र समय समयमा तरबारले मारिएका थिए; अनि उनीहरूका भाषा भ्रष्ट बनेको थियो; अनि उनीहरूले आफूसँग कुनै अभिलेखहरू ल्याएका थिएनन्; अनि उनीहरूले आफ्ना सृष्टिकर्ताको अस्तित्वलाई अस्वीकार गरे; अनि मोसीयाह, न त मोसीयाहका जनले उनीहरूलाई बुझ्न सक्थे।\n\n18 तर यस्तो हुन गयो कि मोसीयाहले अह्र्याए कि तिनीहरूलाई उनको भाषा सिकाउनु पर्दछ। अनि यस्तो हुन गयो कि मोसीयाहको भाषा उनीहरूलाई सिकाएपछि, जरहेम्लाले उनको सम्झनाअनुसार उनका पितापुर्खाहरुका वंशावली दिए; अनि ती लेखिएका छन्, तर यी पाताहरूमा होइन।\n\n19 अनि यस्तो हुन गयो कि जरहेम्लाका, अनि मोसीयाहका मानिसहरू एकसाथ एकीकृत भए; अनि मोसीयाहलाई उनीहरूका राजा हुन नियुक्त गरियो।\n\n20 अनि यस्तो हुन गयो कि मोसीयाहका दिनहरूमा, उनीसामु त्यहाँ कुँदिएको एउटा ठुलो चट्टान ल्याइयो; अनि उनले परमेश्वरको उपहार र शक्तिद्वारा त्यस कुँदाइको भाषान्तरण गरे।\n\n21 अनि तिनीहरूले एक कोरियान्तुम्र, अनि उनीहरूका मारिएका मानिसहरूको विवरण दिए। अनि जरहेम्लाका मानिसहरूद्वारा कोरियान्तुम्रलाई पत्ता लगाइयो; अनि उनी तिनीहरूसँग नौ महिनाका अन्तरालसम्म बास गरे।\n\n22 यसले उनका पितापुर्खाहरुका बारेमा पनि केही वचनहरू बोल्यो। अनि उनका प्रथम मातापिता परमप्रभुले मानिसहरूका भाषा खलबल्याउनु भएको समयमा धरहराबाट आएका थिए; अनि परमप्रभुको कठोरता उहाँको न्यायअनुसार उनीहरूमा पऱ्यो, जुन न्यायिक थियो; अनि उनीहरूका हड्डीहरू उत्तरतर्फको भूमिमा छरिएर रहेकाछन्।\n\n23 हेर, म, अमलेकी, मोसीयाहका दिनहरूमा जन्मेको थिएँ; अनि म उनको मृत्युको समयमा जीवित थिएँ; अनि उनको पुत्र बेन्यामिनले उनको सट्टामा राज्य गरे।\n\n24 अनि हेर, मैले, बेन्यामिन राजाका दिनहरूमा, नफीहरू र लमानीहरूबीच गम्भीर युद्ध र धेरै रक्तपात देखेको छु। तर हेर, नफीहरूले उनीहरूमाथि धेरै फाइदा पाए; हो, यतिसम्म कि बेन्यामिन राजाले तिनीहरूलाई जरहेम्लाको भूमिबाट लखेटे।\n\n25 अनि यस्तो हुन गयो कि म बूढो हुन थालेँ; अनि मेरो सन्तान नभएकोले, अनि बेन्यामिन राजा परमप्रभुअगाडि न्यायोचित मानिस भएकाले, यसकारण, सबै मानिसहरूलाई परमेश्वर, इस्राएलका पवित्र उहाँमा आउन, अनि अगमवाणीमा, अनि प्रकाशहरूमा, अनि स्वर्गदूतहरूका सेवामा, अनि भाषाहरू बोल्ने उपहारमा, अनि भाषाहरूका भाषान्तरण गर्ने उपहारमा, अनि सम्पूर्ण असल कुराहरूमा विश्वास गर्न प्रोत्साहित गर्दै, मैले यी पाताहरू उनीलाई हस्तान्तरण गर्नेछु; किनकि जे असल छन् ती परमप्रभुबाट मात्र आउँछन्; अनि खराब सबै सैतानबाट आउँछन्।\n\n26 अनि अब, मेरा प्रिय बन्धुहरू, म चाहन्छु कि तिमीहरू ख्रीष्टसामु आऊ, जो इस्राएलका पवित्र उहाँ हुनुहुन्छ, अनि उहाँको मुक्तिको, अनि उहाँको उद्दारको शक्तिको भाग लेऊ। हो, उहाँमा आऊ, अनि तिम्रो पूरा आत्मा उहाँसामु अर्पण गर, अनि उपवासमा र प्रार्थनामा जारी राख, अनि अन्त्यसम्म सहन सक; अनि जसरी परमप्रभु जीवित हुनुहुन्छ, त्यसरी तिमीलाई बचाइनेछ।\n\n27 अनि अब म नफीको भूमितिर फर्कन भनेर उजाड स्थानतिर लागेका निश्चित सङ्ख्याको बारेमा केही बोल्न चाहन्छु; किनकि त्यहाँ एउटा ठूलो सङ्ख्या थियो जो उनीहरूका रिक्थको भूमिको स्वामित्व लिन इच्छुक थिए।\n\n28 यसकारण, तिनीहरू उजाड स्थानतिर लागे। अनि उनीहरूका अगुवा बलियो र शक्तिशाली मानिस र अटेरी मानिस भएकोले, यसकारण उसले उनीहरूमाझ कलह गरायो; अनि उजाड स्थानमा पचास बाहेक सबैको बध गरियो, अनि उनीहरू जरहेम्लाको भूमितिर पुन: फर्किए।\n\n29 अनि यस्तो हुन गयो कि तिनीहरूले एक यथेष्ट सङ्ख्यामा अरु पनि लिएर गए र फेरि उजाड-स्थानतिरको आफ्नो यात्रामा लागे।\n\n30 अनि म, अमलेकीको एउटा भाइ थियो, ऊ पनि उनीहरूसँग गयो; अनि मैले त्यस समयदेखि उनीहरूका बारेमा केही थाह पाएको छैन। अनि म मेरो समाधिस्थानतिर जान लागेँ; अनि यी पाताहरू भरिएका छन्। अनि म मेरो बोलाइको अन्त्य गर्दछु।\n\n", "w-of-m 1": "[center][font_size=26]मोर्मोनका वचनहरू[/font_size][/center]\n\n[center][font_size=26]अध्याय १[/font_size][/center]\n\n[i]मोर्मोनले नफीका ठूला पाताहरूको संक्षेप्तीकरण गर्छन्—उनले साना पाताहरू अरु ठूला पाताहरूसँग गाभ्छन्—बेन्यामिन राजाले भूमिमा शान्ति स्थापना गर्छन्। लगभग ई.सं. ३८५।[/i]\n\n1 अनि अब म मोर्मोन मैले बनाइराखेको अभिलेख मेरो पुत्र मोरोनीलाई हस्तान्तरण गर्न लागेको छु, हेर मैले लगभग मेरा सम्पूर्ण जन, नफीहरूको विनाश प्रत्यक्ष देखेको छु।\n\n2 अनि यो ख्रीष्टको आगमनको कैयौँ सय वर्षपछि भयो कि म मेरो पुत्रको हातमा यी अभिलेखहरू हस्तान्तरण गर्छु; अनि मलाई लाग्दछ कि उसले मेरा सम्पुर्ण जनको विनाश प्रत्यक्ष देख्नेछ। तर परमेश्वरले प्रदान गर्नुहोस् कि उहाँले उसलाई ती विनाशमा जोगाउनुहुनेछ, कि उसले उनीहरूका बारेमा केही, अनि ख्रीष्टको बारेमा केही लेख्न सकोस्, कि सम्भवत: कुनै दिन यसले उनीहरूलाई लाभ गरोस्।\n\n3 अनि अब, म आफूले लेखेको बारेमा केही भन्दछु; किनकि मैले अमलेकीले भनेका यी बेन्यामिन राजाको शासनकालसम्मको, नफीका पाताहरूबाट संक्षिप्त बनाएपछि, मेरा हातहरूमा हस्तान्तरण गरिएका अभिलेखहरूमा मैले खोजेँ, जसमा अगमवक्ताहरूका, याकूबदेखि यी बेन्यामिन राजाको शासनकालको, अनि नफीका धेरै वचनहरूका पनि यो सानो विवरण समेटिएको थियो।\n\n4 अनि यी पाताहरूमा भएका कुराहरूले मलाई खुशी पार्छन्, ख्रीष्टको आगमनको अगमवाणीहरूका कारण; अनि तिनीहरूमध्ये धेरै पूरा भएको मेरा पितापुर्खाहरुलाई थाह भएर; हो, अनि आजसम्म हाम्रा बारेमा अगमवाणी गरिएका कुराहरू सबै पूरा भएको मलाई थाह छ, अनि यस दिनभन्दा पछिका सबै निश्चय नै पूरा हुनेछन्।\n\n5 यसकारण, मैले तिनमा मेरो अभिलेख अन्त्य गर्न यी कुराहरू छानेँ, जुन मेरो अभिलेखको बाँकी अंशहरू म नफीका पाताहरूबाट ल्याउनेछु; अनि म मेरो जनका कुराहरूको सयांश पनि लेख्न सक्दिनँ।\n\n6 तर हेर, मैले यी अगमवाणीहरू र प्रकाशहरू भएका यी पाताहरू लिएँ, अनि तिनीहरूलाई मेरा अभिलेखका बाकि अंशसँग गाभेँ, किनकि तिनीहरू मेरा निम्ति रोजा छन्; अनि मलाई थाहा छ कि तिनीहरू मेरा बन्धुहरूका निम्ति रोजा हुनेछन्।\n\n7 अनि म यो विवेकी प्रयोजनको निम्ति गर्छु, किनकि यसरी मलाई कानेखुसी गरिएको छ, ममा भएको परमप्रभुको आत्माको कार्यहरूअनुसार। अनि अब, मलाई सबै कुराहरू थाहा छैन; तर परमप्रभुलाई आउने कुराहरू सबै थाह छ; यसकारण, उहाँले उहाँको इच्छाअनुसार ममा कार्य गर्नुहुन्छ।\n\n8 अनि मेरा परमेश्वरतिरका प्रार्थना मेरा बन्धुहरूका बारेमा हुन्, कि उनीहरू फेरि एक पटक परमेश्वरको, हो, ख्रीष्टको उद्दारको ज्ञानमा आउन सकून्; हो, कि तिनीहरू फेरि एक पटक आनन्ददायक मानिसहरू हुन सकून्।\n\n9 अनि अब, म, मोर्मोन, मेरो अभिलेखको अन्त्य गर्नु अगाडि बढ्दछु, जुन मैले नफीका पाताहरूबाट लिन्छु; अनि परमेश्वरले मलाई दिएको ज्ञान र सुझबुझअनुसार म यो बनाउँदछु।\n\n10 यसकारण, यस्तो हुन गयो कि अमलेकीले यी पाताहरू बेन्यामिन राजाका हातहरूमा हस्तान्तरण गरेपछि, उनले ती लिए र अरु पाताहरूसँग गाभे, जुनमा बेन्यामिन राजाका दिनहरूसम्म राजाहरूद्वारा, एक पिँढीदेखि अर्को पिँढीलाई हस्तान्तरित गरिएका अभिलेखहरू समेटिएका छन्।\n\n11 अनि बेन्यामिन राजादेखि, एउटा पिँढीदेखि अर्को पिँढी हुँदै मेरो हातहरूमा नपरुन्जेलसम्म, तिनीहरूलाई हस्तान्तरित गरिएको थियो। अनि म, मोर्मोन, परमेश्वरमा प्रार्थना गर्दछु कि यस समय उपरान्त तिनीहरूको संरक्षण गरियोस्। अनि मलाई थाह छ कि तिनीहरूको संरक्षण हुनेछ; किनकि तिनीहरूमा महान् कुराहरू लेखिएका छन्, जसबाट मेरा मानिसहरू र उनीहरूका बन्धुहरूका लेखिएका परमेश्वरका वचनअनुसार त्यो महान् र अन्तिम दिनमा न्याय गरिनेछ।\n\n12 अनि अब, यी बेन्यामिन राजाका बारेमा—उनीसँग उनका मानिसहरूमाझ केही कलहहरू थिए।\n\n13 अनि यस्तो पनि हुन गयो कि लमानीहरूका सेनाहरू नफीको भूमिबाट उनका मानिसहरूविरुद्ध लडाईँ गर्न आए। तर हेर, बेन्यामिन राजाले आफ्ना सेनाहरू एकसाथ जम्मा गरे, अनि उनीहरूविरुद्ध खडा भए; अनि उनले उनका आफ्ना बाहुका शक्तिका साथ, लाबानको तरबार लिएर लडे।\n\n14 अनि धेरै हजारौं लमानीहरूलाई बध नगरुन्जेलसम्म उनीहरूले परमप्रभुको शक्तिमा उनीहरूका शत्रुहरूविरुद्द लडे। अनि यस्तो हुन गयो कि उनीहरूले उनीहरूका रिक्थको सारा भूमिहरूबाट उनीहरूलाई नधपाइन्जेलसम्म लमानीहरूविरुद्ध लडे।\n\n15 अनि यस्तो हुन गयो कि त्यहाँ नक्कली ख्रीष्ट आएपछि, अनि तिनीहरूका मुखलाई बन्द गराएपछि, अनि तिनीहरूलाई तिनीहरूका अपराधअनुसार सजाँय दिएपछि;\n\n16 अनि त्यहाँ ती जनमाझ झुटा अगमवक्ताहरू, अनि झुटा प्रवचकहरू र शिक्षकहरू आएपछि, अनि तिनीहरूलाई उनीहरूका अपराधअनुसार सजाय दिएपछि; अनि त्यहाँ धेरै कलह र धेरै मतभेदहरू लमानीहरूसामु आएपछि, हेर, यस्तो हुन गयो कि उनका मानिसहरूमाझ भएका पवित्र अगमवक्ताहरूका सहयोग मार्फत्—\n\n17 किनकि हेर, बेन्यामिन राजा पवित्र मानिस थिए, अनि उनले आफ्ना जनमाथि धार्मिकतामा शासन गरे; अनि त्यस भूमिमा धेरै पवित्र मानिसहरू थिए, अनि तिनीहरूले शक्ति र अधिकारकासाथ परमेश्वरको वचन बोले; मानिसहरूका हठिपनाका कारण तिनीहरूले धेरै कठोरता प्रयोग गरे—\n\n18 यसकारण, यिनका साहयताका साथ, बेन्यामिन राजाले, उनको शरीरका सारा शक्ति र उनको पूरा आत्माको सामर्थ्यका साथ परिश्रम गरे, अनि अगमवक्ताहरूद्वारा पनि भूमिमा अरु एक पटक शान्ति स्थापना गरे।\n\n", "mosiah 1": "[center][font_size=26]मोसीयाहको पुस्तक[/font_size][/center]\n\n[center][font_size=26]अध्याय १[/font_size][/center]\n\n[i]बेन्यामिन राजाले उनका छोराहरूलाई भाषा र उनीहरूका पितापुर्खाहरुका अगमवाणीहरू सिकाउँछन्—बिभिन्न पाताहरूमा राखिएका अभिलेखहरूका कारण उनीहरूका धर्म र सभ्यताको संरक्षण भएको छ—मोसीयाहलाई राजा चुनिन्छ अनि अभिलेखहरू र अन्य कुराहरूको दायित्व दिइन्छ। लगभग ई.पु. १३०–१२४।[/i]\n\n1 अनि अब बेन्यामिन राजाका मातहतका सबै जनमाझ जरहेम्लाको भूमिमा अरु कुनै कलह थिएन, त्यसकारण बेन्यामिन राजासँग उनका बाँकी सबै दिनहरूमा निरन्तर शान्ति थियो।\n\n2 अनि यस्तो हुन गयो कि उनका तीनवटा पुत्रहरू थिए: तिनले उनीहरूका नामहरू मोसीयाह र हेलोरुम र हेलामान भनेर राखे। अनि उनले तिनीहरूलाई आफ्ना पितापुर्खाहरुका सबै भाषा सिकाइयोस् भनेर लगाए, कि तिनीहरू समझ भएका मानिसहरू बन्न सकून्; अनि कि उनीहरूका पितापुर्खाहरुका मुखद्वारा बोलिएका परमप्रभुका हातद्वारा हस्तान्तरण गरिएका अगमवाणीहरूका बारेमा जान्न सकून्।\n\n3 अनि उनले तिनीहरूलाई काँसका पाताहरूमा कुँदिएका अभिलेखहरूका बारेमा पनि यसो भन्दै सिकाए: मेरा पुत्रहरू, मलाई चाहाना छ कि तिमीहरूले यो सम्झनू कि यदि यी अभिलेखहरू र यी आज्ञाहरू भएका यी पाताहरू नभएको भए, हामीले वर्तमान समयमा समेत परमेश्वरका रहस्य थाहा नपाएर अज्ञानता सहनु पर्थ्यो।\n\n4 किनकि यो सम्भव थिएन कि हाम्रा पिता लहीले यी पाताहरूका सहयोग बिना यी सबै कुराहरू सम्झन, उहाँका छोराछोरीहरूलाई ती सिकाउन सक्नुहुन्नथ्यो; किनकि उहाँलाई मिश्रीहरूका भाषा सिकाइएकोले त्यसकारण उहाँले यी कुँदाइहरू पढ्न, अनि परमेश्वरको आज्ञाहरू पूरा गरी, वर्तमान समयसम्म पनि, अनि उहाँका छोराछोरीहरूलाई सिकाउन सक्नुभयो।\n\n5 म तिमीहरूलाई भन्दछु, मेरा पुत्रहरू, यदि यी कुराहरूका लागि नभएको भए, जुन परमेश्वरका हातले बचाइएको र संरक्षण गरिएको छ, कि हामी उहाँका रहस्यहरू पढ्न र बुझ्न, अनि उहाँका आज्ञाहरू सदैव हाम्रा आँखाहरू अगाडि पाउन सकौँ, कि हाम्रा पितापुर्खाहरु समेत विश्वासमा क्षीण हुन्थे होला, हामी हाम्रा बन्धुहरू लमानीहरूजस्तै हुन्थ्यौँ, जो, उनीहरूका पितापुर्खाहरुका गलत परम्पराहरूका कारणले, यी कुराहरू थाहा नपाएर, अथवा उनीहरूलाई ती सिकाउँदा समेत तिनमा विश्वास गर्दैनन्।\n\n6 हे मेरा पुत्रहरू, म चाहन्छु कि तिमीहरू सम्झकि यी भनाइहरू सत्य छन्, अनि यी अभिलेखहरू पनि सत्य छन्। अनि हेर, यी नफीका पाताहरू पनि, जुनमा हाम्रा पितापुर्खाहरुले यरुशलेम छाडे देखि अहिले सम्मका अभिलेखहरू र भनाइहरू छन्, अनि ती सत्य छन्; अनि हामी तिनीहरूका निश्चितता थाहा पाउन सक्छौँ किनभने ती हामीसँग हाम्रा आँखाअगाडि छन्।\n\n7 अनि हेर, मेरा छोराहरू, म चाहन्छुकि तिमीहरूले लगनशीलताका साथ यिनमा खोजीगर्न सम्झनु, कि त्यसबाट तिमीहरूलाई फाइदा होस्; अनि म चाहन्छु कि तिमीहरूले परमेश्वरका आज्ञाहरू पालना गर्नू, कि परमप्रभुले हाम्रा पितापुर्खाहरुसँग गरेका वाचाहरूअनुसार तिमीहरूको यो भूमिमा उन्नति होस्।\n\n8 अनि कैयौँ अरु कुराहरू बेन्यामिन राजाले उनका पुत्रहरूलाई सिकाए, जुन यो पुस्तकमा लेखिएका छैनन्।\n\n9 अनि यस्तो हुन गयो कि बेन्यामिन राजाले उनका पुत्रहरूलाई सिकाउन अन्त्य गरे पछि, उनी वृद्ध भए, अनि उनले देखे कि उनी सारा पृथ्वीको मार्गबाट छिट्टै जानुपर्छ, यसकारण, उनले सोचे कि यो उचित छ कि उनले उनीहरूका पुत्रहरूमध्ये एकलाई अधिराज्य प्रदान गर्नुपर्दछ।\n\n10 त्यसकारण, उनले मोसीयाहलाई आफ्ना अगाडि ल्याउन लागाए; अनि यी वचनहरू हुन् जुन उनले तिनकासामु बोले, यसो भन्दै: मेरो पुत्र, म चाहन्छु कि तिमीले यो भूमिभरि, यी सारा मानिसहरू, वा जराहेम्लाका मानिसहरू, वा मोसीयाहका मानिसहरू जो भूमिमा बस्दछन् तिनीहरूमाझ घोषणा गर्नु, कि उनीहरू एकसाथ जम्मा होऊन्; किनकि भोलि म यी मानिसहरूसामु मेरै आफ्नै मुखबाट घोषणा गर्नेछु कि परमप्रभु हाम्रा परमेश्वरले हामीलाई दिनुभएका यी मानिसहरूका तिमी राजा र शासक हौ।\n\n11 अनि अरु, म यी मानिसहरूलाई एउटा नाम दिनेछु, कि तिनीहरू यरुसलेमको भूमिबाट परमप्रभु परमेश्वरले ल्याइएका सबै मानिसहरू मध्ये चिनिइन सकून्; अनि म यो गर्दछु किनभने परमप्रभुको आज्ञा पालना गर्न उनीहरू लगनशील मानिसहरू भएका छन्।\n\n12 अनि म तिनीहरूलाई उल्लङ्घन नगर्दासम्म कहिल्यै नमेटिने नाउँ दिन्छु।\n\n13 हो अनि म अरु तिमीलाई भन्दछु, कि यदि यी परमप्रभुबाट अति नै कृपा पाएका मानिसहरू उल्लंघनमा पतन भए भने, अनि एक दुष्ट र व्यभिचारी मानिस बने भने, कि परमप्रभुले तिनीहरूलाई छोडिदिनुहुनेछ, कि त्यसबाट तिनीहरू उनीहरूका बन्धुहरू जस्तै कमजोर हुनेछन्; अनि उहाँको अतुलनीय र आश्चर्यजनक शक्तिद्वारा उनीहरूलाई, हाम्रा पितापुर्खाहरुलाई उहाँले गरे जस्तै, संरक्षण गर्नुहुनेछैन।\n\n14 किनकि म तिमीसामु भन्दछु, कि यदि उहाँले हाम्रा पितापुर्खाहरुका संरक्षणमा उहाँको हात नफैल्याएको भए उनीहरू लमानीहरूका हातमा पर्थे, अनि उनीहरूका घृणाको शिकार बन्थे।\n\n15 अनि यस्तो हुन गयो कि बेन्यामिन राजाले उनका पुत्रसँगका यी भनाइहरूको अन्त्य गरेपछि, कि उनले अधिराज्यको सबै कारोबारको जिम्मा उनलाई दिए।\n\n16 अनि अरु, उनले तिनलाई जिम्मेवारी पनि दिए काँसका पाताहरूमा कुदिएको अभिलेखहरूका सम्बन्धमा, अनि नफीका पाताहरूका पनि; अनि यो पनि, लाबानको तरबारको, अनि गोल या दिशा निर्देशकको, जसले हाम्रा पितापुर्खाहरुलाई उजाड स्थानमा अगुवाइ गऱ्यो, जुन परमप्रभुको हातबाट तयार गरिएको थियो कि त्यसद्वारा उनीहरूकोका अगुवाइ होस्, प्रत्येकको उनीहरूले उहाँलाई दिएको ध्यान र लगनशीलताअनुसार।\n\n17 त्यसकारण, जब उनीहरू आस्थाहीन भए तिनीहरूका यात्रामा उन्नति भएन न त प्रगति भयो, तर उनीहरूलाईपछाडि धकेलियो, उनीहरूमाथि परमेश्वरको खेद आइपऱ्यो; अनि त्यसकारण, तिनीहरूका कर्तव्य सम्झाउनमा घचघचाउन तिनीहरूलाई अनिकाल र कष्टदायक पीडाले हिर्काइयो।\n\n18 अनि अब, यस्तो हुन गयो कि मोसीयाह गए र उनको पिताले उनलाई आज्ञा गरेअनुसार गरे, अनि जरहेम्लामा भएका सबै जनमा घोषणा गरे कि त्यसबाट तिनीहरू एकसाथ स्वयम जम्मा होऊन्, उनका पिताले बोल्ने वचनहरू सुन्न मन्दिरतिर जाऊन्।\n\n", "mosiah 2": "[center][font_size=26]अध्याय २[/font_size][/center]\n\n[i]बेन्यामिन राजाले उनका जनलाई सम्बोधन गर्छन्—उनले आफ्ना शासनकालको समानता, न्याय र आत्मिकताको विवरण दिन्छन्—आफ्ना स्वर्गीय राजाको सेवा गर्न उनले तिनीहरूलाई सल्लाह दिन्छन्—जसले परमेश्वरविरुद्ध विद्रोह गर्छ उसले निभाउन नसकिने आगोको वेदना भोग्नुपर्दछ। लगभग ई.पु. १२४।[/i]\n\n1 अनि यस्तो हुन गयो कि मोसीयाहले उनका पिताले उनलाई आज्ञा गरे बमोजिम गरेपछि, अनि सम्पूर्ण भूमिभरि घोषणा गरेपछि, कि मानिसहरू भूमिभरि एकसाथ स्वयम् जम्मा भए, कि उनीहरू बेन्यामिन राजाले तिनीहरूसामु बोल्ने वचनहरू सुन्न मन्दिर जान सकून्।\n\n2 अनि त्यहाँ ठूलो सङ्ख्या थियो, यति धेरै समेत कि उनीहरूले तिनीहरूलाई गनेनन्; किनकि उनीहरू यो भूमिमा अत्यन्त फैलिएर अत्यन्तै बढेका थिए।\n\n3 अनि उनीहरूले उनीहरूका बथानका पहिले जन्मेकाहरू पनि सँगै ल्याए, कि उनीहरूले, मोशाको व्यवस्थाअनुसार, बलि र होमबलि अर्पण गर्न सकून्।\n\n4 अनि अरु कि उनीहरूले परमप्रभु तिनीहरुका परमेश्वरलाई धन्यवाद दिन सकून्, जसले उनीहरूलाई यरुशलेमको भूमिबाट बाहिर ल्याउनुभएको थियो, अनि जसले उनीहरूलाई तिनीहरुका शत्रुहरूका हातहरूबाट पार लगाउनु भएको थियो, अनि न्यायोचित मानिसहरूलाई उनीहरूका शिक्षकहरूमा नियुक्त गर्नुभएको थियो, अनि त्यसमाथि तिनीहरूलाई जराहेम्लाको भूमिमा शान्ति स्थापना गरेर, उनीहरूलाई तिनीहरू खुशी होऊन् र परमेश्वर अनि सम्पूर्ण मानिसहरूप्रति मायाले भरियून् भनी परमेश्वरका आज्ञाहरू पालना गर्न सिकाउने एक न्यायिक व्यक्तिलाई राजा नियुक्त गरिदिनुभएको थियो।\n\n5 अनि यस्तो हुन गयो कि जब उनीहरू मान्दिरतिर आए, प्रत्येक मानिस उसकी पत्नी, अनि उसका छोराहरू, अनि उसका छोरीहरू, अनि उनीहरूका छोराहरू र छोरीहरू भएका भए उसको परिवारअनुसार, सबभन्दा जेठोदेखि सबभन्दा कान्छोसम्म, प्रत्येक परिवार अर्को परिवारदेखि अलग्गिएर, उनीहरूले उनीहरूका पालहरू वरपर टाँगे।\n\n6 अनि उनीहरूले आफ्ना पालहरू मन्दिरको वरिपरि टाँगे, प्रत्येक मानिसले आफ्नो पालको ढोका मन्दिरतिर फर्काएर, कि उनीहरू पालमै रहेर बेन्यामिन राजाले उनीहरूसामु बोल्ने वचनहरू सुन्न सकून्।\n\n7 किनकि भीड यति ठूलो थियो कि बेन्यामिन राजाले उनीहरूलाई मन्दिरका पर्खालहरू भित्र शिक्षा दिन सकेनन्, त्यसकारण उनले धरहरा ठड्याउन लगाए, कि त्यसद्वारा उनका मानिसहरूले उनीहरूसामु उनले बोलेका वचनहरू सुन्न सकून्।\n\n8 अनि यस्तो हुन गयो कि उनले यो धरहराबाट उनका जनसामु बोल्न थाले; अनि भीड विशाल भएको कारण उनीहरू सबैले उनका वचनहरू सुन्न सकेनन्; त्यसकारण उनले बोलेका वचनहरू लेखाउन र उनको आवाजभन्दा पर भएकाहरूमाझ पठाउन लगाए, कि उनीहरूले पनि उनका वचनहरू प्राप्त गर्न सकून्।\n\n9 अनि उनले बोलेका र लेख्न लगाएका वचनहरू यी थिए, यसो भन्दै: मेरा बन्धुहरू, यहाँ भेला भएका तिमीहरू सबै, तिमीहरू जो आज मैले तिमीहरूसामु बोलेका वचनहरू सुन्न सक्छौ; किनकि मैले तिमीहरूलाई यहाँ आउने आज्ञा दिएको मैले बोल्ने वचनहरूका साथ खेलवाड गर्नका लागि होइन, तर कि तिमीहरूले मलाई सुन्नु पर्दछ र तिम्रा कानहरू खोल्नु पर्दछ कि तिमीहरूले सुन्न सक र तिम्रा हृदयहरू खोल्नु पर्दछ कि तिमीहरूले बुझ्न सक, अनि तिमीहरूका मस्तिष्कहरू खोल्नु पर्दछ कि परमेश्वरका रहस्यहरू तिमीहरूका दृष्टिमा खुलासा होऊन्।\n\n10 मैले तिमीहरूलाई यहाँ आउने आज्ञा दिएको तिमीहरू मदेखि डराउनु पर्दछ, अथवा कि म आफैँ एक मरणशील मानिसभन्दा बढी हुँ भनी सोच्नु पर्दछ भनेर होइन।\n\n11 तर म पनि तिमीहरू जस्तै, शरीर र मस्तिष्कमा सबै प्रकारका कमजोरीहरूका अधीनमा छु; तैपनि म यी मानिसहरूद्वारा छानिएको छु, अनि मेरो पिताद्वारा पवित्रीकृत गरिएको छु, अनि परमेश्वरका हातद्वारा अनुमति दिइएको कि म यी मानिसहरूका शासक र राजा बनूँ, परमप्रभुले मलाई दिनुभएको मेरो सम्पूर्ण बल, बुद्धि र शक्तिका साथ तिमीहरूका सेवा गर्न उहाँको अतुलनीय क्षमताद्वारा बचाइएको र संरक्षण गरिएको छु।\n\n12 म तिमीहरूलाई भन्दछु कि मलाई मेरा दिनहरू तिमीहरूका सेवामा बिताउन अनुमति दिएको छ, यो समयसम्म समेत, अनि तिमीहरूबाट न त सुन न त चाँदी न त कुनै किसिमको धन नै खोजेको छु;\n\n13 न त मैले तिमीहरूलाई झ्यालखानामा बन्द गरिनुपर्छ, न त कि तिमीहरूले एकअर्कालाई दासहरू बनाउनु पर्दछ, न त तिमीहरूले हत्या गर्नु, अथवा लुट्नु, अथवा चोर्नु, अथवा व्यभिचार गर्नुपर्छ भनी अनुमति दिएको छु; न त मैले तिमीहरूले कुनै प्रकारका दुष्टताहरू समेत गर्नु पर्छ भनी अनुमति दिएको छु, अनि मैले उहाँले तिमीहरूलाई आज्ञा गर्नुभएका सबै कुराहरूमा, उहाँका आज्ञाहरू पालना गर्नुपर्छ भनी सिकाएको छु—\n\n14 अनि म आफैँले समेत मेरै आफ्नै हातहरूले परिश्रम गरेको छु कि म तिमीहरूको सेवा गर्न सकूँ, अनि कि तिमीहरूलाई करले लादिन नपरोस्, अनि कि सहनलाइ कष्टकर केही पनि तिमीहरूमाथि नआओस्—अनि आज मैले बोलेका यी सबै कुराहरूको तिमीहरू आफैँ साक्षी छौ।\n\n15 तैपनि, मेरा बन्धुहरू, मैले यी सबै कुराहरू गरेको छैन कि म घमण्ड गर्न सकूँ, न त म तिमीहरूलाई यी कुराहरू भन्दछु कि यसबाट म तिमीहरूलाई दोष दिन सकूँ; तर म यी कुराहरू तिमीहरूलाई भन्दछु कि तिमीहरूले थाहा पाउन सक कि म यो दिन परमेश्वरअगाडि शुद्ध सद्विवेकको उत्तर दिन सकूँ।\n\n16 हेर, म तिमीहरूसामु भन्दछु कि किनभने तिमीहरूलाई मैले भनेँ कि मैले तिमीहरूका सेवामा मेरा दिनहरू बिताएको थिएँ, म घमण्ड गर्ने चाहना गर्दिनँ, किनकि म वास्तवमा परमेश्वरको सेवामा मात्र लागेका हुँ।\n\n17 अनि हेर, म तिमीहरूलाई यी कुराहरू भन्दछु कि तिमीहरूले बुद्धि सिक्न सक; कि तिमीहरूले सिक्न सक कि जब तिमीहरू आफ्ना सह-प्राणीहरूका सेवामा हुन्छौ, तब तिमीहरू वास्तवमा तिमीहरूका परमेश्वरको सेवामा हुन्छौ।\n\n18 हेर, तिमीहरूले मलाई आफ्ना राजा भनेका छौ, अनि यदि म, जसलाई तिमीहरूका राजा भन्छौ, तिमीहरूका सेवा गर्न परिश्रम गर्छु, भने के तिमीहरूले पनि एक अर्काको सेवा गर्न परिश्रम गर्नुपर्दैन होला त?\n\n19 अनि यो पनि हेर, यदि जसलाई तिमीहरूले राजा भन्छौ, जसले तिमीहरूका सेवामा आफ्ना दिन बिताएको छ, अनि अझ परमेश्वरको सेवामा भएको छ, म तिमीहरूको धन्यवाद योग्य छु भने, हे तिमीहरूले आफ्ना स्वर्गीय राजालाई कति धन्यवाद दिनुपर्छ होला!\n\n20 म तिमीहरूसामु भन्दछु, मेरा बन्धुहरू, कि यदि तिमीहरूले सबै धन्यवाद दियौ अनि तिम्रो सम्पूर्ण जीवात्मामा भएको शक्तिले प्रशंसा गऱ्यौ, ती परमेश्वरसामु जसले तिमीहरूको सृष्टि गर्नुभयो र तिमीहरूको पालना गर्नुभयो र संरक्षण गर्नुभयो, अनि तिमीहरू खुसी हुनु पर्छ भनी अह्राउनुभयो, अनि दिनुभएको छ कि तिमीहरू एकअर्कासँग हर्षमा जिउनुपर्दछ—\n\n21 म तिमीहरूसामु भन्दछु कि यदि तिमीहरूले आफूलाई प्रारम्भदेखिबाट सृष्टि गर्ने, र तिमीहरू आफ्नै इच्छाअनुसार जिउन सक अनि चल्न सक भनी सास दिएर दिनदिनै संरक्षण गर्ने, अनि एक क्षणदेखि अर्को क्षणसम्म सहयोग गर्ने उहाँलाई सेवा गऱ्यौ भने—म भन्दछु, यदि तिमीहरूले तिमीहरूका सम्पूर्ण जीवात्माले उहाँको सेवा गऱ्यौ भने पनि तिमी फाइदा नदिने दास हुन्छौ।\n\n22 अनि हेर, उहाँले तिमीहरूबाट चाहाने एक मात्र चाहाना उहाँका आज्ञाहरू पालना गर्नु हो; अनि उहाँले प्रतिज्ञा गर्नुभएको छ कि यदि तिमीहरूले उहाँका आज्ञाहरू पालना गऱ्यौ भने, तिमीहरूले यो भूमिमा उन्नति गर्नेछौ; अनि उहाँ आफूले भनेका कुराहरूबाट कहिल्यै विचलित हुनुहुन्न; त्यसकारण, यदि तिमीहरूले उहाँको आज्ञाहरू पालना गऱ्यौ भने उहाँले तिमीहरूलाई आशीष दिनुहुन्छ र उन्नति गराउनुहुन्छ।\n\n23 अनि अब, प्रथमत, उहाँले तिमीहरूको सृष्टि गर्नुभएको छ, अनि तिमीहरूलाई तिम्रा जीवनहरू दिनुभएको छ, जसका लागि तिमीहरू उहाँप्रति ऋणी छौ।\n\n24 अनि दोस्रोमा, उहाँ चाहानुहुन्छ कि तिमीहरूले उहाँले तिमीहरूलाई दिएका आज्ञाहरूजस्तै गर; जसका निम्ति यदि तिमीहरूले गऱ्यौ भने, उहाँले तुरुन्तै तिमीलाई आशीष दिनुहुन्छ; अनि त्यसकारण उहाँले तिमीहरूलाई तिर्नुभएको छ। अनि तिमीहरू अझै पनि उहाँप्रति ऋणी छौ र हुनेछौ, सदासर्वदाका लागि निरन्तर; त्यसकारण, तिमीहरूले घमण्ड गर्ने के नै छ?\n\n25 अनि अब म सोध्दछु, तिमीहरूका पक्षमा तिमीहरूले के भन्न सक्छौ? म जवाफ दिन्छु, केही सक्दैनौ। तिमीहरू यो समेत भन्न सक्दैनौ कि तिमीहरू पृथ्वीको धुलो जत्तिकै छौ; तैपनि तिमीहरू पृथ्वीको धुलोबाट सृष्टि गरिएका हौ; तर हेर, यो तिमीहरूलाई सृष्टि गर्नेका मातहतमा छ।\n\n26 अनि म, म समेत, जसलाई तिमीहरू आफ्ना राजा भन्दछौ, तिमीहरू भन्दा असल छैन; किनकि म पनि धुलोको हुँ। अनि तिमीहरू हेर कि म बूढो छु, अनि म यो मरणशील शरीरलाई यसको मातृभूमिमा समर्पण गर्न लागेको छु।\n\n27 त्यसकारण, जसरी मैले तिमीहरूसामु भनेँ कि मैले तिमीहरूका सेवा गरेको थिएँ, परमेश्वरअगाडि एक सफा चेतनाका साथ हिड्दै, यतिसम्म कि यो समयमा समेत मैले तिमीहरू स्वयम् एकसाथ भेला हुनुपर्दछ भनेर अह्राएँ, कि म जब तिमीहरूका बारेमा परमेश्वरले आज्ञा दिएका कुराहरूका लागि परमेश्वरको न्यायका निम्ति खडा हुनेछौ, म बिना दोषको फेलापारियूँ र तिमीहरूको रगत ममाथि नआओस्।\n\n28 म तिमीहरूसामु भन्दछु कि तिमीहरूलाई मैले अह्राएँ कि तिमीहरू आफैँ एकसाथ भेला हुनुपर्दछ ताकि मैले मेरो वस्त्रमा भएको तिमीहरूका रगत हटाउन सकूँ, म मेरो समाधिस्थलतिर जाने यस बेलामा, कि म शान्तिसँग जान सकूँ, अनि मेरो अमर आत्मा एक न्यायी परमेश्वरको जयजयकार गाइरहेका माथिका भजनमण्डलीसँग सहभागी हुन सकोस्।\n\n29 अनि अरु, म तिमीहरूसामु भन्दछु कि मैले तिमीहरूलाई अह्राएँ कि तिमीहरू स्वयम् एकसाथ भेला हुनु पर्दछ, कि म अबदेखि न त तिमीहरूको शिक्षक, न त तिमीहरूको राजा हुन सक्छु भनेर घोषणा गर्न सकूँ;\n\n30 किनकि यो समयमा समेत, तिमीहरूसामु बोल्न प्रयत्न गर्दा मेरो सम्पूर्ण शरीर अत्यन्त काँप्दछ; तर परमप्रभु परमेश्वरले मलाई सहयोग गर्नुहुन्छ, अनि मलाई तिमीहरूसामु बोल्न दिनुभएको छ, अनि मलाई आज्ञा दिनुभएको छ कि यो दिन म तिमीहरूसामु घोषणा गर्न सकूँ, कि मेरा छोरा मोसीयाह तिमीहरूमाथि एक राजा र शासक हुन्।\n\n31 अनि अब, मेरा बन्धुहरू, म चाहान्छु कि तिमीहरूले अहिलेसम्म जे गर्दै आएका छौ सोही गर्नू। जसरी तिमीहरूले मेरा आज्ञाहरू र मेरा पिताका आज्ञाहरू पालना गरेकाछौ, अनि उन्नति गरेका छौ, अनि तिमीहरूका शत्रुका हातहरूमा पर्नबाट जोगाइएका छौ, त्यसरी नै समेत यदि तिमीहरूले मेरा छोराका आज्ञाहरू, अथवा उसमार्फत् तिमीहरूसामु दिइने परमेश्वरका आज्ञाहरू पालना गऱ्यौ भने, तिमीहरूले यो भूमिमा उन्नति गर्नेछौ अनि तिमीहरूका शत्रुहरूको तिमीहरूमाथि कुनै शक्ति हुनेछैन।\n\n32 तर, हे मेरा जन, होशीयार होओ कि कथंकदाचित् तिमीहरूमाझ कलह उठ्नेछ, र तिमीहरू दुष्ट आत्माको पालना गर्न रोज्नेछौ, जुन मेरा पिता मोसीयाहद्वारा बोलिएका थिए।\n\n33 किनकि हेर, त्यहाँ जसले त्यो आत्माको पालना गर्न रोज्दछ ऊसमाथि धिक्कार उच्चारण गरिएको छ किनकि यदि ऊ उसप्रति आज्ञाकारी बन्न रोज्दछ र आफ्ना पापहरूमा मर्छ भने उसले आफ्नो आत्माको अभिशाप पिउँछ; किनकि उसले अजर सजायँको ज्याला प्राप्त गर्नेछ, उसले आफ्नो ज्ञान विपरीत परमेश्वरको नियम उल्लङ्घन गरेको हुनाले।\n\n34 म तिमीहरूसामु भन्दछु, कि त्यहाँ तिमीहरूमध्ये कोही छैन, तिमीहरूका साना बालबालिकाहरू बाहेक, जसलाई यी कुराहरूका बारेमा सिकाइएको छैन, तर कसलाई थाहा छैन कि तिमीहरू अनन्तका निम्ति स्वर्गमा रहनुहुने पिताप्रति ऋणी छौ, तिमीसँग जे छ र तिमी जे हौ त्यो सबै उहाँलाई अर्पण गर्न; र हाम्रा पिता लहीले यरुशलेम छाडेदेखिको समयदेखि समेत, पवित्र अगमवक्ताहरूद्वारा बोलिएका अगमवाणीहरू भएको अभिलेखहरूका बारेमा समेत सिकाइएको छ।\n\n35 अनि यो पनि, सबै जो अहिलेसम्म हाम्रा पितापुर्खाहरुद्वारा बोलिएका छन्। अनि हेर, यो पनि, उनीहरूले बोले कि जुन परमप्रभुद्वारा उनीहरूसामु आज्ञा गरिएको थियो; त्यसकारण, ती सही र सत्य छन्।\n\n36 अनि अब, म तिमीहरूसामु भन्दछु, मेरा बन्धुहरू, कि यी सबै कुराहरू तिमीहरूले थाहा पाएपछि र सिकाइएपछि यदि तिमीहरूले उल्लङ्घन गऱ्यौ र बोलिएका ती कुराहरू विपरीत गऱ्यौ भने, कि तिमीहरूले आफैँलाई परमप्रभुको आत्माबाट निकाला गऱ्यौ भने, कि तिमीहरूलाई आशीषित बनाउन, उन्नति गराउन, अनि संरक्षित बनाउन तिमीहरूलाई विवेकका बाटाहरू पथ प्रदर्शन गर्ने उसको तिमीहरूमा स्थान हुनेछैन।\n\n37 म तिमीहरूसामु भन्दछु, कि यसो गर्ने मानिस ऊ नै परमेश्वरको बिरोधमा खुल्ला बिद्रोहमा आउँदछ; त्यसकारण उसले दुष्ट आत्माको पालना गर्न रोज्दछ, अनि सबै धार्मिकताको शत्रु बन्दछ; त्यसकारण, परमप्रभुको उसमा कुनै स्थान छैन, किनकि उहाँ अपवित्र मन्दिरहरूमा बास गर्नुहुन्न।\n\n38 त्यसकारण यदि त्यो मानिसले पश्चात्ताप गरेन र परमेश्वरका सामु शत्रु नै रहेर मर्दछ भने ईश्वरीय न्यायको मागले उसको अमर जीवात्मालाई उसको आफ्नो दोषले जिउँदो चेतनामा जगाउँछ, जसले उसलाई परमप्रभुको उपस्थितिबाट पछि हटाउँछ, अनि उसको छाती दोषले, अनि पीडाले, र वेदनाले भर्दछ, जुन सदासर्वदाका लागि निरन्तर आरोहण गरिरहने कहिल्यै निभाउन नसकिने आगोको ज्वाला जस्तो हुन्छ।\n\n39 अनि अब म तिमीहरूसामु भन्दछु, कि कृपाको त्यो मानिसमाथि कुनै दावा छैन; त्यसकारण उसको अन्तिम अवस्था कहिल्यै अन्त्य नहुने पीडा सहनु हो।\n\n40 हे, तिमी सबै बृद्धहरू, अनि तिमी युवाहरू पनि, अनि तिमी साना बालबालिकाहरू जो मेरा वचनहरू बुझ्छौ, किनकि मैले स्पष्टसँग तिमीहरूसामु बोलेको छु कि तिमीहरूले बुझ्न सक, म प्रार्थना गर्छु कि तिमीहरू उल्लङ्घनमा पतन भएकाहरूका त्यस भयानक अवस्थाको सम्झनामा उठ्नु पर्छ।\n\n41 अनि अरु, म चाहन्छु कि तिमीहरूले परमेश्वरको आज्ञा पालना गर्नेहरूका आशीष र खुसीयालीको अवस्थाका बारेमा सोच्नु पर्दछ। किनकि हेर, आत्मिक र पार्थिव दुबै, सबै कुराहरूमा उनीहरू आशीषित छन्; अनि यदि उनीहरू अन्त्यसम्म आस्थावान् बने भने उनीहरूलाई स्वर्गमा ग्रहण गरिन्छ, कि उनीहरू परमेश्वरसँग कहिल्यै अन्त्य नहुने खुसीयालीको अवस्थामा बास बस्न सक्छन्। हे, सम्झ, सम्झ कि यी कुराहरू सत्य छन्; किनकि परमप्रभु परमेश्वरले बोल्नुभएको छ।\n\n", "mosiah 3": "[center][font_size=26]अध्याय ३[/font_size][/center]\n\n[i]बेन्यामिन राजाले उनको सम्बोधन जारी राख्छन्—सर्वशक्तिमान परमप्रभुले माटाको शरीरमा मानिसहरूमाझ सेवा गर्नुहुनेछ—संसारका पापहरूका प्रायश्चित्त गर्न प्रत्येक रोमकुपबाट रगत आउनेछ—उहाँको एकमात्र नाउँ हो जसबाट मुक्ति आउँछ—प्रायश्चित्त मार्फत् मानिसले प्राकृतिक मानिसलाई अलग्याएर सन्त बन्न सक्छ—दुष्टहरूका पिडा आगो र गन्धकको कुण्ड हुनेछ। लगभग ई.पु. १२४।[/i]\n\n1 अनि फेरि मेरा बन्धुहरू, म तिमीहरूको ध्यान आकर्षण गर्न चाहान्छु, किनकि मलाई तिमीहरूसामु अरु केही बोल्नु छ; किनकि हेर, आउने कुराहरूका बारेमा मैले तिमीहरूसामु भन्नु छ।\n\n2 अनि जुन कुराहरू म तिमीहरूलाई भन्नेछु, ती मलाई परमेश्वरका स्वर्गदूतले अवगत गराएका हुन्। अनि उनले मसामु भने: व्यूँझ; अनि म व्यूँझेँ, अनि हेर उनी मेरा अगाडि खडा भए।\n\n3 अनि उनले मसामु भने: उठ, अनि मैले तिमीलाई भन्ने वचनहरू सुन; किनकि हेर, म तिमीसामु महान् आनन्दको खुसीको खबर घोषणा गर्न आएको हुँ।\n\n4 किनकि परमप्रभुले तिम्रा प्रार्थनाहरू सुन्नुभएको छ, अनि तिम्रो धार्मिकताको न्याय गर्नुभएको छ, अनि मलाई तिमी आनन्दित हुन सक भनी तिम्रासामु घोषणा गर्न पठाउनुभएकोछ; अनि कि तिमीले तिम्रा जनसामु घोषणा गर्न सक, कि उनीहरू पनि आनन्दले भरियून्।\n\n5 किनकि हेर, समय आउँछ, अनि त्यति पर छैन, कि शक्तिकासाथ, शासन गर्ने सर्वशक्तिमान परमप्रभु, जो हुनुहुन्थ्यो, अनि सबै अनन्तदेखि सबै अनन्तसम्म हुनहुन्छ, उहाँ मानिसका छोराछोरीमाझ स्वर्गबाट तल आउनुहुनेछ, अनि माटोको शरीर लिनुहुनेछ, अनि मानिसहरूका माझ अगाडि जानुहुनेछ, शक्तिशाली आश्चर्यकर्महरू गर्दै, जस्तै, बिरामीको चङ्गाइ गर्दै, मरेकालाई उठाउँदै, लङ्गडालाई हिँडाउदै, अन्धाहरूलाई दृष्टि प्राप्त गर्न लगाउँदै, अनि बहिराहरूलाई सुन्न लगाएर, अनि हरेक प्रकारका रोगहरूका उपचार गराउँदै।\n\n6 अनि उहाँले सैतानलाई, अथवा मानिसका छोराछोरीहरूका हृदयहरूमा बस्ने दुष्ट आत्माहरूलाई निकाला गर्नुहुनेछ।\n\n7 अनि हेर, उहाँले परीक्षाहरू, अनि शरीरको पीडा, भोक, प्यास र थकान, मृत्युसम्मका बाहेक मानिसले सहन सक्ने समेत भन्दा पनि धेरै सहनु पर्नेछ; किनकि हेर, प्रत्येक रोमकुपबाट रगत आउनेछ, उहाँका जनका दुष्टता र कुकर्महरूका निम्ति उहाँको वेदना त्यति महान् हुनेछ।\n\n8 अनि उहाँलाई येशू ख्रीष्ट, परमेश्वरका पुत्र, स्वर्ग र पृथ्वीका पिता, प्रारम्भदेखिका सबै कुराहरूका सृष्टिकर्ता भनिनेछ; अनि उहाँकी आमालाई मरियम भनिनेछ।\n\n9 अनि हेर, उहाँ उहाँका आफ्नाहरूसामु आउनुहुनेछ, कि उहाँको नाउँमाथिको आस्था मार्फत् मानिसका छोराछोरीहरूमा मुक्ति आउन सकोस्; अनि यी सबैपछि समेत उनीहरूले उहाँलाई एक मानिस सोच्नेछन्, अनि भन्नेछन् कि उससँग सैतान छ, अनि उहाँलाई कोर्रा हान्नेछन्, अनि उहाँलाई क्रुसमा टाँग्नेछन्।\n\n10 अनि उहाँ मृत्युबाट तिन दिनमा उठ्नुहुनेछ; अनि हेर, उहाँ संसारको न्याय गर्न खडा हुनुहुन्छ; अनि हेर, यी सबै कुराहरू गरिएका हुन् कि एक धार्मिक न्याय मानिसका छोराछोरीहरुसामु आउन सकोस्।\n\n11 किनकि हेर, अनि उहाँको रगतले पनि आदमको उल्लङ्घनबाट पतन भएकाहरूका, नजानीकन पाप गरेकाहरूका, अथवा उनीहरूका बारेमा परमेश्वरको इच्छा थाहा नपाइकन मरेकाहरूको पापहरूका निम्ति प्रायश्चित्त गर्दछ।\n\n12 तर धिक्कार, धिक्कार छ उनीहरूलाई जसलाई थाहा छ कि उसले परमेश्वरका विरुद्ध विद्रोह गर्दछ! किनकि प्रभु येशू ख्रीष्टमाथिको आस्था र पश्चात्ताप मार्फत् बाहेक मुक्ति त्यस्तो कसैलाई पनि आउँदैन।\n\n13 अनि परमप्रभुले उहाँका पवित्र अगमवक्ताहरूलाई मानिसका छोराछोरीहरूमाझ पठाउनुभएको छ, यी कुराहरू प्रत्येक कुटुम्ब, राष्ट्र, अनि भाषाहरूमा, कि त्यसबाट, जसले ख्रीष्ट आउनुहुन्छ भनेर विश्वास गर्दछ, उसले उनीहरूका पापहरूबाट छुट्कारा प्राप्त गर्न सक्नेछ, अनि अत्यन्त धेरै खुसीका साथ आनन्दित हुन सक्नेछ, उहाँ उनीहरूसामु आइसक्नुभएको छ भन्ने समेतजस्तै गरी।\n\n14 अझ परमप्रभु परमेश्वरले देख्नुभयो कि उहाँका जन हठी थिए, अनि उहाँले उनीहरूका लागि एक व्यवस्थाको स्थापना गर्नुभयो, मोशाको व्यवस्था समेत।\n\n15 अनि उहाँको आगमनका बारेमा, धेरै चिन्हहरू, अनि आश्चर्यकर्महरू, अनि प्रकारहरू, अनि छाँयाहरू उनीहरूसामु देखाइए; अनि पवित्र अगमवक्ताहरूले पनि उहाँको आगमनका बारेमा बोले; अनि अझै उनीहरूले आफ्ना हृदयहरू कठोर पारे, अनि उनीहरूले बुझेनन् कि उहाँको रगतको प्रायश्चित्तमार्फत् बाहेक मोशाको व्यवस्थाले कुनै पनि उपलब्धी दिँदैन।\n\n16 अनि यदि यो सम्भव भए पनि कि साना बालबालिकाहरूले पाप गर्न सक्थे उनीहरूलाई बचाउन सकिदैन; तर म तिमीहरूसामु भन्दछु उनीहरू आशीषित छन्; किनकि हेर, आदममा जस्तै, अथवा प्रकृतिद्वारा, उनीहरूका पतन हुनेछ; त्यसोभए पनि ख्रीष्टको रगतले उनीहरूका पापको प्रायश्चित्त गर्नेछ।\n\n17 अनि अरु, म तिमीहरूलाई भन्दछु, कि त्यहाँ अर्को दिएको कुनै नाउँ छैन न त अरु कुनै बाटो छ, न त माध्यम नै छ जसबाट मानिसका छोराछोरीमा मुक्ति आउन सकोस्, केवल सर्वशक्तिमान परमप्रभु ख्रीष्टमा र उहाँमार्फत्।\n\n18 किनकि हेर उहाँले न्याय गर्नुहुन्छ, अनि उहाँको न्याय न्यायोचित हुन्छ; अनि बाल्यकालमै मर्ने बालबालिकाहरूको नाश हुनेछैन; तर मानिसहरूले आफैँलाई विनम्र नबनाए अनि साना बालबालिकाहरू जस्तै नबने, अनि सर्वशक्तिमान परमप्रभु ख्रीष्टको प्रायश्चित्तको रगतमा र उहाँमार्फत् मात्र मुक्ति थियो, अनि छ, अनि आउनेछ, भनी विश्वास नगरे उनीहरूले आफ्नो जीवात्माको अभिशाप पिउँछन्।\n\n19 किनकि प्राकृतिक मानिस परमेश्वरको शत्रु हो, अनि ऊ आदमको पतनदेखि नै भई आएको छ, र सदासर्वदाका लागि निरन्तर रहनेछ, जबसम्म उसले आफूलाई पवित्र आत्माको प्रेरणामा समर्पण गर्दैन र त्यो प्राकृतिक मानिसलाई अलग्याउँदैन अनि परमप्रभु ख्रीष्टको प्रायश्चित्तमार्फत् सन्त बन्दैन र एक बालक जस्तै, समर्पित, विनम्र, नम्र, धीर, मायाले भरिएको, जसरी बालक उसको पितामा समर्पित हुन्छ, त्यसरी नै परमप्रभुले उसलाई दिन योग्य ठहऱ्याइएका कष्टहरू प्रति समर्पित हुन इच्छुक हुँदैन तबसम्म हुनेछ।\n\n20 अनि अरु, म तिमीहरूसामु भन्दछु, कि त्यस्तो समय आउनेछ जब मुक्तिदाताको ज्ञान प्रत्येक राष्ट्र, कुटुम्ब, भाषा र जन भरि छरिनेछ।\n\n21 अनि हेर, जब त्यो समय आउँदछ, साना बालबालिकाहरू बाहेक, सर्वशक्तिमान परमप्रभु परमेश्वरको नाउँमा आस्था र पश्चात्तापमार्फत् बाहेक कोही पनि परमेश्वरअगाडि दोष बिनाको फेला पारिनेछैन।\n\n22 अनि यो समयमा समेत, जब तिमीले आफ्ना जनलाई परमप्रभू तिम्रा परमेश्वरले तिमीलाई आज्ञा दिएको कुराहरू सिकाइसकेपछि, त्यस समयमा समेत, मैल तिमीसामु बोलेका वचनहरूअनुसार मात्रै, उनीहरू अझ बढी दोषमुक्त फेला पारिनेछैनन्।\n\n23 अनि अब मैले परमेश्वरले मलाई आज्ञा गरेका वचनहरू बोलिसकेको छु।\n\n24 अनि परमप्रभु यसो भन्नुहुन्छ: त्यीती यी मानिसहरूविरुद्ध स्पष्ट गवाहीको रुपमा, त्यो न्यायको दिनमा, खडा हुनेछन्, त्यसबाट प्रत्येक मानिसको न्याय गरिनेछ, उसका कार्यहरूअनुसार, उनीहरू असल भए पनि, अथवा उनीहरू दुष्ट भए पनि।\n\n25 अनि यदि उनीहरू दुष्ट भए उनीहरूलाई उनीहरूका आफ्ना दोष र कुकर्महरूको एक भयावह दृश्यतिर पठाइन्छ, जसले उनीहरूलाई परमप्रभुको उपस्थितिबाट दु:ख र अन्त्यहीन पीडाको अवस्थातिर खुम्च्याएर लैजान्छ, जहाँबाट उनीहरू फेरि फर्कन सक्दैनन्, त्यसकारण, उनीहरूले आफ्ना जीवात्माहरूका लागि अभिशाप पिएका छन्।\n\n26 त्यसकारण, उनीहरूले परमेश्वरको क्रोधको कचौराबाट पिएका छन्, जुन जसरी निषेधित फल खाएका कारणले आदमको पतन हुन पऱ्यो त्यसरी नै न्यायले उनीहरूका निम्ति अस्वीकार गर्न सक्दैन, त्यसकारण, कृपाले उनीहरूमाथि सदासर्वदाका निम्ति दावा गर्न सक्दैन।\n\n27 अनि उनीहरूका पिडा आगो र गन्धकको कुण्ड जस्तै छ, जुनका ज्वालाहरू निभाउन सकिँदैन र जसको धुँवा सदासर्वदाका लागि निरन्तर माथि आरोहण गर्दछ। यसरी परमप्रभुले मलाई आज्ञा दिनुभएको छ। आमिन।\n\n", "mosiah 4": "[center][font_size=26]अध्याय ४[/font_size][/center]\n\n[i]बेन्यामिन राजाले आफ्नो सम्बोधन जारि राख्छन्—प्रायश्चितका कारण मुक्ति आउँदछ—बचाइनलाई परमेश्वरमा विश्वास गर—आस्थापुर्णता मार्फत् तिमीहरूका पापहरूका एक छुट्कारा राख—आफ्नो सम्पत्ति गरिबलाई बाँड—सबै कुराहरू वुद्धि र क्रममा गर। लगभग ई.पू. १२४।[/i]\n\n1 अनि अब, यस्तो हुन गयो कि जब बेन्यामिन राजाले परमप्रभुका स्वर्गदूतले उनलाई हस्तान्तरण गरेका वचनहरू बोल्न अन्त्य गरेका थिए, कि उनले हुलहरूमाथि उनका आँखा डुलाए, अनि हेर, उनीहरू जमिनमा ढलेका थिए, किनकि परमप्रभुप्रतिको भय उनीहरूमा आएको थियो।\n\n2 अनि उनीहरूले उनीहरू आफैँलाई पापमय अवस्थामा, पृथ्वीको धुलो भन्दा पनि कम देखेका थिए। अनि उनीहरू सबै एक आवाजमा ठूलो स्वरले यसो भन्दै कराए: हे कृपा होस्, अनि ख्रीष्टको प्रायश्चित्तको रगत लगाऔँ कि हामीहरू हाम्रा पापहरूबाट क्षमा प्राप्त गर्न सकौँ, अनि हाम्रा हृदयहरू शुद्ध पारियून्; किनकि मानिसका छोराछोरीहरूमाझ तल आउनुहुने र स्वर्ग र पृथ्वीको सृष्टि गर्नु हुने परमेश्वरका पुत्र येशू ख्रीष्टमा हामी विश्वास गर्दछौँ।\n\n3 अनि यस्तो हुन गयो कि उनीहरूले यी वचनहरू बोलिसकेपछि परमप्रभुको आत्मा उनीहरूमाथि आयो र आफ्ना पापहरूबाट छुट्कारा प्राप्त गरेकाले, अनि बेन्यामिन राजाले उनीहरूसामु बोलेका वचनहरूअनुसार आउनुहुने येशू ख्रीष्टमाथिको उनीहरूमा भएको अधिक आस्थाका कारण शान्तिपुर्ण चेतना पाएकाले उनीहरू आनन्दले भरिएका थिए।\n\n4 अनि बेन्यामिन राजाले फेरि उनको मुख खोले र यसो भन्दै उनीहरूसामु बोल्न थाले: मेरा मित्रहरू अनि मेरा बन्धुहरू, मेरा कुटुम्ब र मेरा जन, म तिमीहरूको ध्यान आर्कषण गर्न चाहन्छु, कि तिमीहरूले मैले तिमीहरूसामु बोल्ने बाँकी वचनहरू सुन्न अनि बुझ्न सक।\n\n5 किनकि हेर, यदि तिमीहरूलाई परमेश्वरको कृपाको ज्ञानले यस समयमा तिमीहरूका शून्यता, अनि तिमीहरूका मूल्यविहीनता, अनि पतित अवस्थाको चेतना प्रति व्यूँझाएको छ भने—\n\n6 म तिमिहरूसामु भन्दछु, यदि तिमीहरू परमेश्वरको कृपाको, अनि उहाँको अतुलनीय क्षमताको, अनि उहाँको विवेकको, अनि उहाँको धीरताको, अनि उहाँका मानिसका छोराछोरी प्रतिका सहनशीलताको ज्ञानमा आएका छौ भने; अनि प्रायश्चित्त पनि, जुन संसारको उत्पत्ति देखि तयार गरिएको थियो, कि त्यसबाट उसमा मुक्ति आओस् कि परमप्रभुमा उसले भरोसा राख्नु पर्दछ, अनि उहाँको आज्ञा पालना गर्नमा लगनशील हुन पर्दछ, अनि उसको जीवन, मेरो अर्थ यो मरणशील शरीरको जीवनको अन्त्यसम्म समेत आस्थामा निरन्तर रहनु पर्दछ—\n\n7 म भन्दछु, कि यो त्यो मानिस हो जसले, आदमको पतनदेखि आएका, अनि अहिले आइरहेका, अथवा संसारको अन्त्यसम्म समेत आउने सबै मानव जातिका निम्ति संसारको उत्पत्तिदेखि तयार गरिएको प्रायश्चित्तमार्फत् मुक्ति प्राप्त गर्दछ।\n\n8 अनि यो नै त्यो माध्यम हो जसबाट मुक्ति आउँछ। अनि जसका बारेमा बोलिएको छ त्यसबाहेक अर्को त्यस्तो मुक्ति छैन; न त मैले तिमीलाई भनेका सर्तहरू बाहेक अरु सर्तहरू नै छन् जसबाट मानिसलाई बचाउन सकिन्छ।\n\n9 परमेश्वरमा विश्वास गर; विश्वास गर कि उहाँ हुनुहुन्छ; अनि कि दुबै स्वर्ग र पृथ्वीमा, भएका सवै कुराहरूको उहाँले सृष्टि गर्नुभएको हो; विश्वास गर कि उहाँमा स्वर्ग र पृथ्वी दुबैमा रहेका सबै विवेक र सबै शक्ति छन्; विश्वास गर कि मानिसले परमेश्वरले बुझ्न सक्ने सबै कुराहरू बुझ्दैनन्।\n\n10 अनि फेरि, विश्वास गर कि तिमीले आफ्ना पापहरूको पश्चात्ताप गर्नुपर्छ अनि तिनीहरूलाई त्याग्नु पर्दछ र परमेश्वरअगाडि विनम्र हुनुपर्दछ; अनि हार्दिक हृदयकासाथ अनुरोध गर कि उहाँले क्षमा दिनुहुनेछ; अनि अब, यदि तिमीहरूले यी सबै कुराहरूमा विश्वास गर्छौ भने तिमीहरूले यो हेर कि तिमीहरूले ती गर्दछौ।\n\n11 अनि फेरि म तिमीहरूलाई पहिले भनेजस्तै भन्न चाहन्छु, कि जसरी तिमीहरू परमेश्वरको महिमाको ज्ञानमा आएका छौ, अथवा यदि तिमीहरूले उहाँको कृपा थाहापाएका छौ अनि उहाँको माया चाखेका छौ, अनि तिम्रा पापहरूबाट छुट्कारा प्राप्त गरेका छौ, जसले तिम्रो जीवात्मामा त्यस्तो अत्यन्त आनन्द दिन्छ, यतिसम्म म चाहन्छु कि तिमीहरूले, परमेश्वरको महानता, अनि तिम्रो आफ्नो शून्यता, अनि उहाँको कृपा र तिमी, अयोग्य प्राणिहरू प्रतिको, धैर्यलाई सम्झ, सदैव सम्झनामा राख, अनि दैनिक परमप्रभुको नाउँमा बोलाउँदै, कटिबद्धताका साथ स्वर्गदूतका मुखबाट भविष्यमा आउनहुन्छ भनी भनिएका उहाँप्रतिको विश्वासमा खडा हुँदै विनम्रताको गहिराइहरूमा नम्र होऊ।\n\n12 अनि हेर, म तिमीहरूसामु भन्दछु कि यदि तिमीहरूले यी गऱ्यौ भने तिमीहरू सदैव खुशी हुनेछौ, अनि परमेश्वरको मायाले भरिइनेछौ, अनि तिमीहरूका पापहरूबाट छुट्कारा सदैव पाउनेछौ; अनि तिमीहरू तिमीहरूलाई सृष्टि गर्नेको महिमामा, अथवा सही र सत्यको ज्ञानमा बढ्नेछौ।\n\n13 अनि तिमीहरू एक अर्कालाई हानी गर्ने विचार गर्नेछैनौ, तर शान्तिपूर्वक जिउने, अनि प्रत्येक मानिसलाई उसको भाग जे हो सोहीअनुसार प्रदान गर्ने विचार गर्नेछौ।\n\n14 अनि तिमीहरूले सहनेछैनौ कि तिमीहरूका छोराछोरीहरू भोका, अथवा नाङ्गा हुन जाऊन्; न त तिमीहरूले सहने नै छौ कि तिनीहरूले परमेश्वरको व्यवस्थाको उल्लङ्घन गरून्, अनि एक अर्काबीच लडाइँ र झगडा गरून्, अनि दुष्टको सेवा गरून्, जो पापको मालिक हो, अथवा जुन सैतान आत्मा हो जसका बारेमा हाम्रा पितापुर्खाहरुद्वारा बोलिएका छन्, ऊ सबै धार्मिकताको शत्रु हो।\n\n15 तर तिमीहरूले उनीहरूलाई सत्यताका र गम्भीरताका मार्गहरूमा हिँड्न सिकाउनेछौ; तिमीहरूले उनीहरूलाई एक अर्कालाई माया गर्न र एक अर्काको सेवा गर्न सिकाउनेछौ।\n\n16 अनि यो पनि, तिमीहरू आफैँले तिमीहरूको सहायताको आवश्यकतामा परेकाहरूलाई सहायता गर्नेछौ; तिमीहरू आवश्यकतामा परेका उनीहरूलाई आफ्ना सम्पत्ति प्रदान गर्नेछौ; अनि तिमीहरू सहनेछैनौ कि मगन्तेले तिमीहरूसामु गरेको बिन्ती व्यर्थमा नहोस् र नाश हुनको लागि उसलाई नलखेट।\n\n17 सम्भवत: तिमीले भन्नेछौ: त्यो मानिसले आफ्नो दु:ख आफैँमाथि ल्याएको हो; त्यसकारण म मेरो हात रोक्नेछु र मेरो खाना उसलाई दिनेछैन, न त म मेरो सम्पत्ति उसलाई दिनेछु कि उसले सहन नपरोस्, किनकि उसका सजायहरू न्यायोचित छन्—\n\n18 तर म तिमीहरूलाई भन्दछु, हे मानिस, जसले यो गर्दछ उससँग पश्चाताप गर्ने महान् कारण छ; अनि उसले आफूले गरेकाको पश्चात्ताप गरेन भने ऊ सदासर्वदाका लागि विनाश हुन्छ; अनि परमेश्वरको राज्यमा उसका निम्ति कुनै स्थान छैन।\n\n19 किनकि हेर, के हामी सबै मगन्ते होइनौँ र? हामीसँग भएको सबै सम्पत्तिका निम्ति, खाना र वस्त्र दुबैका निम्ति र सुनका निम्ति र चाँदीका निम्ति, अनि हामीसँग भएका हरेक किसिमका सबै धनहरूका निम्ति उही व्यक्तिमा, परमेश्वरमा समेत, के हामी सबै भर पर्दैनौँ?\n\n20 अनि हेर, यो समयमा समेत, तिमीहरू उहाँको नाउँमा पुकार गरिरहेका छौ, अनि तिमीहरूका पापहरूको छुट्काराका निम्ति मागिरहेका छौ। अनि के उहाँले सहनुभएको छ कि तिमीहरूले व्यर्थमा मागेका छौ? छैन, उहाँले आफ्नो आत्मा तिमीहरूमाथि खन्याउनु भएको छ र अह्राउनु भएको छ कि तिमीहरूका हृदयहरू आनन्दले भरिनुपर्दछ र अह्राउनुभएको छ कि तिमीहरूका मुखहरू बन्द हुनुपर्दछ कि तिमीहरूले उच्चारण गर्न सक्दैनौ, तिमीहरूको आनन्द यति अति नै धेरै थियो।\n\n21 अनि अब, यदि परमेश्वरले, जसले तिमीहरूको सृष्टि गर्नुभयो, जसमा तिमीहरू तिमीहरूका जीवनहरूका निम्ति र तिमीहरूसँग जे छ र तिमीहरू जे हौ सबैका निम्ति भर पर्दछौ, तिमीहरूले आस्थामा प्राप्त गर्नेछु भन्ने विश्वासमा मागेका कुनै पनि सही कुरा परमेश्वरले तिमीहरूलाई दिनुहुन्छ भने, हे त्यसो भए, तिमीहरूले कसरी तिमीहरूसँग भएको सम्पत्ति एक अर्कालाई बाड्नुपर्छ होला।\n\n22 अनि यदि तिमीहरूले ऊ नाश नहोस् भनेर तिमीहरूको सम्पत्तिको लागि बिन्ती गर्ने मानिसलाई मूल्याङ्कन गर्छौ र उसलाई दोषी ठहर्र्याउँछौ भने, तिमीहरूले आफ्नो सम्पत्ति रोक्दा तिमीहरूको तिरस्कार अझ कति बढी न्यायोचित हुनेछ, जुन तिमीहरूको मातहतमा छैन तर परमेश्वरकोमा छ, जसको मातहतमा तिमीहरूको जीवन पनि छ, अनि तैपनि तिमीहरूले कुनै बिन्ती चढाउँदैनौ, न त तिमीहरूले गरेको कुराको पश्चात्ताप नै गर्छौ।\n\n23 म तिमीहरूलाई भन्छु, धिक्कार छ त्यो मानिसलाई, किनकि उसको सम्पत्ति उससँग नाश हुनेछ; अनि अब, म यी कुराहरू उनीहरूलाई भन्छु जो यो संसारका कुराहरूको सरोकारमा धनी छन्।\n\n24 अनि फेरि, म गरिबसामु भन्दछु, तिमीहरू जससँग छैन र तैपनि पर्याप्त छ, कि तिमीहरू दिनदिनै रहन्छौ, मेरो अर्थ तिमीहरू सबै जसले मगन्तेहरूको अस्वीकार गर्छौ, किनभने तिमीहरूसँग छैन; म चाहान्छु कि तिमीहरूले आफ्ना हृदयहरूमा भन कि: म दिन्नँ किनभने मसँग छैनँ, तर यदि मसँग भएको भए म दिने थिएँ।\n\n25 अनि अब, यदि तिमीहरूले तिमीहरूका हृदयहरूमा यो भन्दछौ भने तिमीहरू निर्दोष रहन्छौ, अन्यथा तिमीहरूलाई दोषी ठहऱ्याइन्छ; अनि तिम्रो तिरस्कार न्यायोचित छ किनकि तिमीहरूले त्यसको लोभ लालचा गर्छौ जुन तिमीहरूले प्राप्त गरेका छैनौ।\n\n26 अनि अब, मैले तिमीहरूसामु बोलेका यी कुराहरूका निमित्त—त्यो हो, तिमीहरूका दिन दिनैका पापहरूबाटको एक छुटकारा राख्नका निमित्त, कि तिमीहरू परमेश्वरअगाडि निर्दोष हिँड्न सक—म चाहान्छु कि तिमीहरू, प्रत्येक मानिसले आफूसँग भएअनुसार, जस्तै भोकालाई खुवाउन, नाङ्गालाई लगाउन, बिरामीलाई भेट्न र उनीहरूको राहतका लागि सेवा गर्न, आत्मिक र सांसारिक दुबै, उनीहरूका चाहानाहरूअनुसार, आफ्नो सम्पत्ति गरिबलाई बाँड।\n\n27 अनि देख कि यी सबै कुराहरू वुद्धिमा र क्रममा होओस्; किनकि यो आवश्यक छैन कि एउटा मानिस ऊसँग भएको बल भन्दा छिटो दौड़ोस्। अनि फेरि, यो उचित छ कि ऊ लगनशील होओस्, कि त्यसबाट उसले पुरस्कार जित्न सकोस्; त्यसकारण, सबै कुराहरू व्यवस्थित तरिकाले गरिनुपर्छ।\n\n28 अनि म चाहान्छु कि तिमीहरूले सम्झनुपर्छ, कि तिमीहरूमध्ये जसले आफ्नो छिमेकीबाट सापटी लिएका छौ सापटी लिएको त्यो कुरा फर्काउनुपर्छ, उसले मन्जुरी गरेअनुसार, अन्यथा तिमीले पाप गर्नेछौ; अनि सम्भवत: तिमीले तिम्रो छिमेकीलाई पनि पाप गर्न लगाउनेछौ।\n\n29 अनि अन्त्यमा, म तिमीहरूलाई सबै कुराहरू भन्न सक्दिनँ जसबाट तिमीहरू पाप गर्न सक्छौ; किनकि त्यहाँ थरिथरिका बाटाहरू र माध्यमहरू छन्; यति धेरै समेत कि म तिनीहरूलाई गणना गर्न सक्दिनँ।\n\n30 तर यति म तिमीहरूलाई भन्न सक्छु, कि यदि तिमीहरूले आफ्नो र आफ्ना विचारहरूको र आफ्ना वचनहरूको र आफ्ना कार्यहरूको ख्याल गरेनौ र परमेश्वरका आज्ञाहरू पालना गरेनौ भने र तिमीहरूका जीवनहरूका अन्त्यसम्म समेत, हाम्रा परमप्रभुको आगमनका बारेमा तिमीहरूले जे सुनेका छौ तिनका आस्थामा निरन्तर रहेनौ भने, तिमीहरूको नाश हुनु पर्दछ। अनि अब, हे मानिस, सम्झ, अनि नास नहोऊ।\n\n", "mosiah 5": "[center][font_size=26]अध्याय ५[/font_size][/center]\n\n[i]सन्तहरू आस्था मार्फत् ख्रीष्टका छोराहरू र छोरीहरू बन्दछन्—त्यसपछि उनीहरूलाई ख्रीष्टको नाउँले बोलाइन्छ—बेन्यामिन राजाले उनीहरूलाई अटल र अडिग हुन प्रोत्साहित गर्छन्। लगभग ई.पू. १२४।[/i]\n\n1 अनि अब, यस्तो हुन गयो कि जब बेन्यामिन राजाले उनका जनसामु यसरी बोलेका थिए, उनले उनीहरूसामु बोलेका वचनहरूमा उनका जनले विश्वास गर्छन् कि गर्दैनन् भन्ने थाहा पाउने चाहाना गर्दै, उनले उनीहरूमाझ पठाए।\n\n2 अनि उनीहरू सबै एक आवाजले कराए, यसो भन्दै: हो, हामीले तपाईँले हामीहरूसामु बोलेका वचनहरू सबैमा विश्वास गर्छौँ; अनि हामीलाई तिनको निश्चितता र सत्यता पनि थाहा छ; सर्वशक्तिमान् परमप्रभुको आत्माका कारणले, जसले हामीमा, अथवा हाम्रो हृदयहरूमा शक्तिशाली परिवर्तन ल्याएको छ कि हामीमा खराब गर्ने अरु कुनै आकाङ्क्षा छैन, तर निरन्तर असल गर्ने।\n\n3 अनि हामीहरूसँग, आफैँ, परमेश्वरको कृपा र उहाँको आत्मिक प्रकटीकरणहरूमार्फत् पनि, तिनका महान् दृष्टिहरू छन् जुन आउने छन्; अनि उचित भए, हामी सबै कुराहरूको अगमवाणी गर्न सक्छौँ।\n\n4 अनि यो आस्था हो जुन हामीसँग हाम्रा राजाले हामीसामु बोलेका कुराहरूमा छ त्यसले हामीलाई यो महान् ज्ञानसम्म ल्याएको छ, यसकारण हामी यस्तो अत्यन्त महान् खुशीले आनन्दित छौँ।\n\n5 अनि उहाँको इच्छा पूरा गर्न र उहाँले हामीलाई दिने आज्ञाहरूप्रति सबै कुराहरूमा, हाम्रा बाँकी दिनहरू सबैमा, आज्ञाकारी बन्न हामी हाम्रा परमेश्वरसँग करारमा प्रवेश गर्न इच्छुक छौँ, कि हामीहरूले आफूमाथि कहिले अन्त नहुने पीडा नल्याऔँ, स्वर्गदूतद्वारा बोलिएको जस्तै, कि हामीले परमेश्वरको क्रोधको कचौराबाट नपिऔँ।\n\n6 अनि, अब, यिनै ती वचनहरू हुन् जुन बेन्यामिन राजाले उनीहरूबाट चाहेका थिए; र त्यसकारण उनले उनीहरूसामु भने: तिमीहरूले मैले चाहेका वचनहरू बोलेका छौ; अनि तिमीहरूले गरेको करार एउटा धर्मी करार हो।\n\n7 अनि अब, तिमीहरूले गरेको करारका कारण तिमीहरूलाई ख्रीष्टका छोराछोरीहरू भनिन्छ, उहाँका छोराहरू र उहाँका छोरीहरू; किनकि हेर, यो दिन उहाँले तिमीहरूलाई आत्मिकरुपमा जन्माउनु भएको छ; किनकि तिमीहरू भन्दछौ कि तिमीहरूका हृदयहरू उहाँको नाउँमाथिको आस्थामार्फत् परिवर्तित भएको छ; त्यसकारण तिमीहरू उहाँबाट जन्मिएका हौ र उहाँका छोराहरू र उहाँका छोरीहरू बनेका छौ।\n\n8 अनि यो नाउँ मुनि तिमीहरूलाई मुक्त बनाइएको छ; अनि त्यहाँ कुनै अर्को नाउँ छैन जसबाट तिमीहरूलाई मुक्त बनाउन सकिन्छ। त्यहाँ अर्को कुनै नाउँ छैन जसबाट मुक्ति आउँदछ; त्यसकारण, म चाहन्छु कि तिमीहरूले ख्रीष्टको नाउँ आफूमा लिनु पर्दछ, तिमीहरू सबै जो परमेश्वरसँग करारमा पसेका छौ कि तिमीहरू आफ्नो जीवनहरूको अन्त्यसम्म आज्ञाकारी हुनुपर्दछ।\n\n9 अनि यस्तो हुन जानेछ कि यसो गर्ने कसैलाई परमेश्वरको दाहिने हाततिर फेला पारिनेछ, किनकि उसलाई त्यो नाउँ थाहा हुनेछ जसबाट उसलाई बोलाइनेछ; किनकि उसलाई ख्रीष्टको नाउँद्वारा बोलाइनेछ।\n\n10 अनि अब यस्तो हुन जानेछ, कि जसले ख्रीष्टको नाउँ आफूमा लिँदैन उसलाई अरु केही नाउँले बोलाइनेछ; त्यसकारण, उसले आफैँलाई परमेश्वरको देब्रे हातमा फेला पार्नेछ।\n\n11 अनि म चाहन्छु कि तिमीहरूले यो पनि सम्झनु पर्छ, कि यो नै त्यो नाउँ हो जुन मैले भनेको थिएँ मैले तिमीहरूलाई उल्लङ्घनमार्फत् बाहेक कहिल्यै नमेटिने नाउँ दिनुपर्छ; त्यसकारण, होसियार होऊ कि तिमीहरूले उल्लङ्घन गर्दैनौ, कि त्यो नाउँ तिमीहरूको हृदयहरूबाट नमेटियोस्।\n\n12 म तिमीहरूलाई भन्छु, म चाहन्छु कि तिमीहरूले त्यो लेखेको नाउँ सदैव तिमीहरूको हृदयमा राख्न सम्झनुपर्छ, कि तिमीहरू परमेश्वरको देब्रे हातमा फेला नपर, तर कि तिमीहरूले आफूलाई बोलाइने त्यो आवाजलाई र, आफूलाई बोलाइने त्यो नाउँलाई पनि सुन्नू र चिन्नू।\n\n13 किनकि एक मानिसले कसरी त्यो मालिकलाई चिन्छ जसलाई उसले सेवा गरेको छैन र जो उसका निम्ति बिरानो छ र उसको हृदयका विचारहरू र इच्छाहरू भन्दा पर छ?\n\n14 अनि फेरि, के एक मानिसले उसको छिमेकीको मातहतमा भएको गधा लिन्छ, अनि त्यसलाई राख्दछ? म तिमीहरूलाई भन्दछु, राख्दैन; उसले त्यसले उसको बथानमाझ खाएको समेत सहने छैन, तर त्यसलाई लखट्ने छ, अनि त्यसलाई निकाला गर्नेछ। म तिमीहरूलाई भन्दछु, कि तिमीहरूमाझ यस्तो समेत हुनेछ यदि तिमीहरूले आफूलाई बोलाइने नाउँलाई चिनेनौ भने।\n\n15 त्यसकारण, म चाहन्छु कि तिमीहरू अटल र अडिग हुनुपर्दछ, सदैव असल कार्यहरूमा भरपूर भएर, ताकि ख्रीष्ट, सर्वशक्तिमान परमप्रभु परमेश्वरले, उहाँको बनाउन तिमीहरूलाई छाप लगाएर बन्द गर्नुहुनेछ, कि तिमीहरूलाई स्वर्गमा ल्याइयोस्, कि तिमीहरूले चीरस्थायी मुक्ति र अनन्त जीवन पाओ, उहाँको विवेक र शक्ति र न्याय र कृपा मार्फत्, जसले, स्वर्गमा र पृथ्वीमा, सबै कुराहरूको सृष्टि गर्नुभयो, जो सबै माथिको परमेश्वर हुनुहुन्छ। आमिन।\n\n", "mosiah 6": "[center][font_size=26]अध्याय ६[/font_size][/center]\n\n[i]बेन्यामिन राजाले जनका नाउँहरूको अभिलेख राख्छन् र उनीहरूलाई सिकाउन पादरीहरूको नियुक्त गर्छन्—मोसीयाह धर्मी राजाका रुपमा शासन गर्छन्। लगभग ई.पू. १२४–१२१।[/i]\n\n1 अनि अब, बेन्यामिन राजाले सोचे यो उचित थियो, मानिसहरूसामु बोली सकेपछि, कि उनले परमेश्वरसँग उहाँका आज्ञाहरू पालना गर्ने करारमा प्रवेश गरेका ती सबैका नाउँहरू लेख्नुपर्दछ।\n\n2 अनि यस्तो हुन गयो कि त्यहाँ साना बालबालिकाहरू बाहेक एक जीवात्मा थिएन, जसले करारमा प्रवेश गरेका थिएनन् र ख्रीष्टको नाउँ उनीहरूमाथि ग्रहण गरेका थिएनन्।\n\n3 अनि फेरि, यस्तो हुन गयो कि जब बेन्यामिन राजाले यी कुराहरू सबैको अन्त्य गरे पछि र आफ्नो छोरा मोसीयाहलाई उनका जनको शासक र राजा हुन अभिषेक गरेपछि र अधिराज्यका बारेमा सबै जिम्मेवारी दिएपछि र जनलाई सिकाउन पादरीहरूको नियुक्ति गरेपछि पनि, कि उनीहरूले परमेश्वरका आज्ञाहरू सुन्न र जान्न सकून्, अनि त्यसकारण उनीहरूले गरेका शपथको सम्झनामा उनीहरूलाई घच्घच्याउनका लागि, उनले भीडलाई विदा गरे, अनि उनीहरू फर्के, प्रत्येक, आफ्नो परिवारहरूअनुसार, उनीहरूका आफ्नै घरहरूमा।\n\n4 अनि मोसीयाह उनका पिताका सट्टामा राज्य गर्न प्रारम्भ गरे। अनि उनले उनको उमेरको तिसौँ वर्षमा राज्य गर्न प्रारम्भ गरे, पूरा बनाउँदै, लहीले यरुशलेम छाडेको समय देखि लगभग चार सय र छहत्तर वर्ष।\n\n5 अनि बेन्यामिन राजा तीन वर्ष बाँचे र उनी मरे।\n\n6 अनि यस्तो हुन गयो कि मोसीयाहले परमप्रभुका मार्गहरूमा हिँडे, अनि उहाँका न्यायहरू र उहाँका कानुनहरू पालना गरे, सबै कुराहरूमा उहाँका आज्ञाहरू पालना गरे जे उहाँले उनीहरूलाई आज्ञा दिनुभयो।\n\n7 अनि मोसीयाह राजाले उनका जनलाई अह्राए कि उनीहरूले जमिनमा खेती गर्नु पर्दछ। अनि उनी, आफैँले पनि, पृथ्वीमा खेती गरे, कि जसबाट उनी उनका जनका लागि बोझ नबनून्, कि उनले उनका पिताले सबै कुराहरूमा गरेअनुसार गरून्। अनि त्यहाँ तीन वर्षको अन्तरालका लागि उनका जनमाझ कुनै कलह भएन।\n\n", "mosiah 7": "[center][font_size=26]अध्याय ७[/font_size][/center]\n\n[i]अम्मोनले लही-नफीको भूमि पत्ता लगाउछन् जहाँ लिम्ही राजा छन्—लिम्हीका जन लमानीहरूका दासत्वमा छन्—लिम्हीले उनीहरूको इतिहासको विस्तार लगाउँछन्—एक अगमवक्ताले (अबिनादी) गवाही दिएका थिए कि ख्रीष्ट परमेश्वर हुनुहुन्छ र सबै कुराहरूका पिता हुनुहुन्छ—ती जसले घिनलाग्दो कुराको बिउ छर्छन् हावाको भुमरीको फसल काट्छन्, अनि परमप्रभुमा भरोसा गर्नेले मुक्ति पाउनेछन्। लगभग ई.पू. १२१।[/i]\n\n1 अनि अब, यस्तो हुन गयो कि मोसीयाह राजालाई तीन वर्षको अन्तरालसम्म निरन्तर शान्ति भएपछि, उनी लही-नफीको भूमिमा अर्थात् लही-नफीको सहरमा बस्न गएका मानिसहरूका बारेमा जान्न इच्छुक थिए; किनकि उनका जनले उनीहरूले जरहेम्ला छोडेर गएदेखि उनीहरूबाट केही सुनेका थिएनन्; त्यसकारण, उनीहरूका प्रश्नहरूले उनलाई दिक्क बनाएका थिए।\n\n2 अनि यस्तो हुन गयो कि मोसीयाह राजाले अनुमति दिए कि तिनीहरूका बलिया मानिसहरूमध्ये सोह्रजना उनीहरूका बन्धुहरूका बारेमा सोधखोज गर्न लही-नफीको भूमितिर जाऊन्।\n\n3 अनि यस्तो हुन गयो कि भोलिपल्ट उनीहरूले जान सुरु गरे, उनीहरूसँग अम्मोन भएकाले, ऊ एक बलियो र शक्तिशाली मानिस भएकाले र जरहेम्लाका सन्तति भएकाले; अनि ऊ उनीहरूको अगुवा पनि थियो।\n\n4 अनि अब, लही-नफीको भूमिसम्म जान उनीहरू उजाड स्थानमा कुन बाटोमा यात्रा गर्नुपर्छ उनीहरूलाई थाहा थिएन; त्यसकारण उनीहरू उजाड स्थानमा धेरै दिन बरालिए, चालिस दिनसम्म समेत उनीहरू बरालिए।\n\n5 अनि जब उनीहरू चालिस दिन बरालिएपछि उनीहरू एउटा डाँडामा आए, जुन शिलोमको भूमिको उत्तरमा छ, अनि उनीहरूले त्यहाँ उनीहरूका पालहरू टाङ्गे।\n\n6 अनि अम्मोनले उनका तीन बन्धुहरू लिए, अनि उनीहरूका नाउँहरू अमलेकी, हेलेम र हेम थिए, अनि उनीहरू नफीको भूमितिर गए।\n\n7 अनि हेर, उनीहरूले नफीको भूमिमा र शिलोमको भूमिमा भएका मानिसहरूका राजालाई भेटे; अनि उनीहरू राजाका रक्षकद्वारा घेरिए, अनि लगिए, अनि बाँधिए, अनि कारागारमा हालिए।\n\n8 अनि यस्तो हुन गयो जब उनीहरूलाई कारागरमा दुई दिन राखेपछि उनीहरूलाई राजाका अगाडि फेरि ल्याइयो र उनीहरूका बन्धनहरूलाई खुलाइयो; अनि उनीहरू राजाअगाडि खडा भए र उनीहरूलाई अनुमति दिइयो, अर्थात आज्ञा दिइयो, कि उनीहरूले उनले सोध्ने प्रश्नहरूका उत्तर दिनुपर्छ।\n\n9 अनि उनले उनीहरूलाई भने: हेर, म लिम्ही हुँ, नोआको छोरा, जो जेनिफका छोरा थिए, जो यो भूमिको रिक्थ प्राप्त गर्न जरहेम्लाको भूमिबाट आएका थिए, जुन उनीहरूका पितापुर्खाहरुको भूमि थियो, जसलाई जनताका मतद्वारा राजा बनाइएको थियो।\n\n10 अनि अब, म कारण जान्न चाहान्छु कि तिमीहरू सहरका पर्खालहरूनजिक आउन त्यस्तो साहास गऱ्यौ, जब म आफैँ मेरा रक्षकहरूसँग द्वार बाहिर थिएँ।\n\n11 अनि अब, यो कारणका लागि मैले यो सहें कि तिमीहरूको संरक्षण गरिनु पर्छ, कि मैले तिमीहरूसँग सोधखोज गर्न सकूँ, अन्यथा मैले अह्राउन सक्थेँ कि मेरा रक्षकहरूले तिमीहरूलाई मार्नुपर्छ। तिमीहरूलाई बोल्न अनुमति दिइएको छ।\n\n12 अनि अब, जब अम्मोनले देखे कि उनलाई बोल्न अनुमति दिइएको थियो, उनी अघि गए र राजाअगाडि निहुरीए; अनि फेरि उठ्दै उनले भने: हे राजन्, म यो दिन परमेश्वरअगाडि धेरै आभारी छु कि म अझै जिउँदो छु र बोल्न अनुमति दिइएको छ; अनि म साहसका साथ बोल्न प्रयत्न गर्नेछु।\n\n13 किनकि म निश्चित छु कि यदि तपाईँले मलाई चिनेको भए तपाईँले सहनु हुन्नथ्यो कि मैले यी बन्धनहरू पहिरिन परोस्। किनकि म अम्मोन हुँ, अनि जरहेम्लाको सन्तति हुँ, अनि जेनिफले त्यो भूमिबाट बाहिर ल्याएका हाम्रा बन्धुहरूको खोजी गर्न जरहेम्लाको भूमिबाट बाहिर आएको हुँ।\n\n14 अनि अब, यस्तो हुन गयो कि लिम्हीले अम्मोनका वचनहरू सुनेपछी, उनी अत्यन्त हर्षित भए, अनि भने: अब मलाई निश्चिततापुर्वक थाहा छ कि जरहेम्लाको भूमिमा रहेका मेरा बन्धुहरू अझै जिउँदा छन्। अनि अब, म खुशी मनाउछुँ, अनि भोलि म अह्राउछु्ँ कि मेरा जनले पनि खुशी मनाऊन्।\n\n15 किनकि हेर, हामी लमानीहरूका दासत्वमा छौँ र सहनलाई कष्टकर करले लादिएका छौँ। अनि अब, हेर, हाम्रा बन्धुहरूले हामीलाई हाम्रो दासत्वबाट, अथवा लमानीहरूका हातहरूबाट मुक्त गर्नेछन् र हामी उनीहरूका दासहरू बनौँला; किनकि लमानीहरूका राजालाई कर तिर्नु भन्दा नफीहरूका दासहरू बन्नु उचित छ।\n\n16 अनि अब, लिम्ही राजाले उनका रक्षकहरूलाई आज्ञा दिए कि अम्मोन र उनका बन्धुहरूलाई अरु बाध्नु हुँदैन, तर अह्राए कि उनीहरू शिलोमको उत्तरको डाँडासम्म जानुपर्छ र उनीहरूका बन्धुहरूलाई सहरमा ल्याउनुपर्छ, कि त्यसबाट उनीहरू खान र पिउन र उनीहरूका यात्राको परिश्रमबाट आराम लिन सकून्, किनकि उनीहरूले धेरै कुराहरू सहेका थिए; उनीहरूले भोक, प्यास र थकान सहेका थिए।\n\n17 अनि अब, भोलिपल्ट यस्तो हुन गयो कि लिम्ही राजाले उनका जनमाझ घोषणा पठाए, कि त्यसबाट उनीहरूसामु उनले बोल्ने वचनहरू सुन्न, उनीहरू स्वयम् मन्दिरमा एकसाथ जम्मा होऊन्।\n\n18 अनि यस्तो हुन गयो कि जब उनीहरू स्वयम् एकसाथ जम्मा भए कि उनीहरूसामु उनले यसप्रकारले यसो भन्दै बोले: हे तिमीहरू, मेरा जन, तिमीहरूका शिरहरू उचाल र सान्त्वना लेऊ; किनकि समय नजिकै छ, अथवा त्यति पर छैन, जब हामीहरू हाम्रा शत्रुहरूको अधीनतामा अरु हुनेछैनौँ, हाम्रा धेरै सङ्घर्षहरू हुँदाहुँदै, जुन व्यर्थमा भएका छन्; तैपनि म भरोसा गर्छु त्यहाँ प्रभावकारी सङ्घर्ष गर्न बाँकी छ।\n\n19 त्यसकारण, तिम्रा शिरहरू उचाल र खुशी मनाओ र आफ्नो भरोसा परमेश्वरमा राख, त्यो परमेश्वरमा जो अब्राहाम र इसहाक र याकूबका परमेश्वर हुनुहुन्थ्यो; अनि त्यो परमेश्वर पनि जसले इस्राएलका छोराछोरीहरूलाई मिश्रदेशको भूमिबाट बाहिर ल्याउनुभयो र अह्राउनुभयो कि उनीहरूले ओबानो जमिनमा लाल सागर पार गर्नु पर्छ र उनीहरूलाई मन्न खुवाउनुभयो कि उजाड-स्थानमा उनीहरूको नाश नहोस्; र धेरै कुराहरू उहाँले उनीहरूका निम्ति गर्नुभयो।\n\n20 अनि फेरि, ती उही परमेश्वरले हाम्रा पितापुर्खाहरुलाई यरुशलेमको भूमिबाट बाहिर ल्याउनु भएको छ र उहाँका जनलाई अहिलेसम्म बचाउनुभएको र संरक्षण गर्नु भएको छ; अनि हेर, यो हाम्रा दुष्टताहरू र कुकर्महरूका कारण हो कि उहाँले हामीलाई दासत्वमा ल्याउनुभएको छ।\n\n21 अनि तिमीहरू सबै यो दिन साक्षीहरू छौ, कि जेनिफ, जसलाई यी जनमाथि राजा बनाइएको थियो, उनी उनका पितापुर्खाहरुको भूमिको रिक्थ प्राप्त गर्न अति उत्सुक भएकाले, त्यसकारण लामान राजाको धुर्तता र कपटद्वारा छलिएकाले, जसले जेनिफ राजासँग सन्धिमा प्रवेश गरेर, अनि भूमिको एक खण्डको, अथवा लही-नफीको सहर र शिलोमको सहर; र वरिपरिको भूमिको समेत स्वामित्व उनका हातहरूमा समर्पण गरेर—\n\n22 अनि यो सबै उनले गरे, यी जनलाई अधीनमा, अथवा दासत्वमा ल्याउने एकमात्र प्रायोजनका निम्ति। अनि हेर, हामी यस समयमा लमानीहरूका राजालाई कर तिर्छौँ, हाम्रो मकैको र हाम्रो जौको र प्रत्येक प्रकारका हाम्रा अन्नहरूको समेत आधा, हाम्रा बथान र झुण्डहरूका वृद्धिका आधा; अनि हामीसँग भएको र स्वामित्वमा भएको सबैको समेत आधा लमानीहरूका राजाले हामीबाट, अथवा हाम्रो जीवनहरूबाट असुल गर्छन्।\n\n23 अनि अब, के यो सहनलाई कष्टकर छैन? अनि के यी, हाम्रा कष्ट, महान् छैनन्? अब हेर, हामीले शोक गर्ने कारण कति महान् छन्?\n\n24 हो, म तिमीहरूसामु भन्दछु, हामीले शोक गर्ने कारणहरू महान् छन्; किनकि हेर हाम्रा बन्धुहरू मध्ये कतिको बध गरिएको छ, अनि उनीहरूको रगत व्यर्थमा पोखिएको छ र सबै दुष्टताको कारणले।\n\n25 किनकि यदि यी जन उल्लङ्घनमा पतन नभएको भए परमप्रभुले यो महान् दुष्टता उनीहरूमाथि आएको सहनु हुदैनथ्यो। तर हेर, उनीहरूले उहाँका वचनहरूलाई सुनेनन्; तर उनीहरूमाझ कलह उठ्यो, यतिसम्म समेत कि उनीहरूले आफ्नामाझ रगत बगाए।\n\n26 अनि उनीहरूले परमप्रभुको अगमवक्ताको बध गरेका छन्; हो, एक परमेश्वरको चुनिएको मानिसलाई, जसले उनीहरूका दुष्टताहरू र कुकर्महरूका बारेमा उनीहरूलाई भने, अनि आउने कुराहरूका धेरै अगमवाणी गरे, हो, ख्रीष्टको आगमनको समेत।\n\n27 अनि किनभने उनले उनीहरूलाई भने कि ख्रीष्ट परमेश्वर हुनुहुन्थ्यो, सबै कुराहरूको पिता, अनि भने कि उहाँले मानिसको स्वरूप उहाँमाथि लिनु पर्छ, अनि यो सुरुमा मानिसको सृष्टि गर्दाको त्यो स्वरूप हुनु पर्छ; अथवा अर्को शब्दमा, उनले भने कि मानिसको सृष्टि परमेश्वरको स्वरूपमा गरिएको थियो, अनि कि परमेश्वर मानिसका छोराछोरीहरूमाझ तल आउनुपर्छ, अनि शरीर र रगत आफूमाथि लिनुहुनेछ, अनि पृथ्वीको सतहमाथि अघि जानुहुनेछ—\n\n28 अनि अब, किनभने उनले यो भने, उनीहरूले उनलाई मारे; अनि उनीहरूले अरु धेरै कुराहरू गरे जसले उनीहरूमाथि परमेश्वरको क्रोध ल्यायो। त्यसकारण, कसले आश्चर्य मान्छ कि उनीहरू दासत्वमा छन् र उनीहरूलाई कष्टप्रद पीडाहरूले प्रहार गरिएको छ?\n\n29 किनकि हेर, परमप्रभुले भन्नुभएको छ: म मेरा जनलाई उनीहरूका उल्लङ्घनका दिनमा सहायता गर्नेछैन, तर म उनीहरूका बाटाहरूमा बार लगाउनेछु कि उनीहरूको उन्नति नहोस्, अनि उनीहरूका कार्यहरू उनीहरूलाई ठेस लगाउने ढुङ्गा बनून्।\n\n30 अनि फेरि, उनले भने: यदि मेरा जन घिनलाग्दो कुराहरु रोप्छन् भने उनीहरूले त्यसको भुसको फसल हावाको भुमरीमा काट्ने छन्; अनि त्यसको प्रभाव विष हो।\n\n31 अनि फेरि उनले भने: यदि मेरा जनले घिनलाग्दो कुराहरु रोप्ने छन् उनीहरूले पुर्वको हावाको फसल काट्ने छन्, जुनले शीघ्र विनाश ल्याउनेछन्।\n\n32 अनि अब, हेर, परमप्रभुका वाचा पूरा भएका छन्, अनि तिमीहरूलाई दण्ड र पीडा दिइनेछ।\n\n33 तर यदि तिमीहरू परमेश्वरतिर हृदयको पुरा प्रयोजनसहित फर्क्यौ र उहाँमा तिमीहरूको भरोसा राख्यौ र मस्तिष्कको सबै लगनका साथ उहाँको सेवा गऱ्यौ, यदि तिमीहरूले यो गऱ्यौ भने, उहाँले, उहाँको आफ्नो इच्छा र चाहानाअनुसार, दासत्वबाट तिमिहरूलाई मुक्ति दिनुहुनेछ।\n\n", "mosiah 8": "[center][font_size=26]अध्याय ८[/font_size][/center]\n\n[i]अम्मोनले लिम्हीका जनलाई सिकाउँछन्—उनले चौबीस येरेदी पाताहरूका बारेमा थाहा पाउँछन्—द्रष्टाद्वारा प्राचीन अभिलेखहरू अनुबाद गर्न सकिन्छ—द्रष्टा भन्दा ठूलो उपहार केही छैन। लगभग ई.पू. १२१।[/i]\n\n1 अनि यस्तो हुन गयो कि लिम्ही राजाले उनीहरूका जनसामु बोल्न अन्त्य गरेपछि, किनकि उनले उनीहरूसामु धेरै कुराहरू बोले र तिनीहरूमध्ये थोरै मात्र मैले यो पुस्तकमा लेखेको छु, उनले उनका जनलाई जरहेम्लाको भूमिमा भएका उनीहरूका बन्धुहरूका बारेमा सबै कुराहरू भने।\n\n2 अनि उनले अह्राए कि अम्मोन भीड अगाडिखडा हुनुपर्दछ र जेनिफ भूमिबाट बाहिर गएको समयदेखि उनी आफैँ भूमिबाट बाहिर आएको समयसम्म उनीहरूका बन्धुहरूबीचमा भएका सबै कुराहरुको उनीहरूसामु वर्णन गर्नुपर्छ।\n\n3 अनि उनले उनीहरूसामु बेन्यामिन राजाले उनीहरूलाई सिकाएका अन्तिम वचनहरूको वर्णन गरे, अनि तिनलाई लिम्ही राजाका जनलाई स्पष्ट पारे, ताकि उनीहरूले उनले बोलेका सबै वचनहरू बुझ्न सकून्।\n\n4 अनि यस्तो हुन गयो कि उनले यी सबै गरेपछि, कि लिम्ही राजाले भीडलाई तितर-वितर गरे र अह्राए कि उनीहरू प्रत्येक उनीहरूको आफ्नो घरमा फर्कनुपर्छ।\n\n5 अनि यस्तो हुन गयो कि उनले अह्राए कि उनीहरूले जरहेम्लाको भूमि छाडेदेखिको उनीहरूको अभिलेख समेटिएका ती पाताहरू अम्मोन अगाडि ल्याइनुपर्छ ताकि उनले ती पढ्न सकून्।\n\n6 अब, अम्मोनले त्यी अभिलेख पढ्नेबित्तिकै, उनले भाषाहरूको भाषान्तरण गर्न सक्छन् कि भनी जान्न राजाले उनीबाट सोधखोज गरे, अनि अम्मोनले उनलाई भने कि उनले सक्दैनन्।\n\n7 अनि राजाले उनीसामु भने: मेरा जनको कष्टहरूका निम्ति शोकाकुल भएकाले, मैले अह्राएँ कि मेरा जनमध्ये त्रिचालिस जनाले उजाड स्थानतिरको यात्रा लिनुपर्छ, कि जसबाट उनीहरूले जरहेम्लाको भूमि पत्ता लगाउन सकून्, कि हामीहरू हाम्रा बन्धुहरूसामु हामीलाई दासत्वबाट मुक्ति गराउन आवेदन गर्न सकूँ।\n\n8 अनि उनीहरू उजाड-स्थानमा धेरै दिनहरूको अन्तरालसम्म हराएका थिए, तैपनि उनीहरू लगनशील थिए, अनि जरहेम्लाको भूमि पत्ता लगाएनन् तर यो भूमितिर फर्के, अथाह पानीमाझ भएको जमिनमा यात्रा गरेर, एउटा भूमि फेला पारेर जुन मानिसहरूका र पशुहरूका हड्डीहरूले भरिएको थियो र प्रत्येक प्रकारका भवनहरूका भाग्नावेशेषहरूले भरिएको थियो, एउटा भूमि फेला पारेर जुन इस्राएलका सैन्यहरू जत्तिकै अनगिन्ति मानिसहरूद्वारा बसोबास गरिएको थियो।\n\n9 अनि एक गवाहीका निम्ति कि उनीहरूले भनेका कुराहरू सत्य हुन् उनीहरूले चौबीस पाताहरू ल्याएका छन् जुन कुँदईंहरूले भरिएका छन् र ती विशुद्ध सुनका छन्।\n\n10 अनि हेर, उनीहरूले कवचहरू पनि ल्याएका छन्, जुन ठूला छन्, अनि त्यी काँसका र तामाका हुन् र पूर्णरुपमा असल छन्।\n\n11 अनि फेरि, उनीहरूले तरबारहरू ल्याएका छन्, तिनका बिँडहरू नासिएका छन् र तिनीहरूका धारहरू खियाले खिइएका थिए; अनि त्यहाँ भूमिमा कोही छैन जसले भाषा, अथवा पाताहरूमा भएका कुदाइहरूको भाषान्तरण गर्न सक्छ। त्यसकारण मैले तिमीलाई भने: के तिमी अनुवाद गर्न सक्छौ?\n\n12 अनि म तिमीसामु पुन: भन्दछु: के तिमी कसैलाई चिन्दछौ जसले अनुवाद गर्न सक्छ? किनकि म इच्छुक छु कि यी पाताहरूको हाम्रो भाषामा भाषान्तरण गरिनुपर्छ, किनकि, सम्भवत:, तिनले हामीलाई यी विनाश भएका जनका अवशेषको ज्ञान दिन्छ, जहाँबाट यी अभिलेखहरू आए; अथवा, सम्भवत:, तिनीहरूले नाश भएका यिनै जनको ज्ञान हामीलाई दिनेछन्; र म उनीहरूको नाशको कारण जान्न इच्छुक छु।\n\n13 अब अम्मोनले उनीसामु भने: म निश्चितताका साथ तिमीलाई भन्न सक्छु, हे राजन्, अभिलेखहरू अनुवाद गर्न सक्ने एक मानिसका बारेमा; किनकि उनीसँग माध्यम छ कि उनले हेर्न सक्छन् र प्राचीन मितिका सबै अभिलेखहरू अनुवाद गर्न सक्छन्; अनि यो एक परमेश्वरबाटको उपहार हो। अनि यी कुराहरूलाई भाषान्तरकारहरू भनिन्छ, अनि आज्ञा पाएका बाहेक कसैले तिनीहरूमा हेर्न सक्दैनन् अन्यथा हेर्न नहुनेको निम्ति उसले हेरेमा उसको विनाश हुनेछ। अनि जसलाई तिनीहरूमा हेर्न आज्ञा दिइएको छ, उसलाई द्रष्टा भनिन्छ।\n\n14 अनि हेर्नुहोस्, जरहेम्लाको भूमिमा भएका जनका राजा ती मानिस हुन् जसले यी कुराहरू गर्ने आज्ञा पाएका छन्, अनि जससँग परमेश्वरबाट यो उच्च उपहार छ।\n\n15 अनि राजाले भने कि एक द्रष्टा एक अगमवक्ता भन्दा महान् हुन्छ।\n\n16 अनि अम्मोनले भने कि द्रष्टा एक प्रकाशक र अगमवक्ता पनि हुन्; अनि एउटा यस्तो उपहार जुनभन्दा यहूलो मानिसले पाउन सक्दैन, परमेश्वरको शक्ति स्वामित्वमा भएबाहेक, जुन कुनै मानिसले सक्दैन, तैपनि मानिससँग परमेश्वरबाट दिइएको महान् शक्ति हुन सक्छ।\n\n17 तर द्रष्टाले विगतका कुराहरूका बारेमा र आउने कुराहरूका बारेमा पनि जान्न सक्छ, अनि तीद्वारा सबै कुराहरू प्रकट गरिनेछ, अथवा, वस्तुत:, गोप्य कुराहरू प्रकट गरिनेछ र लुकेका कुराहरू प्रकाशमा ल्याइनेछ, अनि अझै अवगत नभएका कुराहरू तिनीहरूद्वारा अवगत गराइनेछ, अनि अन्यथा अवगत हुन नसक्ने कुराहरू पनि तिनीहरूद्वारा अवगत गराइनेछ।\n\n18 यसरी परमेश्वरले एक माध्यम उपलब्ध गराउनुभएको छ कि मानिस, आस्थाद्वारा, शक्तिशाली आश्चर्यकर्महरू गर्न सकोस्; त्यसकारण, उ उसका सह-प्राणीहरूका निम्ति एक महान् लाभ बन्दछ।\n\n19 अनि अब, जब अम्मोनले यी वचनहरू बोल्न अन्त्य गरेका थिए राजा अत्यन्त खुसी भए र परमेश्वरलाई धन्यवाद दिए, यसो भन्दै: नि:शङ्क एक महान् रहस्य यी पाताहरूभित्र समेटिएको छ, अनि यी भाषान्तरकारहरू नि:शङ्क मानिसका छोराछोरीहरूसामु यस्ता सबै रहस्यहरू खुलाउने प्रयोजनका निम्ति तयार गरिएको हो।\n\n20 हे कति विस्मयकारी छन् परमेश्वरका कार्यहरू, अनि कति सहनुहुन्छ उहाँले यी जनसँग; हो र मानिसका छोरछोरीहरूका सुझबुझहरू कति अन्धा र अछेद्य छन्; किनकि उनीहरूले विद्धता खोज्दैनन्, न त उनीहरू चहान्छन् कि उनले उनीहरूमाथि शासन गरून्।\n\n21 हो, उनीहरू एक जङ्गली बथान जस्तै छन् जुन गोठालोबाट भाग्छन् र यत्र-त्यत्र छरिन्छन्, अनि धपाइन्छन्, जङ्गलका जङ्गली जनावारहरूद्वारा भष्म पारिन्छन्।\n\n", "mosiah 9": "जेनिफको अभिलेख—उनका जनको एक विवरण, उनीहरूले जरहेम्लाको भूमि छाडेदेखि लमानीहरूका हातहरूबाट मुक्ति नपाइन्जेलसम्मको।\n\nअध्याय ९ देखि २२ सम्म\n\n[center][font_size=26]अध्याय ९[/font_size][/center]\n\n[i]जेनिफ लही-नफीको भूमि स्वामित्वमा लिन एक समूहलाई जरहेम्लाबाट अगुवाइ गर्छन्—त्यो भूमि रिक्थमा लिन लमानी राजाले उनीहरूलाई अनुमति दिन्छन्—त्यहाँ लमानीहरू र जेनिफका जनबीच युद्ध हुन्छ। लगभग ई.पू. २००–१८७।[/i]\n\n1 म, जेनिफ, नफीहरूका सबै भाषामा सिकाइएकाले र नफीको भूमि, अथवा हाम्रा पितापुर्खाहरुको प्रथम रिक्थको भूमिका बारेमा ज्ञान भएकोले र जासुसको रुपमा लमानीहरूमाझ उनीहरूका फौजहरूको जासुस गर्न पठाइएकाले, कि हाम्रा सेना उनीहरूमाथि आक्रमण गरुन् र उनीहरूको विनाश गरून्—तर जब मैले त्यो देखेँ जुन उनीहरूमाझ असल थियो म इच्छुक भएँ कि उनीहरूको विनाश हुनुहुँदैन।\n\n2 त्यसकारण, मैले मेरा बन्धुहरूसँग उजाड-स्थानमा झगडा गरें, किनकि म चाहान्थे कि हाम्रा शासक उनीहरूसँग सन्धि गरून्; तर उनी एक रूखो र रक्तपिपासु मानिस भएकोले आज्ञा दिए कि मेरो बध गरिनु पर्छ; तर धेरै रगत बगाइएर मलाई बचाइएको थियो; किनकि उजाड स्थानमा हाम्रो सेनामध्ये यहूलो सङ्ख्याको विनाश नभइन्जेलसम्म पिता-पिताविरुद्ध लडे, र दाजुभाइ-दाजुभाइ बिरुद्ध लडे; अनि हामी फर्कियौँ, हामीमध्ये ती जो जोगिएका थिए, जरहेम्लाको भूमिमा, उनीहरूका पत्नीहरू र उनीहरूका छोराछोरीहरूलाई त्यो घटना सुनाउन।\n\n3 अनि अझै, म हाम्रा पितापुर्खाहरुको भूमि रिक्थमा प्राप्त गर्न अति उत्सुक भएकाले, त्यो भूमिलाई स्वामित्वमा लिन इच्छुक जति थिए सबैलाई जम्मा गरेँ र त्यो भूमितिर जान उजाड स्थानमा हाम्रो यात्रा पुन: सुरु गरें; तर हामीहरू अनिकाल र कष्टप्रद पीडाले प्रहारित भयौँ; किनकि हामी परमप्रभु परमेश्वरलाई सम्झन सुस्त थियौँ।\n\n4 तैपनि, उजाड स्थानमा धेरै दिनहरूसम्म बरालिएपछि हामीले हाम्रो पाल त्यो स्थानमा टाङ्ग्यौँ जहाँ हाम्रा बन्धुहरूको बध गरिएको थियो, जुन हाम्रा पितापुर्खाहरुको भूमिनजिक थियो।\n\n5 अनि यस्तो हुन गयो कि म पुन: मेरा मानिसहरूमध्ये चार जनासँग त्यो सहरमा गएँ, राजासामु, कि मैले राजाको मनोभाव जान्न सकूँ र म जान्न सकूँ यदि म मेरा जनसँग जान सक्छु र शान्तिका साथ त्यो भूमि स्वामित्वमा लिन सक्छु।\n\n6 अनि म राजासामु गएँ, अनि उनले मसँग करार गरे कि मैले त्यो लही-नफीको भूमि र शिलोमको भूमि स्वामित्वमा लिन सक्छु।\n\n7 अनि उनले आज्ञा पनि दिए कि उनका जन त्यस भूमिबाट प्रस्थान गर्नुपर्दछ, अनि म र मेरा जन त्यो भूमिमा गयौँ ताकि हामीले यो स्वामित्वमा लिन सकूँ।\n\n8 अनि हामीले भवनहरू बनाउन र सहरका पर्खालहरू,हो, लही-नफी सहर र शिलोम सहरका पर्खालहरूसमेत मर्मत गर्न प्रारम्भ गर्र्यौं।\n\n9 अनि हामीले जमिन जोत्न प्रारम्भ गर्यौ, हो, हरेक प्रकारका बिउहरूसहित, मकैका बिउहरू र गहुँका र जौका र नेससहित र शमसहित र सबै प्रकारका फलफूलहरूका बीउहरूसहित; अनि हामीले यो जमिनमा फैलिन र उन्नति गर्न प्रारम्भ गऱ्यौँ।\n\n10 अब यो लामान राजाको धूर्तता र कपट थियो, मेरा जनलाई दासत्वमा ल्याउन, कि उनले यो भूमि दिए ताकि हामीले यसलाई स्वामित्वमा लिन सकूँ।\n\n11 त्यसकारण यस्तो हुन गयो, कि हामी यो भूमिमा बाह्र वर्षको अन्तरालसम्म बास बसेपछि कि लामान राजा असहज बन्न सुरु गरे, अन्यथा कुनै कारणद्वारा मेरा जन बलिया होऊन्, अनि कि उनीहरूले उनीहरूलाई जित्न नसकून् र उनीहरूलाई दासत्वमा ल्याउन नसकून्।\n\n12 अब उनीहरू अल्छी र मूर्तिपूजक मानिस थिए; त्यसकारण उनीहरू हामीहरूलाई दासत्वमा ल्याउन इच्छुक थिए कि उनीहरू हाम्रो हातको परिश्रमबाट आफैँ घिच्न पाऊन्; हो, कि हाम्रा खेतका बथानमा उनीहरूले आफैँ भोज गर्न सकून्।\n\n13 त्यसकारण यस्तो हुन गयो कि लामान राजाले उनका जनलाई भड्काउन प्रारम्भ गरे कि उनीहरूले मेरा जनविरुद्ध झगडा गर्नु पर्दछ; त्यसकारण त्यहाँ युद्ध र कलह हुन सुरु भयो।\n\n14 किनकि, नफीको भूमिमा मेरो शासनको तेह्रौँ वर्षमा, शिलोमको भूमिभन्दा सुदूर दक्षिणमा, जब मेरा जन उनीहरूका बथानलाई पानी र दाना दिँदै थिए र उनीहरूका जमिन जोत्दै थिए, लमानीहरूका अनगिन्ति सैन्यहरू उनीहरूमाथि आए र उनीहरूको बध गर्न र उनीहरूका खेतका बथान र मकै खोस्न सुरु गरे।\n\n15 हो, अनि यस्तो हुन गयो कि उनीहरू भागे, ती सबै जो भेट्टाइएका थिएनन्, नफीको सहर भित्रसमेत, अनि सुरक्षाको निम्ति मलाई पुकारे।\n\n16 अनि यस्तो हुन गयो कि मैले उनीहरूलाई धनुहरूले र वाणहरूले, तरबारहरूले र खुँडाहरूले र गदाहरूले र गुलेलीहरूले र हामीले आविष्कार गरेका सबै प्रकारका हतियाहरहरूले सुसज्जित गरेँ, अनि म र मेरा जन लमानीहरूविरुद्ध लडाइँ गर्न अघि गयौँ।\n\n17 हो, परमप्रभुको शक्तिमा हामी लमानीहरूका विरुद्ध लडाइँ गर्न अघि गयौँ; किनकि म र मेरा जनले परमप्रभुसामु शक्ति पुर्वक पुकाऱ्यौं कि उहाँले हामीहरूलाई हाम्रा शत्रुका हातहरूबाट मुक्ति दिनुहुन्छ, किनकि हामी हाम्रा पितापुर्खाहरुका मुक्तिको सम्झनाले ब्यूँझाइएका थियौँ।\n\n18 अनि परमेश्वरले हाम्रा पुकाराहरूलाई सुन्नुभयो र हाम्रा प्रार्थनाहरूको उत्तर दिनुभयो; र उहाँको शक्तिमा हामी अघि गयौँ; हो, हामी लमानीहरूको विरुद्धमा अघि गयौँ, अनि एक दिन र एक रातमा हामीले तीन हजार त्रिचालिसको बध गऱ्यौँ; हामीले उनीहरूलाई हाम्रो भूमिबाट नधपाइन्जेलसम्म उनीहरूको बध गऱ्यौँ।\n\n19 अनि म, आफैँले, मेरा आफ्नै हातहरूले, उनीहरूका मरेकालाई गाड्न सहयोग गरेँ। अनि हेर, हाम्रो महान् दु:ख र विलापमा, हाम्रा बन्धुहरूमध्ये दुई सय उनासीको बध गरिएको थियो।\n\n", "mosiah 10": "[center][font_size=26]अध्याय १०[/font_size][/center]\n\n[i]लामान राजा मर्दछन्—उसका जन जङ्गली र डरलाग्दा छन् र गलत परम्पराहरूमा विश्वास गर्दछन्—जेनिफ र उनका जन उनीहरूबिरुद्ध विजय प्राप्त गर्दछन्। लगभग ई.पू. १८७–१६०।[/i]\n\n1 अनि यस्तो हुन गयो कि हामीले अधिराज्यको स्थापना गर्न पुन: प्रारम्भ गऱ्यौं र हामीले भूमि शान्तिका साथ स्वामित्वमा लिन पुन: प्रारम्भ गऱ्यौँ। अनि मैले अह्राएँ कि त्यहाँ प्रत्येक प्रकारका युद्धका हतियारहरू बनाइनुपर्छ, कि त्यसबाट मेरा जनविरुद्ध लमानीहरू फेरि युद्ध गर्न आउने समयमा मसँग मेरा जनका लागि हतियारहरू होऊन्।\n\n2 अनि मैले भूमिका वरिपरि रक्षकहरू तैनाथ गरेँ, कि लमानीहरू फेरि हामीलाई थाहै नदिई आएर हाम्रो नाश नगरून्; अनि यसरी मैले मेरा जनको र मेरा बथानको रक्षा गरेँ र उनीहरूलाई हाम्रा शत्रुहरूका हातमा पर्नबाट संरक्षण गरेँ।\n\n3 अनि यस्तो हुन गयो कि हामीले हाम्रा पितापुर्खाहरुको भूमि धेरै वर्षसम्म अधीनमा लियौँ, हो बाइस वर्षको अन्तरालसम्म।\n\n4 अनि मैले अह्राएँ कि मानिसहरूले जमिन जोत्न, सबै किसिमका अन्नहरू र सबै किसिमका फलफूलहरू उब्जाउन पर्दछ।\n\n5 अनि मैले अह्राएँ कि स्त्रीहरूले धागो कात्नु पर्दछ र मेहनत गर्नुपर्दछ र कार्य गर्नुपर्दछ र सबै किसिमका मलमलका काम गर्नुपर्दछ, हो र प्रत्येक प्रकारका वस्त्रहरूका, कि हामीले हाम्रो नाङ्गोपनलाई ढाक्न सकौँ; अनि यसरी हामीले यो भूमिमा उन्नति गऱ्यौं—यसरी बाइस वर्षको अन्तरालसम्म हामीसँग यो भूमिमा निरन्तर शान्ति थियो।\n\n6 अनि यस्तो हुन गयो कि लामान राजा मरे, अनि उनका छोराले उनका सट्टामा शासन गर्न प्रारम्भ गरे। अनि उनले आफ्ना जनलाई मेरा जनविरुद्ध विद्रोह गर्न भड्काउन सुरु गरे;त्यसकारण उनीहरूले युद्ध गर्न र मेरा जनविरुद्ध लडाइँ गर्न आउन तयारी गर्न सुरु गरे।\n\n7 तर मैले शेम्लोनको भूमि वरिपरि मेरा जासुसहरू पठाएको थिएँ, कि मैले उनीहरूका तयारीहरू पत्तालगाउन सकूँ कि मैले उनीहरूका विरुद्ध रक्षा गर्न सकूँ, कि उनीहरू मेरा जनमाथि आउन र उनीहरूको विनास गर्न नसकून्।\n\n8 अनि यस्तो हुन गयो कि उनीहरू शिलोमको भूमिको उत्तरपट्टि माथि आए, उनीहरूका अनगिन्ती सैन्यहरू साथ, मानिसहरू धनुहरूका साथ र बाणहरूका साथ र तरबारहरूका साथ र खुडाहरूका साथ र ढुङ्गाहरूका साथ र गुलेलीहरूका साथ; र तिनीहरूले तिनीहरूका शिरहरू खौरिएका थिए कि उनीहरू नाङ्गा थिए; अनि उनीहरूका कम्मरहरू वरिपरि एक छालाको पटुका बेरेका थिए।\n\n9 अनि यस्तो हुन गयो कि मैले अह्राएँ कि मेरा जनका स्त्रीहरूलाई र बालबालिकाहरूलाई उजाड स्थानमा लुकाइनुपर्दछ; अनि मैले यो पनि अह्राएँ कि मेरा सबै बृद्धहरू जो हतियारहरू बोक्न सक्षम छन् र मेरा सबै युवाहरू पनि जो हतियारहरू बोक्न सक्षम छन्, लमानीहरूविरुद्ध लडाइँमा जान स्वयम् एकसाथ जम्मा हुनुपर्दछ; अनि मैले, प्रत्येक मानिस उनीहरूका उमेरअनुसार, उनीहरूका दर्जाहरूमा राखेँ।\n\n10 अनि यस्तो हुन गयो कि हामी लमानीहरूविरुद्ध लडाइँ गर्न गयौँ; अनि म, मसमेत, मेरो बूढो उमेरमा, लमानीहरूविरुद्द लडाइँ गर्न गएँ। अनि यस्तो हुन गयो कि हामी परमप्रभुको शक्तिमा लडाइँ गर्न गयौँ।\n\n11 अब, लमानीहरूलाई परमप्रभुका बारेमा केही थाहा थिएन, न त उहाँको शक्तिका बारेमा, त्यसकारण उनीहरू उनीहरूका आफ्नै शक्तिमाथि भर पर्दथे। तैपनि उनीहरू, मानिसहरूका सामर्थ्यमा, एक शक्तिशाली जन थिए।\n\n12 उनीहरू एक जङ्गली र डरलाग्दा र एक रक्तपिपासु जन थिए, उनीहरूका पितापुर्खाहरुका परम्पराहरूमा विश्वास गर्दै, जुन यो हो—विश्वास गर्दै कि उनीहरूका पितापुर्खाहरुका दुष्टताहरूका कारण उनीहरूलाई यरुशलेमको भूमिबाट लखेटिएका थिए र उनीहरूका बन्धुहरूद्वारा उजाड स्थानमा उनीहरूमाथि अन्याय गरिएको थियो र उनीहरूमाथि समुद्र पार गर्दा पनि अन्याय गरिएको थियो।\n\n13 अनि फेरि, कि उनीहरूले समुद्र पार गरेपछि, उनीहरूमाथि उनीहरूको प्रथम रिक्थको भूमिमा हुँदा अन्याय गरिएको थियो, अनि यो सबै किनभने कि नफी परमप्रभुका आज्ञाहरू पालना गर्नमा बढी आस्थावान् थिए—त्यसकारण उनले परमप्रभुबाट कृपा पाए, किनकि परमप्रभुले उनका प्रार्थनाहरू सुन्नुभयो र उत्तर दिनुभयो र उनले उनीहरूको उजाड स्थानको यात्राको अगुवाइ लिए।\n\n14 अनि उनका बन्धुहरू उनीसँग क्रुद्ध थिए किनभने उनीहरूले परमेश्वरका व्यवहारहरू बुझेनन्; उनीहरू पानीमाथि पनि उनीसँग क्रुद्ध थिए किनभने उनीहरूले आफ्ना हृदयहरू परमेश्वरविरुद्ध कठोर पारे।\n\n15 अनि फेरि, उनीहरू उससँग क्रुद्ध थिए जब उनीहरू प्रतिज्ञाको भूमिमा आइपुगेका थिए, किनभने उनीहरूले भने कि उनले जनको शासन उनीहरूको हातबाट लिएका थिए; अनि उनीहरूले उनलाई मार्न खोजे।\n\n16 अनि फेरि, उनीहरू उससँग क्रुद्ध भए किनभने परमप्रभुले आज्ञा दिए जस्तै उनी उजाड स्थानतिर प्रस्थान गरे र काँसका पाताहरूमा कुँदिएका अभिलेखहरू लिए, किनकि उनीहरूले भने कि उनले तिनीहरूलाई लुटे।\n\n17 अनि यसरी उनीहरूले आफ्ना छोराछोरीहरूलाई सिकाएका छन् कि उनीहरूले उनीहरूलाई घृणा गर्नुपर्छ र उनीहरूले तिनीहरूको हत्या गर्नुपरछ र उनीहरूले तिनीहरूलाई लुट्नु र डकैंती गर्नुपर्दछ र तिनीहरूको नाश गर्न उनीहरूले सकेको सबै गर्नुपर्छ; त्यसकारण उनीहरूसँग नफीका छोराछोरीहरूप्रति अनन्त घृणा छ।\n\n18 किनकि सोही कारणले गर्दा लामान राजाले, उनको चातुर्यद्वारा र उनको झुटो धूर्तपनद्वारा र उनको लोभलाग्दा वाचाहरूद्वारा, मलाई छले, कि मैले यी मेरा जनलाई यो भूमिमा ल्याएको छु, कि उनीहरूले तिनीहरूको विनाश गर्न सकून्, हो, अनि हामीहरूले यो भूमिमा यतिका वर्षहरूसम्म सहेका छौँ।\n\n19 अनि अब, म, जेनिफले, लमानीहरूका बारेमा यी सबै कुराहरू भनिसकेपछि, मैले उनीहरूलाई आफ्नो बलसहित, परमप्रभुमा उनीहरूको भरोसा राख्दै, युद्धमा जाऊन् भनि उक्साएँ; हामीले उनीहरूसँग आम्ने साम्ने गरेर लड्यौँ।\n\n20 अनि यस्तो हुन गयो कि हामीले उनीहरूलाई फेरि हाम्रो भूमिबाट धपायौँ; अनि हामीले महान् संहारकासाथ उनीहरूको बध गऱ्यौं, यति धेरै कि हामीले उनीहरूको गणना गरेनौँ।\n\n21 अनि यस्तो हुन गयो कि हामी हाम्रो आफ्नो भूमिमा पुन: फर्कियौँ र मेरा जनले उनीहरूका बथानको हेरचाह गर्न र उनीहरूको जमिन जोत्न पुन: प्रारम्भ गरे।\n\n22 अनि अब, म, बूढो भएकाले, मेरा छोराहरूमध्ये एकलाई अधिराज्य प्रदान गरेँ; त्यसकारण, म अरु भन्दिनँ। अनि परमप्रभुले मेरा जनलाई आशीष दिऊन्। आमिन।\n\n", "mosiah 11": "[center][font_size=26]अध्याय ११[/font_size][/center]\n\n[i]नोआ राजाले दुष्टतामा राज्य गर्छन्—उनी उनका श्रीमतीहरू र रखौटीहरूसँग उच्छृङ्ल जीवन विताउँन रमाउँछन्—अबिनादी अगमवाणी गर्छन् कि यी जनलाई दासत्वमा लगिनेछ—नोआ राजाद्वारा उनको ज्यान लिन खोजिन्छ। लगभग ई.पू. १६०–१५०।[/i]\n\n1 अनि अब यस्तो हुन गयो कि जेनिफले, उनका छोराहरूमध्ये नोआलाई अधिराज्य प्रदान गरे; त्यसकारण नोआ उनका सट्टामा शासन गर्न प्रारम्भ गरे; अनि उनी उनका पिताका मार्गमा हिँडेनन्।\n\n2 किनकि हेर, उनले परमेश्वरका आज्ञाहरू पालना गरेनन्, तर उनी उनको आफ्नो हृदयका चाहनाहरूअनुसार हिँडे। अनि उनीसँग धेरै श्रीमतीहरू र रखौटीहरू थिए। अनि उनले उनका जनलाई पाप गर्न र जुन परमेश्वरका दृष्टिअगाडि घृणित थिए ती गर्न लगाए। हो, अनि उनीहरूले वेश्यावृति र सबै प्रकारका दुष्टताहरू गरे।\n\n3 अनि उनले उनीहरूका स्वामित्वमा भएको सबैको पाँच भागको एक भाग, उनीहरूको सुन र चाँदीको पाँच भागको एक भाग र उनीहरूको जिफको र उनीहरूको तामाको र उनीहरूको काँसको र उनीहरूको फलामको पाँच भागको एक भाग; र उनीहरूका गाईवस्तुहरूको पाँच भागको एक भाग; र उनीहरूका सबै अन्नको पनि पाँच भागको एक भाग कर लादे।\n\n4 अनि यी सबै उनले आँफूलाई र उनका श्रीमतीहरूलाई र उनका रखौटीहरूलाई; र उनका पादरीहरूलाई र उनीहरूका श्रीमतिहरूलाई र उनीहरूका रखौटीहरूलाई पाल्न गरे; यसरी उनले अधिराज्यका कारोबारहरू बदलेका थिए।\n\n5 किनकि उनले उनका पिताद्वारा नियुक्त गरिएका पादरीहरूलाई हटाए, अनि उनीहरूका हृदयका घमण्डमा उचालिएका, नयाँहरूलाई उनीहरूका सट्टामा नियुक्त गरे।\n\n6 हो, अनि यसरी नोआ राजाले उनका जनमाथि लगाएका करहरूद्वारा उनीहरूलाई उनीहरुको अल्छीपनमा र मूर्तिपूजामा र वेश्यावृत्तिमा पालिएको थियो; यसरी दुष्टताको समर्थन गर्न जनरूले अत्यन्त परिश्रम गरे।\n\n7 हो, अनि उनीहरू पनि मूर्तिपूजक बने, किनकि उनीहरू नोआ राजाका र उनका पादरीहरूका व्यर्थका र फुर्क्याउने वचनहरूद्वारा छलिएका थिए; किनकि उनीहरूले तिनीहरूसामु फुर्क्याउने कुराहरू बोले।\n\n8 अनि यस्तो हुन गयो कि नोआ राजाले धेरै मनोहर र फराकिला भवनहरू बनाए; अनि उनले तिनीहरूलाई काठका र धेरै प्रकारका मूल्यवान् कुराहरूका र सुनका र चाँदीका र फलामका र काँसका र जिफका र तामाका गुणस्तरीय कार्यहरूकासाथ सजाए।\n\n9 अनि उनले उनलाई एउटा फराकिलो दरवार र त्यसको बीचमा एक सिंहासन पनि बनाए, जुन सबै एक गुणस्तरीय काठको थियो र सुन र चाँदी र मूल्यवान् कुराहरूले सजाइएको थियो।\n\n10 अनि उनले उनका कारिगढ़हरूलाई मन्दिरका भित्ताहरूभित्र हरेक प्रकारका, अस्सली काठका र तामाका र काँसका गुणस्तरीय कार्यहरू गर्न लगाए।\n\n11 अनि ती आसनहरूलाई जुन उच्च पादरीहरूका लागि छुट्याइएको थियो, जुन अन्य आसनहरूमाथि थिए, उनले विशुद्द सुनले सजाए र तिनीहरूका अगाडि पर्खाल बनाउन अह्राए, कि उनीहरूले आफ्ना शरीरहरू र बाहुहरू त्यसमाथि अढेस लगाउन सकून् जब उनीहरूले उनका जनसामु झुट्टा र व्यर्थका वचनहरू बोल्नुपर्दछ।\n\n12 अनि यस्तो हुन गयो कि उनले मन्दिरनजिक एक धरहरा बनाए; हो एक ज्यादै उच्च धरहरा, यति उच्चसमेत कि उनले त्यसमाथि उभिएर शिलोमको भूमि र शेम्लोनको भूमि पनि अवलोकन गर्न सक्थे, जुन लमानीहरूद्वारा स्वामित्वमा लिइएको थियो; र उनले वरिपरिका सबै भूमिमाथि समेत हेर्न सक्थे।\n\n13 अनि यस्तो हुन गयो कि उनले शिलोमको भूमिमा धेरै भवनहरू बनाउन अह्राए; अनि उनले शिलोमको भूमिको उत्तरपट्टिको डाँडामा महान् धरहारा बनाउन अह्राए, जुन नफीका छोराछोरीहरूका निम्ति भूमिबाट भागेर आएको समयमा आश्रय भएको थियो; र उनका जनबाटको करद्वारा प्राप्त गरेको धनहरूले उनले यसो गरे।\n\n14 अनि यस्तो हुन गयो कि उनले आफ्नो हृदय धनमाथि राखे, अनि उनले आफ्नो समयमा उनका श्रीमतीहरू र उनका रखौटीहरूसँग उच्छृङ्खल जीवन बिताए; र उनका पादरीहरूले पनि त्यसरी वेश्याहरूसँग उनीहरूको समय बिताए।\n\n15 अनि यस्तो हुन गयो कि उनले भूमिमा वरिपरि दाखबारी रोपे; अनि उनले कोलहरू बनाए र प्रशस्तमात्रामा मदिरा बनाए; अनि त्यसकारण उनी र उनका जन पनि एक पियक्कड बने।\n\n16 अनि यस्तो हुन गयो कि लमानीहरू उनका जनमाथि सानो सङ्ख्यामा आउन र उनीहरूको जमिनमा उनीहरूले उनीहरूका बथानको हेरचाह गर्दैगर्दा उनीहरूको बध गर्न प्रारम्भ गरे।\n\n17 अनि नोआ राजाले उनीहरूलाई वञ्चित गर्न रक्षकहरू पठाए, तर उनले यथेष्ट सङ्ख्यामा पठाएनन्, अनि लमानीहरू उनीहरूमाथि आए र उनीहरूलाई मारे, उनीहरूका बथानमध्ये धेरैलाई भूमिबाहिर धपाए; यसरी लमानीहरूले तिनीहरूको विनाश गर्न र आफ्नो घृणाको तिनीहरूमाथि अभ्यास गर्न प्रारम्भ गरे।\n\n18 अनि यस्तो हुन गयो कि नोआ राजाले उनका सेनाहरू उनीहरूका विरुद्ध पठाए, अनि उनीहरू धपाइए, अथवा एक समयको निम्ति उनीहरूले उनीहरूलाई धपाए; त्यसकारण, उनीहरू आफ्ना लुटमा खुसी मनाउँदै फर्किए।\n\n19 अनि अब, उनीहरूको यो महान् विजयको कारणले गर्दा, उनीहरू आफ्ना हृदयका घमण्डमा उचालिएका थिए, उनीहरूले आफ्ना शक्तिमा घमण्ड गरे, यसो भन्दै कि उनीहरूका पचास लमानीहरूका हजारविरुद्द खडा हुन सक्छन्; अनि यसरी उनीहरूले घमण्ड गरे, अनि उनीहरूका राजा र पादरीहरूका दुष्टताका कारण उनीहरू यसरी रगतमा र उनीहरूका बन्धुहरूका रगत बगाउनमा आनन्दित हुन थाले।\n\n20 अनि यस्तो हुन गयो कि त्यहाँ उनीहरूमध्ये एक मानिस थिए जसको नाउँ अबिनादी थियो; अनि उनी उनीहरूमाझ अघि गए र यसो भन्दै अगमवाणी गर्न थाले: हेर, परमप्रभु यसो भन्नुहुन्छ, अनि यसरी मलाई आज्ञा दिनुभएको छ, यसो भन्दै, अघि जाऊ, यी जनलाई भन, परमप्रभु यसो भन्नुहुन्छ—यी जनलाई धिक्कार छ, किनकि मैले उनीहरूका कुकर्महरू र उनीहरूका दुष्टता र उनीहरूका वेश्यावृत्तिहरू देखेको छु; अनि उनीहरूले पश्चात्ताप नगरेमा म उनीहरूलाई मेरो रिसमा भेट्नेछु।\n\n21 अनि उनीहरूले पश्चात्ताप गरे र परमप्रभु उनीहरूका परमेश्वरतिर नफर्केसम्म, हेर म उनीहरूलाई उनीहरूका शत्रुहरूका हातमा सुम्पनेछु; हो, अनि उनीहरूलाई दासत्वमा ल्याइनेछ; अनि उनीहरूका शत्रुहरूका हातबाट उनीहरूलाई कष्ट दिइनेछ।\n\n22 अनि यस्तो हुन गयो कि उनीहरूले थाहा पाउनेछन् कि म परमप्रभु उनीहरूको परमेश्वर हुँ, मेरा जनका दुष्टताहरूलाई भेट्ने, अनि डाह गर्ने परमेश्वर हुँ।\n\n23 अनि यस्तो हुन जानेछ कि यी जनले पश्चात्ताप नगरे र परमप्रभु उनीहरूका परमेश्वरतिर नफर्के, उनीहरूलाई दासत्वमा ल्याइनेछ; परमप्रभु सर्वशक्तिमान् परमेश्वर बाहेक, अनि अरु कसैले मुक्ति दिन सक्ने छैनन्।\n\n24 हो, अनि यस्तो हुन गयो कि जब उनीहरू मकहाँ अवाज उठाउनेछन् म उनीहरूको पुकाराहरू सुन्न ढिलाई गर्नेछु; हो, अनि म सहनेछु कि उनीहरू उनीहरूका शत्रुहरूद्वारा प्रताडित होऊन्।\n\n25 अनि उनीहरूले भाङ्ग्रामा र खरानीहरूमा पश्चात्ताप नगेर र शक्तिपूर्वक परमप्रभु उनीहरूका परमेश्वरसामु नपुकारे, म उनीहरूका प्रार्थनाहरू सुन्नेछैन, न त म उनीहरूका कष्टहरूबाट उनीहरूलाई मुक्त गर्नेछु; अनि परमप्रभु यसो भन्नुहुन्छ, अनि उहाँले मलाई यसरी आज्ञा दिनुभएको छ।\n\n26 अब यस्तो हुन गयो कि जब अबिनादीले यी वचनहरू उनीहरूसामु बोलेका थिए उनीहरू उनीप्रति क्रुद्ध भए र उनको ज्यान लिन खोजे; तर परमप्रभुले उनीलाई उनीहरूका हातहरूबाट मुक्त गर्नुभयो।\n\n27 अब जब नोआ राजाले अबिनादीले यी जनसामु बोलेका वचनहरू सुनेका थिए, उनी पनि क्रुद्ध भए; अनि उनले भने: को हो अबिनादी, कि म र मेरा जनको उसबाट मुल्याङ्कन हुनुपर्दछ, अथवा परमप्रभु को हुन् जो मेरा जनमाथि यस्तो महान् कष्ट ल्याउँदछन्?\n\n28 म तिमीहरूलाई अबिनादीलाई यहाँ ल्याउनलाई आज्ञा दिन्छु, कि मैले उसको बध गर्न सकूँ, किनकि उसले यी कुराहरू भनेको छ कि उसले मेरा जनलाई एक अर्काको विरुद्ध भड्काएर रिस उठाउन सकोस्, अनि मेरा जनमाझ कलह उठाउन सकोस्; त्यसकारण म उसको बध गर्नेछु।\n\n29 अब यी जनका आँखाहरू अन्धा थिए; त्यसकारण उनीहरूले आफ्ना हृदयहरू अबिनादीका वचनहरूविरुद्ध कठोर बनाए; अनि उनीहरूले त्यससमयदेखि अगाडि उनलाई पक्रन खोजे। अनि नोआ राजाले उनको हृदय परमप्रभुका वचनविरुद्ध कठोर बनाए, अनि उनका दुष्ट कार्यहरूका पश्चात्ताप गरेनन्।\n\n", "mosiah 12": "[center][font_size=26]अध्याय १२[/font_size][/center]\n\n[i]अबिनादीलाई नोआ राजाको मृत्युको र यी जनको विनाशको अगमवाणी गरेकोमा कारागारमा हालिन्छ—झुटा पादरीहरूले धर्मशास्त्र उद्धृत गर्दछन् र मोशाको व्यवस्था पालना गरेको स्वाङ्ग गर्दछन्—अबिनादीले उनीहरूलाई दश आज्ञाहरू सिकाउन प्रारम्भ गर्दछन्। लगभग ई.पू. १४८।[/i]\n\n1 अनि यस्तो हुन गयो कि दुई वर्षको अन्तरालपछि कि अबिनादी छद्मभेषमा उनीहरूमाझ आए, ताकि उनीहरूले उनलाई चिनेनन्, उनीहरूमाझ यसो भन्दै अगमवाणी गर्न थाले: यसरी परमप्रभुले मलाई आज्ञा दिनुभएको छ, यसो भन्दै—अबिनादी, जाऊ र यी मेरा जनसामु अगमवाणी गर, किनकि उनीहरूले मेरा वचनहरूविरुद्ध उनीहरूका हृदयहरू कठोर बनाएका छन्; उनीहरूका खराब कार्यहरूको पश्चात्ताप गरेका छैनन्; त्यसकारण म उनीहरूलाई भेट्नेछु मेरो रिसमा, हो मेरो भयङ्कर रिसमा म उनीहरूलाई भेट्नेछु उनीहरूको दुष्टताहरू र कुकर्महरूमा।\n\n2 हो, यो पुस्तालाई धिक्कार छ! अनि परमप्रभुले मलाई भन्नुभयो: तिम्रो हात अघि बढाऊ, यसो भन्दै अगमवाणी गर: परमप्रभु यसो भन्नुहुन्छ, यस्तो हुन जानेछ कि यो पुस्तालाई, उनीहरूका दुष्टताको कारण, दासत्वमा लगिनेछ र गालामा प्रहार गरिनेछ; हो, अनि मानिसहरूद्वारा लखेटिनेछ; अनि बध गरिनेछ; अनि आकाशका गिद्धहरूले र कुकुरहरूले, हो, जङ्गली जनावरहरूले उनीहरूको मासु खानेछन्।\n\n3 अनि यस्तो हुन जानेछ कि नोआ राजाको जीवनको मोल तातो भट्टीमा परेको वस्त्रको झैँ हुनेछ; किनकि उनले थाहा पाउनेछन् कि म परमप्रभु हुँ।\n\n4 अनि यस्तो हुन जानेछ कि मैले यी मेरा जनलाई कष्टदायक पीडाहरूका साथ, हो, अनिकाल र महामारीका साथ प्रहार गर्नेछु; अनि मैले अह्राउने छु कि उनीहरू सारा दिनभरि डाँको छाडी रोऊन्।\n\n5 हो, अनि मैले अह्राउने छु कि उनीहरूलाई उनीहरूका पिठ्यूँ हरूमा भारी बाँधिनेछ; अनि उनीहरूलाई लाटो गधा जसरी अगाडि धपाइनेछ।\n\n6 अनि यस्तो हुन जानेछ कि म उनीहरूमाझ असिना पठाउनेछु, अनि यसले उनीहरूलाई प्रहार गर्नेछ; अनि उनीहरूलाई पूर्वको हावाले पनि प्रहार गरिनेछ; अनि कीराहरूले उनीहरूको भूमि आक्रमण गर्नेछन् र उनीहरूको अन्न खानेछन्।\n\n7 अनि उनीहरूलाई एक महान् महामारीका साथ प्रहार गरिनेछ—अनि म उनीहरूका दुष्टताहरू र कुकर्महरूका कारण यो सबै गर्नेछु।\n\n8 अनि यस्तो हुन जानेछ कि उनीहरूले पश्चात्ताप नगरे म उनीहरूको पृथ्वीको सतहबाट पूरै विनाश गर्नेछु; तैपनि एक अभिलेख उनीहरूले आफ्ना पछाडि छाड्नेछन्, अनि यो भूमिलाई स्वामित्वमा लिने अन्य राष्ट्रहरूका लागि म तिनीहरूको संरक्षण गर्नेछु; हो यो समेत म गर्नेछु कि यी जनका कुकर्महरू अन्य राष्ट्रहरूका निम्ति मैले पत्ता लगाउन सकूँ। अनि धेरै कुराहरू अबिनादीले यी जनविरुद्ध अगमवाणी गरे।\n\n9 अनि यस्तो हुन गयो कि उनीहरू उनीसँग रिसाए; अनि उनीहरूले उनलाई बाँधेर बोकेर राजाअगाडि लगे र राजासामु भने: हेर, हामीले एक मानिस तिम्रो अगाडि ल्याएका छौँ जसले तिम्रा जनका बारेमा दुष्ट अगमवाणी गरेको छ र भन्छ कि परमेश्वरले उनीहरूको विनाश गर्नुहुनेछ।\n\n10 अनि ऊ तिम्रो ज्यानको बारेमा पनि खराब अगमवाणी गर्छ र भन्दछ कि तिम्रो जीवन आगाको भट्टीको एक वस्त्र जस्तै हुनेछ।\n\n11 अनि फेरि, उसले भन्छ कि तिमी ठुटो जस्तै, जमिनको सुखा ठुटो समेत जस्तै हुनेछौ, जसमाथि जन्तुहरूद्वारा कुदिन्छ र पैतालामुनि कुल्चिइन्छ।\n\n12 अनि फेरि, ऊ भन्छ तपाईँ थिसलको मञ्जरी जस्तै हुनुहुनेछौ, जुन, जब पूरै पाक्छ, यदि बतास उड्यो भने, भूमिको सतहमाथि अघि धकेलिन्छ। अनि उसले दावी गर्दछ कि परमप्रभुले यो भन्नुभएको छ। अनि उसले भन्दछ तिमीले पश्चात्ताप नगरे र तिम्रो दुष्टताहरूका कारण तिमीमाथि यो सबै आइपर्नेछ।\n\n13 अनि अब, हे राजन्, तपाईँले कुन महान् दुष्टता गर्नुभएको छ, अथवा तपाईँका जनले कुन महान् पापहरू गरेका छन्, कि हामी परमेश्वरबाट दोषी ठहऱ्याइनु पर्दछ अथवा यो मानिसबाट मुल्याङ्कित हुनु पर्दछ?\n\n14 अनि अब, हे राजन्, हेर, हामी निर्दोष छौं, अनि तपाईँले, हे राजन्, पाप गर्नुभएको छैन; त्यसकारण, यो मानिसले तिम्रा बारेमा झुटो बोलेको छ, अनि उसले व्यर्थमा अगमवाणी गर्दछ।\n\n15 अनि हेर, हामी बलिया छौं, हामी दासत्वमा आउनेछैनौं, अथवा हाम्रा शत्रुहरूद्वारा बन्दी बनाएर लगिनेछैनौँ; हो, अनि तपाईँले यो भूमिमा उन्नति गरर्नुभएको छ, अनि तपाईँले पनि उन्नति गर्नु हुनेछ।\n\n16 हेर, यो मानिस यहाँ छ, हामी उसलाई तपाईँका हातमा सुम्पन्छौं; तपाईँलाई जे असल लाग्छ तपाईँले उसलाई त्यस्तै गर्नूहोस्।\n\n17 अनि यस्तो हुन गयो कि नोआ राजाले अह्राए कि अबिनादीलाई कारागारमा फ्याँकिनु पर्दछ; अनि उनले आज्ञा दिए कि पादरीहरू स्वयम् एक साथ भेला हुनु पर्दछ कि उनले तिनीलाई के गर्नु पर्छ भनी उनीहरूसँग एक परिषद् गर्न सकून्।\n\n18 अनि यस्तो हुन गयो कि उनीहरूले राजासामु भने: उसलाई यहाँ ल्याउनुहोस् कि हामी उसलाई प्रश्न गर्न सकौं; अनि राजाले आज्ञा दिए कि उसलाई उनीहरूअगाडि ल्याइनुपर्दछ।\n\n19 अनि उनीहरूले उनलाई प्रश्न गर्न प्रारम्भ गरे, कि उनीहरूले उनलाई गलत सावित गर्न सकून्, कि त्यसबाट उनीहरूसँग उनीलाई दोष लगाउने उपाय हुन सकोस्; तर उनले साहासकासाथ उत्तर दिए र उनीहरूका सबै प्रश्नहरूको सामना गरे, हो, उनीहरूका आश्चर्यका लागि, किनकि उनीहरूका सबै प्रश्नहरूका उनले सामना गरे, अनि उनीहरूका सबै वचनहरूमा उनीहरूलाई पराजित गरे।\n\n20 अनि यस्तो हुन गयो कि उनीहरूमध्ये एकले उनलाई भने: लेखिएका, अनि हाम्रा पितापुर्खाहरुले सिकाएका वचनहरूको अर्थ के हो, यसो भन्दै:\n\n21 कति सुन्दर छन् पर्वतहरूमाथि उनीहरूका पाउहरू जसले शुसमाचार ल्याउँछ; जसले शान्ति प्रकाशन गर्दछ; जसले शुसमाचार ल्याउँछ; जसले मुक्तिको प्रकाशन गर्दछ; जसले सियोनसामु भन्दछ, तिम्रा परमेश्वरले राज्य गर्नुहुन्छ;\n\n22 तिम्रा चौकीदारहरूले आवाज उच्च पार्ने छन्; एकै आवाजमा उनीहरूले गाउनेछन्, किनकि जब परमप्रभुले पुन: सियोन ल्याउनुहुन्छ, उनीहरूले आफ्नै आँखाले देख्नेछन्;\n\n23 एक्कासि हर्षित होओ, यरुशलेमका भग्नावशेषहरू तिमीहरू एकसाथ गाओ; किनकि परमप्रभुले उहाँका जनलाई सान्त्वना दिनुभएको छ, उहाँले यरुशलेमलाई मुक्त गर्नुभएको छ।\n\n24 सारा राष्ट्रहरूका दृष्टिमा परमप्रभुले आफ्ना पवित्र बाहु प्रदर्शन गर्नुभएको छ; अनि पृथ्वीका पल्लो छेउका सबैले हाम्रा परमेश्वरको मुक्ति देख्नेछन्।\n\n25 अनि अब अबिनादीले उनीहरूसामु भने: के तिमीहरू पादरी हौ, अनि यी जनलाई सिकाउने र अगमवाणीका आत्मालाई बुझ्ने स्वाङ गर्दछौ र अझै मबाट यी कुराहरूको अर्थ जान्न इच्छा गर्दछौ?\n\n26 म तिमीहरूसामु भन्दछु, परमप्रभुका मार्गहरूलाई भ्रष्ट गरेकोमा धिक्कार छ तिमीहरूलाई! किनकि यदि तिमीहरूले यी कुराहरू बुझ्छौ भने तिमीहरूले तिनीहरूलाई सिकाउने छैनौ; त्यसकारण, तिमीहरूले परमप्रभुका मार्गहरूलाई भ्रष्ट गरेका छौ।\n\n27 तिमीहरूले सुझबुझका निम्ति आफ्ना हृदयलाई प्रयोग गरेका छैनौ; त्यसकारण; तिमीहरू विवेकी भएका छैनौ। त्यसकारण, तिमीहरूले यी जनलाई के सिकाउँछौ?\n\n28 अनि उनीहरूले भने: हामी मोशाको व्यवस्था सिकाउँछौं।\n\n29 अनि फेरि उनले उनीहरूसामु भने: यदि तिमीहरूले मोशाको व्यवस्था सिकाउँछौ भने किन त्यसको पालना गर्दैनौ? किन तिमीहरू आफ्नो हृदयहरू धनहरू माथि राख्छौ? किन तिमीहरू वेश्यावृत्ति गरेर तिमीहरूको शक्ति वेश्याहरूसँग बिताउँछौ, हो र यी जनलाई पाप गर्न अह्राउँछौ, कि परमप्रभुलाई यी जनका विरुद्ध, हो यी जनका विरुद्ध एक महान् दुष्टताको अगमवाणी गर्न मलाई पठाउनको कारण छ?\n\n30 के तिमीहरूलाई थाहा छैन कि म सत्य बोल्दछु? हो, तिमीहरूलाई थाहा छ कि म सत्य बोल्दछु; अनि तिमीहरू परमेश्वरअगाडि काम्नु पर्दछ।\n\n31 अनि यस्तो हुन जानेछ कि तिमीहरूलाई तिमीहरूको दुष्टताका निम्ति प्रहार गरिनेछ, किनकि तिमीहरूले भनेका छौ कि तिमीहरू मोशाको व्यवस्था सिकाउँछौ। अनि मोशाको व्यवस्थाको बारेमा तिमीहरूलाई के थाहा छ? के मुक्ति मोशाको व्यवस्थाद्वारा आउँछ? तिमीहरू के भन्दछौ?\n\n32 अनि उनीहरूले उत्तर दिए र भने कि मुक्ति मोशाको व्यवस्थाद्वारा आउँछ।\n\n33 तर अब अबिनादीले उनीहरूसामु भने: मलाई थाहा छ यदि तिमीहरूले परमप्रभुका आज्ञाहरू पालना गऱ्यौ भने तिमीहरूलाई बचाइनेछ; हो, यदि तिमीहरूले आज्ञाहरू पालन गऱ्यौ भने जुन परमप्रभुले मोशालाई सिनैको पर्वतमा दिनुभएको थियो, यसो भन्दै:\n\n34 म परमप्रभु तिम्रा परमेश्वर हुँ, जसले तिमीलाई मिश्रदेशको भूमिदेखि, दासत्वको घरबाट बाहिर ल्याएको हुँ।\n\n35 तिमीले मेरा अगाडि अरु देवी-देवता नमान्नू।\n\n36 तिमीले आफ्ना निम्ति कुँदेर कुनै मूर्ति, अथवा माथि आकाशमा भएका कुनै कुराहरू, अथवा तल पृथ्वीमा भएका कुनै कुराहरूको आकारमा प्रतिमूर्ति नबनाउनू।\n\n37 अब अबिनादीले उनीहरूसामु भने, के तिमीहरूले यी सबै गरेका छौ? म तिमीहरूलाई भन्छु, छैनौ, तिमीहरूले गरेका छैनौ। अनि के तिमीहरूले यी जनलाई सिकाएका छौ कि उनीहरूले यो सबै कुराहरू गर्नुपर्छ? म तिमीहरूलाई भन्छु, छैनौ, तिमीहरूले सिकाएका छैनौ।\n\n", "mosiah 13": "[center][font_size=26]अध्याय १३[/font_size][/center]\n\n[i]अबिनादीलाई ईश्वरीय शक्तिद्वारा शुरक्षित गरिन्छ—उनले दश आज्ञाहरू सिकाउँछन्—मुक्ति मोशाका व्यवस्थाबाट मात्रै आउँदैन—परमेश्वर आफैँले प्रायश्चित्त गर्नुहुनेछ र उहाँका जनको उद्धार गर्नुहुनेछ। लगभग ई.पू. १४८।[/i]\n\n1 अनि अब जब राजाले यी वचनहरू सुनेका थिए, उनले उनका पादरीहरूसामु भने:यो मानिसलाई लैजाओ, उसको बध गर; किनभने उससँग हामीले के गर्नुछ, किनकि ऊ बहुलाह हो।\n\n2 अनि उनीहरू अघि खडा भए र उनीमाथि आफ्ना हात हाल्न प्रयास गरे; तर उनले उनीहरूको सामना गरे र उनीहरूसामु भने:\n\n3 मलाई नछोऊ, किनकि यदि तिमीहरूले ममाथि हात लायौ भने परमेश्वरले तिमीहरूलाई प्रहार गर्नुहुनेछ, किनकि परमेश्वरले दिनु भनेर मलाई पठाएको सन्देश मैले दिएको छैन; न त मैले तिमीहरूले मलाई भन्नु पर्छ भनेर तिमीहरूले अनुरोध गरेको तिमीहरूलाई भनेको छु; त्यसकारण, परमेश्वर सहनुहुनेछैन कि यो समयमा मेरो विनाश होओस्।\n\n4 तर मैल आज्ञा पूरा गर्नुपर्छ जुन परमेश्वरले मलाई आज्ञा दिनुभएको छ; अनि किनभने मैले तिमीहरूलाई सत्य भनेकाले तिमीहरू मसँग रिसाएका छौ। अनि फेरि, किनभने मैले परमेश्वरका वचन बोलेकाले तिमीहरूले मलाई मूल्याङ्कन गरेका छौ कि म बहुलाह हुँ।\n\n5 अबिनादीले यी वचनहरू बोलेपछि अब यस्तो हुन गयो कि नोआ राजाका जनले उनीमाथि हात हाल्न आँट गरेनन्, किनकि परमप्रभुको आत्मा उनीमाथि थियो; अनि सिनैको पर्वतमा हुँदाको, परमप्रभुसँग बोल्दाको मोशाको समेत जस्तै, उनको अनुहार अत्यन्त तेजले चम्केको थियो।\n\n6 अनि उनले परमेश्वरको शक्ति र अधिकारका साथ बोले; अनि उनले उनका वचनहरू जारी राखे, यसो भन्दै:\n\n7 तिमीहरूले देख्छौ कि तिमीहरूसँग मलाई बधगर्ने शक्ति छैन, त्यसकारण म मेरो सन्देश सिध्याउँछु। हो, म ठान्दछु कि यसले तिमीहरूका हृदयसम्म काट्दछ किनभने मैले तिमीहरूलाई तिमीहरूका दुष्टताहरूका बारेमा सत्य वचन बोल्छु।\n\n8 हो, मेरा वचनहरूले तिमीहरूलाई आश्चर्य र विस्मयले र रिसले भर्छ।\n\n9 तर मैले मेरो सन्देश सिध्याउँछु; अनि त्यसपछि यसको मतलब छैन म कहाँ जाऊँ, यदि यस्तो हुन गयो कि मलाई जोगाइयो भने।\n\n10 तर यति म तिमीहरूलाई भन्दछु, तिमीहरू मलाई जे गर्दछौ, यसपछि, आउने कुराहरूका एक किसिम र एक छायाँको रुपमा हुनेछ।\n\n11 अनि अब म तिमीहरूसामु परमेश्वरका बाँकी आज्ञाहरू पढ्दछु; किनकि म ठान्दछु कि तिनीहरू तिमीहरूका हृदयहरूमा लेखिएका छैनन्; म ठान्दछु कि तिमीहरूले आफ्ना जीवनका अधिकांश भागमा दुष्टताको अध्ययन गरेका छौ र सिकाएका छौ।\n\n12 अनि अब, मैले तिमीहरूसामु भनेको तिमीहरू सम्झ: तिमीले तिम्रो निम्ति कुनै कुँदिएका मूर्ति, माथि स्वर्गमा भएका, अथवा तल पृथ्वीमा भएका, अथवा पृथ्वीमुनि पानीमा भएका कुनै कुराहरू जस्ता नबनाउनू।\n\n13 अनि फेरि: तिमीले तिनीहरूसामु आफैँ ननिहुरनू, न त उनीहरूको सेवा गर्नू; किनकि म परमप्रभु तिम्रा परमेश्वर ईर्ष्यालु परमेश्वर हुँ, मलाई घृणा गर्ने पितापुर्खाहरुका दुष्टताहरूको सजायँ उनीहरूका छोराछोरीहरूमाथि, उनीहरूका तेस्रो र चौथो पुस्तासम्म दिनेछु;\n\n14 अनि मलाई माया गर्नेहरू र मेरा आज्ञाहरू पालना गर्ने हजारौँ उनीहरूलाई कृपा देखाउँदै।\n\n15 तिमीले परमप्रभु तिम्रा परमेश्वरको नाउँ व्यर्थमा नलिनू; किनकि उहाँको नाउँ व्यर्थमा लिनेलाई परमप्रभुले निर्दोष ठहऱ्याउनुहुनेछैन।\n\n16 शबाथको दिनलाई पवित्र राख्न याद गर।\n\n17 छ दिनसम्म तिमीले परिश्रम गर्नू र आफ्ना सबै काम गर्नू।\n\n18 तर सातौँ दिन, परमप्रभु तिम्रा परमेश्वरको शबाथ, तिमीले कुनै काम नगर्नू, न त तिम्रो छोराले, न त तिम्री छोरीले, तिम्रो कमाराले, न त तिम्री कमारीले, न त तिम्रा गाईवस्तुले, न त तिम्रो ढोका भित्र भएको परदेशीले।\n\n19 किनकि छ दिनमा परमप्रभुले स्वर्ग र पृथ्वी र समुद्र र तिनमा भएका सबै बनाउनुभयो, यसकारण परमप्रभुले शबाथ-दिनलाई आशीष दिनुभयो र यसलाई पवित्र बनाउनुभयो।\n\n20 आफ्ना पिता र आफ्नी माताको सम्मान गर, कि परमप्रभु तिम्रा परमेश्वरले तिमीलाई दिनुभएको भूमिमा तिम्रा दिनहरू लामा होऊन्।\n\n21 तिमीले हत्या नगर।\n\n22 तिमीले व्यभिचार नगर। तिमीले चोरी नगर।\n\n23 तिमीले तिम्रा छिमेकीका विरुद्ध झुटो गवाही नदेऊ।\n\n24 तिमीले तिम्रा छिमेकीका घरको लोभ लालच नगर, तिमीले तिम्रा छिमेकीका श्रीमतीको लालच नगर, न त उसको कमाराको, न त उसकी कमारीको, न त उसको गोरुको, न त उसको गधाको, न त तिम्रा छिमेकीका कुनै कुराको।\n\n25 अनि यस्तो हुन गयो कि अबिनादीले यी भनाइहरूको अन्त्य गरेपछि कि उनले तिनीहरूसामु भने: के तिमीहरूले यी जनलाई सिकाएका छौ कि उनीहरूले यी आज्ञाहरू पालना गर्नका निम्ति यी सबै कुराहरू पालना गर्नु पर्छ?\n\n26 म तिमीहरूसामु भन्दछु, छैनौ, किनकि यदि तिमीहरूले गरेको भए, परमप्रभुले मलाई अघि आएर यी जनका बारेमा दुष्ट अगमवाणी गर्न अह्राउनु हुन्नथ्यो।\n\n27 अनि अब तिमीहरूले भनेका छौ कि मुक्ति मोशाको व्यवस्थाद्वारा आउँदछ। म तिमीहरूलाई भन्दछु कि यो उचित छ कि तिमीहरूले अझै मोशाका व्यवस्था पालना गर्नु पर्दछ; तर म तिमीहरूलाई भन्दछु, कि समय आउनेछ जब मोशाका व्यवस्था पालना गर्न अरु आवश्यक हुने छैन।\n\n28 अनि अरु, म तिमीहरूसामु भन्दछु, कि मुक्ति व्यवस्थाद्वारा मात्र आउँदैन; अनि यदि प्रायश्चित्त नभएको भए, जुन परमेश्वर आफैँले उहाँका जनका पापहरू र दुष्टताहरूका निम्ति गर्नुहुनेछ, कि मोशाका व्यवस्था हुँदाहुँदै, उनीहरूको अवश्य नै नाश हुनुपर्छ।\n\n29 अनि अब म तिमीहरूसामु भन्दछु कि यो उचित छ कि इस्राएलका छोराछोरीहरूलाई एक व्यवस्था दिनुपर्दछ, हो एक ज्यादै कडा व्यवस्था; किनकि उनीहरू दुष्टता गर्नमा छिटो र परमप्रभु उनीहरूका परमेश्वरलाई सम्झनमा ढिल्याईँ गर्ने हठी जन थिए।\n\n30 त्यसकारण त्यहाँ व्यवस्था दिइएको थियो, हो अनुष्ठानहरू र विधिहरूको व्यवस्था, त्यो व्यवस्था जुन उनीहरूले दिनदिनै कडा पालना गर्नुपर्ने थियो, उनीहरूले परमेश्वरलाई र परमेश्वरप्रतिको आफ्नो कर्तव्यलाई सम्झनामा राख्न।\n\n31 तर हेर, म तिमीहरूसामु भन्दछु, कि यी सबै कुराहरू आगामी कुराहरूका प्रकारहरू हुन्।\n\n32 अनि अब, के उनीहरूले व्यवस्थालाई बुझे? म तिमीहरूसामु भन्दछु, बुझेनन्, उनीहरूले सबै व्यवस्थालाई बुझेनन्; अनि यो उनीहरूको हृदयका कठोरताका कारणले; किनकि उनीहरूले बुझेनन् कि परमेश्वरको उद्दारमार्फत् बाहेक कुनै पनि मानिसलाई बचाउन सकिदैनँ।\n\n33 किनकि हेर, के मोशाले मसीहको आगमनका बारेमा उनीहरूसामु अगमवाणी गरेनन् र परमेश्वरले उहाँका जनलाई उद्धार गर्नुपर्छ?हो, अनि संसारको प्रारम्भदेखि समेतका सबै अगमवक्ताहरू जसले अगमवाणी गरेका छन्—के उनीहरूले यी कुराहरूका बारेमा धेरै या थोरै बोलेका छैनन्?\n\n34 के उनीहरूले भनेका छैनन् कि परमेश्वर आफैँ मानिसका छोराछोरीहरूमाझ तल आउनु हुनेछ र आफूमा मानिसको स्वरूप लिनुहुनेछ र पृथ्वीको सतहमा महान् शक्तिका साथ अघि जानुहुनेछ?\n\n35 हो, अनि के उनीहरूले यो पनि भनेका छैनन् कि उहाँले मृतकहरूको पुनरुत्थान पूरा गर्नुहुनेछ र उहाँ, आफैँ, शोषण गरिइनु र पीडित हुनुपर्दछ?\n\n", "mosiah 14": "[center][font_size=26]अध्याय १४[/font_size][/center]\n\n[i]यशैया मसीहका लागि बोल्दछन्—मसीहको विनम्रता र पीडाहरू तोकिएका छन्—उहाँले आफ्नो जीवात्मा पापका निम्ति अर्पण गर्नुहुन्छ र उल्लङ्घनकर्ताहरूका निम्ति मध्यस्थता गर्नुहुन्छ—यशैया ५३ सँग तुलना गर्नुहोस्। लगभग ई.पू. १४८।[/i]\n\n1 हो, के यशैयाले समेत भनेनन्: कसले हाम्रो वृतान्तलाई विश्वास गरेका छौ र परमेश्वरको बाहुबल कसलाई प्रकट गरिएको छ?\n\n2 किनकि उहाँअगाडि कोमल विरुवाझैँ र सुखा जमिनबाट आएको जराझैँ हुर्कनुहुनेछ; उहाँको न त स्वरूप छ न त आकर्षण छ; अनि जब हामीले उहाँलाई देख्नेछौँ त्यहाँ त्यस्तो सुन्दरता छैन कि हामीले उहाँलाई चाहना गर्नेछौँ?\n\n3 उहाँ मानिसहरूबाट अपमानित र अस्वीकृत हुनुहुन्छ; दु:खमा परेको मानिस, पीडासँग परिचित; अनि हामीले यी हाम्रा अनुहारहरू लुकाएझैँ उहाँबाट लुकायौँ; उहाँ अपमानित हुनुभयो, अनि हामीले उहाँलाई सम्मान गरेनौँ।\n\n4 निश्चय नै उहाँले हाम्रा पीडाहरू बोक्नुभएको छ र हाम्रा दु:खहरू लैजानु भएको छ; तैपनि हामीले उहाँलाई हिर्काइएको, परमेश्वरबाट प्रहार गरिएको र पीडित ठान्यौँ।\n\n5 तर उहाँलाई हाम्रा उल्लङ्घनहरूका निम्ति घाइते बनाइएको थियो, उहाँलाई हाम्रा दुष्टताहरूका निम्ति चोट लगाइएको थियो; हाम्रा शान्तिको ताडना उहाँमाथि थियो; र उहाँका डामहरूद्वारा हामीलाई निको पारियो।\n\n6 हामी सबै, भेडा जस्तै, पथभ्रष्ट भएका छौँ, हामी प्रत्येक आफ्नै बाटोतिर लागेका छौँ; अनि परमप्रभुले हामी सबैका दुष्टताहरू उहाँमाथि थुपार्नु भएको छ।\n\n7 उहाँलाई शोषण गरिएको थियो, अनि उहाँलाई कष्ट दिइएको थियो, तैपनि उहाँले आफ्नो मुख खोल्नु भएन; मारिन लगिएको थुमा जस्तै उहाँलाई ल्याइयो; अनि जसरी भेडो उन कत्रनेहरूका अघि लाटो हुन्छ त्यसरी उहाँले आफ्नो मुख खोल्नु भएन।\n\n8 उहाँलाई कारागारबाट र न्यायबाट लगियो; अनि उहाँको पिँढीका बारेमा कसले घोषणा गर्नेछ? किनकि उहाँलाई जिउँदोको भूमिबाट अलग्याइएको थियो; किनकि उहाँका जनको उल्लङ्घनका निम्ति उहाँलाई पीडित गराइएको थियो।\n\n9 अनि उहाँले आफ्नो चिहान दुष्टहरू र धनीका साथ बनाउनुभयो; किनभने उहाँले कुनै दुष्ट्याइँ गर्नुभएको थिएन, न त उहाँको मुखमा कुनै छलकपट थियो।\n\n10 तैपनि उहाँलाई चोट दिन परमप्रभुलाई चाहाना भयो; उहाँले उहाँलाई शोकमा पार्नुभयो; जब तिमीले पापका निम्ति उहाँको जीवात्मा अर्पण गर्दछौ उहाँले उहाँका सन्तानहरू देख्नुहुनेछ, उहाँले उहाँका दिनहरू लम्ब्याउनुहुनेछ, अनि परमेश्वरका इच्छा आफैँद्वारा उन्नति हुनेछ।\n\n11 उहाँले आफ्ना जीवात्माका दु:ख देख्नुहुनेछ र सन्तुष्ट हुनुहुनेछ; उहाँको ज्ञानद्वारा मेरा धर्मी सेवकहरूले धेरैलाई सफाइ दिनेछ, किनकि उहाँले उनीहरूका दुष्टताहरू बोक्नुहुनेछ।\n\n12 त्यसकारण म उनलाई एक अंश ती महान्‌सँग छुट्याउनेछु र उनले लुटलाई बलियाकासाथ् बाढ्नेछन् किनभने उनले आफ्नो जीवात्मा मृत्युसम्म पोखेका छन्; अनि उनी उल्लङ्घन गर्नेहरूसँग गनिएका छन्; अनि धेरैका पापहरू उनले बोकेका छन् र उल्लङ्घनकारीहरूका निम्ति मध्यस्थता गरेका छन्।\n\n", "mosiah 15": "[center][font_size=26]अध्याय १५[/font_size][/center]\n\n[i]कसरी ख्रीष्ट पिता र पुत्र हुनुहुन्छ—उहाँले मध्यस्थता गर्नुहुनेछ र उहाँका जनका उल्लङ्घनहरू बोक्नुहुनेछ—उहाँहरू र सबै पवित्र अगमवक्ताहरू उहाँका सन्तान हुन्—उहाँले पुनरुत्थान ल्याउनुहुनेछ—साना बालबालिकाहरूसँग अनन्त जीवन छ। लगभग ई.पू. १४८।[/i]\n\n1 अनि अब अबिनादीले उनीहरूसामु भने: म चाहन्छु कि तिमीहरूले बुझ्नुपर्दछ कि परमेश्वर आफैँ मानिसका छोराछोरीहरूमाझ तल आउनुहुनेछ र उहाँका जनको उद्धार गर्नुहुनेछ।\n\n2 अनि किनभने उहाँ शरीरमा बास गर्नुहुनेछ उहाँलाई परमेश्वरको पुत्र भनिनेछ र शरीरलाई पिताको इच्छाको अधीनमा राखेकाले, पिता र पुत्र भएकाले—\n\n3 पिता, किनभने उहाँ परमेश्वरको शक्तिद्वारा गर्भमा हुनुहुन्थ्यो; र पुत्र, शरीरका कारणले; त्यसरी पिता र पुत्र बनेकाले—\n\n4 अनि उहाँहरू एक परमेश्वर हुनुहुन्छ; हो, स्वर्गको र पृथ्वीका उही अनन्त पिता।\n\n5 अनि त्यसरी शरीर आत्माको अधीनमा रहेर, अथवा पिताको पुत्र, एक परमेश्वर भएर, प्रलोभन सहनुहुन्छ, प्रलोभनमा समर्पण गर्नुहुन्न, तर उहाँका जनद्वारा खिल्ली उडाइँदा र कोर्रा हानिँदा र निकाला गरिँदा र बहिस्कृत गरिँदा सहनुहुन्छ।\n\n6 अनि यो सबै पछि, मानिसका छोराछोरीहरूमाझ धेरै शक्तिशाली आश्चर्य कर्महरू गरेपछि, उहाँलाई डोऱ्याइनेछ, हो, यशैयाले भनेझैं समेत, जसरी एउटा भेडो उन कत्रनेहरूका अगाडि लाटो हुन्छ, त्यसरी उहाँले आफ्नो मुख खोल्नु भएन।\n\n7 हो, त्यसरी समेत उहाँलाई डोऱ्याइनेछ, क्रुसमा टाँगिनेछ र बध गरिनेछ, शरीर मृत्यको समेत अधीनमा रहेर, पुत्रको इच्छा पिताको इच्छामा गाभिएर।\n\n8 अनि त्यसरी परमेश्वरले मृत्युका बन्धनहरूलाई तोड्नुहुन्छ मृत्युमाथि विजय प्राप्त गरेर; पुत्रलाई मानिसका छोराछोरीहरूका निम्ति मध्यस्थता गर्ने शक्ति दिएर—\n\n9 स्वर्गसम्म आरोहण गरेर, कृपाका हृदयहरू भएर, मानिसका छोराछोरीहरू प्रति सहानुभूतिले भरिएर; उनीहरू र न्यायबीच उभिएर; मृत्युका बन्धनहरू तोडेर, उनीहरूका दुष्टता र उनीहरूका उल्लङ्घनहरू आफैँमाथि लिएर, उनीहरूको उद्धार गरेर, न्यायले गरेको मागहरूलाई पूरा गरेर।\n\n10 अनि अब म तिमीहरूसामु भन्दछु, उहाँका पिँढीका बारेमा कसले घोषणा गर्नेछ? हेर, म तिमीहरूसामु भन्दछु, कि जब उहाँको जीवात्मालाई पापका निम्ति भेटी बनाइन्छ उहाँले आफ्ना सन्तति देख्नुहुनेछ। अनि अब तिमीहरू के भन्दछौ? अनि उहाँका सन्तति को हुन्?\n\n11 हेर म तिमीहरूसामु भन्दछु, कि जसले अगमवक्ताका वचनहरूलाई सुनेको छ, हो, ती सबै पवित्र अगमवक्ताहरू जसले परमप्रभुको आगमनका बारेमा अगमवाणी गरेका छन्—म तिमीहरूसामु भन्दछु, कि ती सबै जसले उनीहरूका वचनहरू सुनेका छन् र विश्वास गरेका छन् कि परमप्रभुले उहाँका जनको उद्धार गर्नुहुनेछ र उनीहरूका पापहरूको छुटकाराको निम्ति त्यो दिनको बाटो हेरेकाछन्, म तिमीहरूसामु भन्दछु, कि ती उहाँका सन्तति हुन, अथवा उनीहरू परमेश्वरका अधिराज्यका उत्तराधिकारीहरू हुन्।\n\n12 किनकि उनीहरू ती हुन् जसको पापहरू उहाँले बोक्नुभएको छ; उनीहरू ती हुन् जसका निम्ति उहाँ मर्नुभएको छ, उनीहरूका उल्लङ्घनहरूबाट उनीहरूलाई उद्धार गर्न। अनि अब, के उनीहरू उहाँका सन्तति होइनन्?\n\n13 हो, अनि के अगमवक्ताहरू होइनन्, प्रत्येक जसले अगमवाणी गर्न मुख खोलेका छन्, जो उल्लङ्घनमा पतन भएका छैनन्, मेरो अर्थ संसारको प्रारम्भदेखि समेतका सबै पवित्र अगमवक्ताहरू? म तिमीहरूसामु भन्दछु कि उनीहरू उहाँका सन्तति हुन्।\n\n14 अनि ती हुन् उनीहरू जसले शान्तिको प्रकाशन गरेका छन्, जसले शुभसमाचार ल्याएका छन्, जसले मुक्ति प्रकाशन गरेका छन्; अनि सियोनसामु भनेका छन्: तिम्रा परमेश्वरले शासन गर्नुहुन्छ!\n\n15 अनि हे कति सुन्दर छन् पर्वतहरूमाथि उनीहरूका पाउहरू!\n\n16 अनि फेरि, कति सुन्दर छन् पर्वतहरूमाथि तिनका पाउहरू जसले अझै शान्ति प्रकाशन गरिरहेका छन्!\n\n17 अनि फेरि, कति सुन्दर छन् पर्वतहरूमाथि तिनका पाउहरू जसले अब उपरान्त शान्ति प्रकाशन गर्नेछन्, हो, अब यस समयदेखि उपरान्त र सदासर्वदा।\n\n18 अनि हेर, म तिमीहरूसामु भन्दछु, यो मात्रै होइन। किनकि हे कति सुन्दर छन् पर्वतहरूमाथि उनका पाऊहरू जसले सुसमाचार ल्याउँछ; जो शान्तिको संस्थापक हो, हो, परमप्रभु समेत, जसले उहाँका जनको उद्धार गर्नुभएको छ; हो, उहाँ जसले उहाँका जनसामु मुक्ति दिनुभएको छ।\n\n19 किनकि यदि उहाँले उहाँका जनका निम्ति गरेको त्यो उद्धार नभएको भए, जुन संसारको उत्पत्तिदेखि तयार गरिएको थियो, म तिमीहरूसामु भन्दछु, यदि यो नभएको भए, सबै मानव जातिको नाश हुनुपर्दथ्यो।\n\n20 तर हेर, मृत्युका बन्धनहरू तोडिनेछन्, अनि पुत्र शासन गर्नुहुन्छ र मृतकमाथि शक्तिशालि हुनुहुन्छ, त्यसकारण, उहाँले मृतकहरूको पुनरुत्थान पूरा गर्नुहुन्छ।\n\n21 अनि त्यहाँ पुनरुत्थान आउनेछ, प्रथम पुनरुत्थान समेत, हो, उनीहरूको पुनरुत्थान समेत, जो थिए, अनि जो छन्, अनि जो हुनेछन्, ख्रीष्टको पुनरुत्थान नहुन्जेलसम्म समेत—किनकि उहाँलाई त्यसै भनिनेछ।\n\n22 अनि अब, सबै अगमवक्ताहरूको पुनरुत्थान र ती सबै जसले उनीहरूका वचनहरूमा विश्वास गरेका छन्, अथवा ती सबै जसले परमेश्वरका आज्ञाहरू पालन गरेका छन्, प्रथम पुनरुत्थानमा अघि आउनेछन्; त्यसकारण, उनीहरू प्रथम पुनरुत्थान हुन्।\n\n23 उनीहरूलाई परमेश्वरसँग बास गर्न उठाइन्छ जसलाई उहाँले उद्धार गर्नुभएको छ; यसरी उनीहरूसँग ख्रीष्टमार्फत् अनन्त जीवन छ, जसले मृत्युका बन्धनहरू तोड्नुभएको छ।\n\n24 अनि यी ती हुन् जसको प्रथम पुनरुत्थानमा भाग छ; अनि यी ती हुन् जो ख्रीष्ट आउनुभन्दा अगाडि मरेका हुन्, उनीहरूका अज्ञानतामा, उनीहरूसामु मुक्तिको घोषणा नगरिएकोले। अनि यसरी परमप्रभुले यिनीहरूको पुनर्स्थापना ल्याउनुहुन्छ; अनि उनीहरूसँग प्रथम पुनरुत्थानमा भाग छ, अथवा अनन्त जीवन छ, परमप्रभुद्वारा उद्धार गरिएकाले।\n\n25 अनि साना बालबालिकाहरूसँग पनि अनन्त जीवन छ।\n\n26 तर हेर, अनि परमेश्वरअगाडि डराओ र काँप, किनकि तिमीहरूले काँप्नु पर्छ; किनकि परमप्रभुले त्यस्तो कसैलाई उद्धार गर्नुहुन्न जो उहाँविरुद्ध विद्रोह गर्छ र आफ्ना पापहरूमा मर्छ; हो, ती सबै समेत जो संसार प्रारम्भ भएदेखि उनीहरूका पापहरूमा नाश गरिएका छन्, जसले इच्छापूर्वक परमेश्वरविरुद्ध विद्रोह गरेका छन्, जसले परमेश्वरका आज्ञाहरू थाहा पाएका छन्, र तिनको पालना गर्दैनन्; यिनीहरू ती हुन् जसको प्रथम पुनरुत्थानमा कुनै भाग छैन।\n\n27 त्यसकारण के तिमीहरूले काम्नु पर्दैन? किनकि मुक्ति त्यस्तो कसैलाई आउँदैन; किनकि परमप्रभुले त्यस्तो कसैलाई उद्धार गर्नुभएको छैन; हो, न त त्यस्तो कसैलाई उद्धार गर्न सक्नुहुन्छ; किनकि उहाँले आफैँलाई अस्वीकार गर्न सक्नुहुन्न; उहाँले न्यायलाई अस्वीकार गर्न सक्नुहुन्न जब त्यससंग त्यसको दावा छ।\n\n28 अनि अब, म तिमीहरूसामु भन्दछु कि समय आउनेछ कि परमप्रभुको मुक्तिको प्रत्येक राष्ट्र, कुटुम्ब, भाषा र जनसामु घोषणा गरिनेछ।\n\n29 हो, परमप्रभु, हजुरका चौकीदारहरूले आफ्ना आवाज उचाल्नेछन्; एकै आवाजमा उनीहरूले गाउनेछन्; किनकि उनीहरूले आफ्नै आँखाले देख्नेछन्, जब परमप्रभुले सियोन फेरि ल्याउनुहुनेछ।\n\n30 एक्कासी हर्षित होओ, यरुशलेमका भग्नावशेषहरू तिमीहरू एकसाथ गाओ किनकि परमप्रभुले उहाँका जनलाई सान्त्वना दिनुभएको छ, उहाँले यरुशलेमको उद्धार गर्नुभएको छ।\n\n31 सारा राष्ट्रहरूका आँखाहरूमा परमप्रभुले आफ्ना पवित्र बाहु प्रदर्शन गर्नुभएको छ; अनि पृथ्वीका पल्लो छेउका सबैले हाम्रा परमेश्वरको मुक्ति देख्नेछन्।\n\n", "mosiah 16": "[center][font_size=26]अध्याय १६[/font_size][/center]\n\n[i]परमेश्वरले मानिसहरूलाई हराइएको र पतित अवस्थाबाट उद्धार गर्नुहुन्छ—ती जो पापमय शरीर छन् उनीहरू उद्धार नभए जस्तै रहन्छन्—ख्रीष्टले अन्त्यहिन जीवन अथवा अन्त्यहीन अभिशापको पुनरुत्थानमा पूरा गर्नुहुनेछ। लगभग ई.पू. १४८।[/i]\n\n1 अनि अब, यस्तो हुन गयो कि अबिनादीले यी वचनहरू बोलेपछि उनले उनका हात फैल्याए र भने: समय आउनेछ जब सबैले परमप्रभुको मुक्ति देख्नेछन्; जब प्रत्येक राष्ट्र, कुटुम्ब, भाषा र जनले आफ्नै आँखाले देख्नेछन् र परमेश्वरसामु स्वीकार्ने छन् कि उहाँका न्यायहरू न्यायोचित छन्।\n\n2 अनि तब दुष्टहरूको निकाला गरिनेछ, अनि उनीहरूसँग चित्कार्ने र रुने र विलाप गर्ने र दाह्रा किट्ने कारण हुनेछ; अनि यो किनभने उनीहरूले परमप्रभुका आवाजलाई सुन्नेछैनन्, त्यसकारण परमप्रभुले उनीहरूको उद्धार गर्नुहुन्न।\n\n3 किनकि उनीहरू पापमय र दुष्ट छन् र सैतानको उनीहरूमाथि शक्ति छ; हो, त्यो बृद्ध सर्प समेत जसले हाम्रा प्रथम मातापितालाई झुक्यायो, जुन उनीहरूको पतनको कारण थियो; जुन सबै मानव जाति पापमय, कामुक, दुष्ट, असलबाट दुष्टको ज्ञान भएर, उनीहरू आफैँ सैतानको अधीनमा बन्नका कारण थियो।\n\n4 त्यसरी मानवजाति सबै हराइएका थिए; अनि हेर, यदि परमेश्वरले उहाँका जनलाई उनीहरूको हराइएको र पतित हालतबाट उद्धार नगरेको भए उनीहरू अनन्तसम्म हराइने थिए।\n\n5 तर सम्झ कि ऊ जो उसको आफ्नो पापमय प्रकृतिमा जारी राख्छ र पापका बाटाहरूमा र परमेश्वरविरुद्धका विद्रोहमा जान्छ, उसको पतित अवस्थामा रहन्छ र उसमाथि सैतानको सबै शक्ति छ। त्यसकारण ऊ, परमेश्वरको शत्रु भएकाले, त्यहाँ कुनै उद्धार नभएको जस्तो हुन्छ; अनि सैतान पनि परमेश्वरको शत्रु हो।\n\n6 अनि अब यदि ख्रीष्ट संसारमा नआएको भए, आगामी कुराहरूलाई भैसकेका जस्तै गरी बोल्दा, त्यहाँ कुनै उद्धार हुने थिएन।\n\n7 अनि यदि ख्रीष्ट मृतकबाट नउठेको भए, अथवा मृत्युका बन्धनहरू नतोड्नुभएको भए कि चिहानको कुनै विजय हुने थिएन, अनि कि मृत्युको कुनै खील हुने थिएन, त्यहाँ कुनै पुनरुत्थान हुने थिएन।\n\n8 तर त्यहाँ पुनरुत्थान छ, त्यसकारण चिहानको विजय हुनेछैन र मृत्युको खील ख्रीष्टमा निलिएको छ।\n\n9 उहाँ संसारको ज्योति र जीवन हुनुहुन्छ; हो, एक प्रकाश जुन अन्त्यहीन छ, कि जुन कहिल्यै अँध्यारिन सक्दैन; हो, अनि एक जीवन पनि जुन अन्त्यहीन छ, कि त्यहाँ अरु कुनै मृत्यु हुन सक्दैन।\n\n10 यो मरणशील समेतले अमरत्व धारण गर्नेछ, अनि यो अपभ्रंसले शुद्धता धारण गर्नेछ र परमेश्वरको न्यायलयअगाडि खडा हुन, असल भए पनि दुष्ट भए पनि उनीहरूका कार्यहरूअनुसार उनीहरूलाई न्याय गर्न ल्याइनेछ—\n\n11 यदि तिनीहरू असल भए, अन्त्यहीन जीवन र खुसियालीको पुनरुत्थानमा; र यदि दुष्ट भए, अन्त्यहीन अभिशापको पुनरुत्थानमा, सैतानकासामु बुझाइएकाले, जसले उनीहरूलाई अधीनमा राखेको छ, जुन अभिशाप हो—\n\n12 आफ्ना पापमय इच्छाहरू र चाहानाहरूअनुसार गएर; कृपाका बाहुहरू उनीहरूतिर फैल्याइएको बेलामा परमप्रभुलाई कहिल्यै पुकारेनन्, किनकि कृपाका बाहुहरू उनीहरूतिर फैल्याइएको थियो र उनीहरूले बोलेनन्, उनीहरू आफ्ना दुष्टताको चेतावनी पाएर, अनि अझै उनीहरूले ती छोडेनन्; अनि उनीहरूलाई पश्चात्ताप गर्न आज्ञा दिइएको थियो र अझै उनीहरूले पश्चात्ताप गरेनन्।\n\n13 अनि अब, के तिमीहरूले काँप्नु र तिमीहरूका पापहरूको पश्चात्ताप गर्नु र केवल ख्रीष्टमा र ख्रीष्टमार्फत् तिमीहरूलाई बचाउन सक्छौ भनी सम्झनु पर्दैन?\n\n14 त्यसकारण, यदि तिमीहरूले मोशाका व्यवस्था सिकाउँछौ, आउने कुराहरूका पूर्वाभासहरू पनि सिकाउँछौ भने—\n\n15 उनीहरूलाई सिकाऊ कि उद्धार परमप्रभु ख्रीष्टमार्फत् आउँछ, जो सोही अनन्त पिता हुनुहुन्छ। आमिन।\n\n", "mosiah 17": "[center][font_size=26]अध्याय १७[/font_size][/center]\n\n[i]अल्माले अबिनादीका वचनहरू विश्वास गर्छन् र लेख्छन्—अबिनादी आगोद्वारा मृत्यु सहन्छन्—उनले उनका हत्याराहरूमाथि रोग र आगोद्वारा मृत्युको अगमवाणी गर्छन्। लगभग ई.पू. १४८।[/i]\n\n1 अनि अब यस्तो हुन गयो कि जब अबिनादीले यी भनाइहरू सकेका थिए, कि राजाले आज्ञा दिए कि पादरीहरूले उनलाई लैजानु पर्छ र अह्राए कि उनलाई मारिनु पर्छ।\n\n2 तर त्यहाँ उनीहरूकामाझ एक थिए जसको नाउँ अल्मा थियो, उनी पनि नफीका सन्तति थिए। अनि उनी युवा थिए र उनले अबिनादीले बोलेका वचनहरूमा विश्वाश गरे, किनकि उनलाई अबिनादीले उनीहरूविरुद्ध गवाही दिएका दुष्टताहरूका बारेमा थाहा थियो; त्यसकारण उनले राजासँग बिन्ती गर्न प्रारम्भ गरे कि उनले अबिनादीसँग रिसाउनु हुँदैन, तर सहनु पर्छ कि उनले शान्तिपुर्वक प्रस्थान गरून्।\n\n3 तर राजा अझ क्रुद्ध भए र अह्राए कि अल्मालाई उनीहरूमाझबाट निकाला गरिनु पर्छ र उनका नोकरहरूलाई उनका पछि पठाए कि उनीहरूले उनको बध गर्न सकून्।\n\n4 तर उनी उनीहरूका अगाडिबाट भागे र आफूलाई लुकाए कि उनीहरूले तिनलाई फेला पारेनन्। अनि उनले धेरै दिनहरूसम्म लुकेर अबिनादीले बोलेका सबै वचनहरू लेखे।\n\n5 अनि यस्तो हुन गयो कि राजाले अह्राए कि उनका रक्षकहरूले अबिनादीलाई घेर्नु पर्दछ र लैजानु पर्दछ; अनि उनीहरूले उनलाई बाँधे र कारागारमा फ्याँके।\n\n6 अनि तीन दिनपछि, पादरीहरूसँग परामर्श लिएर, उनले अह्राए कि उनलाई उनीअगाडि फेरि ल्याइनु पर्दछ।\n\n7 अनि उनले तिनलाई भने: अबिनादी, हामीले तिम्रा विरुद्ध दोष फेला पारेका छौँ र तिमी मृत्युको लायक छौ।\n\n8 किनकि तिमीले भनेका छौ कि परमेश्वर स्वयम् मानिसका छोराछोरीहरूमाझ तल आउनु हुनेछ; अनि अब, मेरा र मेरा जनका बारेमा तिमीले बोलेका सबै दुष्ट वचनहरूको तिमीले फिर्ता नलिए यसकारणका निम्ति तिमीलाई मारिनु पर्दछ।\n\n9 अब अबिनादीले उनीसामु भने: म तिमीसामु भन्दछु, म यी जनका बारेमा मैले तिमीसामु बोलेका वचनहरूको फिर्ता लिने छैन, किनकि तिनीहरू सत्य छन्; अनि कि तिमीहरूले तिनको निश्चितता जान्न सक मैले सहेको छु कि म तिमीहरूको हातमा परेको छु।\n\n10 हो, अनि म मृत्युसम्म समेत सहने छु र म मेरा वचनहरूको फिर्ता लिनेछैन र तिनीहरू तिमीहरूका विरुद्ध गवाहीका रुपमा खडा हुनेछन्। अनि यदि तिमीहरूले मेरो बध गऱ्यौ भने तिमीहरूले निर्दोष रगत बगाउनेछौ र यो पनि अन्तिम दिनमा तिमीहरूका विरुद्ध गवाहीका रुपमा खडा हुनेछ।\n\n11 अनि अब नोआ राजाले उनलाई छाड्न लागेका थिए, किनकि उनी तिनका वचनदेखि डराए; किनकि उनी डराए कि परमेश्वरको न्याय उनीमाथि आउनेछ।\n\n12 तर पादरीहरूले उनका विरुद्ध उनीहरूका आवाज उचाले र उनलाई दोष दिन थाले, यसो भन्दै: उसले राजाको आलोचना गरेको छ। त्यसकारण राजा तिनका विरुद्ध रिसमा भड्काइए र उनले तिनलाई हस्तान्तरण गरे कि उनको बध गरियोस्।\n\n13 अनि यस्तो हुन गयो कि उनीहरूले उनलाई लगे र उनलाई बाँधे र दाउराका मुठाहरूले उनको शरीरमा कोर्रा हाने, हो, मृत्युसम्म समेत।\n\n14 अनि अब जब ज्वालाहरूले उनलाई जलाउन प्रारम्भ गऱ्यो, उनले तिनीहरुसामु कराए, यसो भन्दै:\n\n15 हेर, तिमीहरूले मलाई जे गरेका छौ, यस्तै हुनेछ कि तिमीहरूका सन्ततिका कारण धेरैले पीडाहरू सहन पर्नेछ जुन म सहदैं छु, आगोद्वारा मृत्युका पीडाहरू समेत; अनि यो किनभने उनीहरू परमप्रभु उनीहरूका परमेश्वरको मुक्तिमा विश्वास गर्छन्।\n\n16 अनि यस्तो हुन जानेछ कि तिमीहरू तिमीहरूका दुष्टताहरूका कारण सबै किसिमका रोगहरूबाट ग्रसित हुनेछौ।\n\n17 हो, अनि तिमीहरू प्रत्येक हातबाट प्रहारित हुनेछौ र धपाइनेछौ र यत्र-तत्र छरिनेछौ, जङ्गली बथानलाई जङ्गली र डरलाग्दा पशुहरूले धपाएझैँ समेत।\n\n18 अनि त्यो दिनमा तिमीहरूलाई खोजी निकाला गरिनेछ र तिमीहरूलाई तिमीहरूका शत्रुका हातहरूद्वारा लगिनेछ, अनि तब तिमीहरूले सहने छौ, जसरी मैले सहदैँ छु, आगोद्वारा मृत्युको पीडाहरू समेत।\n\n19 यसरी परमेश्वरले उहाँका जनको विनाश गर्नेहरूमाथि बदला लिनुहुन्छ। हे परमेश्वर, मेरो जीवात्मालाई ग्रहण गर्नुहोस्।\n\n20 अनि अब, जब अबिनादीले यी वचनहरू भनेका थिए, उनी ढले, आगोद्वारा मृत्यु सहँदै; हो, मृतक बनाइए किनभने उनले परमेश्वरका आज्ञाहरू अस्वीकार गरेनन्, उनका वचनहरूका सत्यता उनको मृत्युको छाप लगाएर बन्द गरे।\n\n", "mosiah 18": "[center][font_size=26]अध्याय १८[/font_size][/center]\n\n[i]अल्माले गोप्य रुपले प्रवचन दिन्छन्—उनले बप्तिस्माको करार व्याख्या गर्छन् र मोर्मोनका पानीमा बप्तिस्मा दिन्छन्—उनले ख्रीष्टको चर्चको स्थापना गर्छन् र पादरीहरू नियुक्त गर्छन्—उनीहरू आफैँ जीविका चलाउँछन् र जनलाई सिकाउँछन्—अल्मा र उनका जन नोआ राजादेखि उजाड स्थानतिर भाग्छन्। लगभग ई.पू. १४७–१४५।[/i]\n\n1 अनि अब, यस्तो हुन गयो कि अल्मा, जो नोआ राजाका सेवकहरूदेखि भागेका थिए, उनका पापहरू र दुष्टताहरूका पश्चात्ताप गरे र गोप्य रुपमा जनमाझ गए र अबिनादीका वचनहरू सिकाउन थाले—\n\n2 हो, आउनेवाला जो थियो तिनका बारेमा, अनि मृतकका पुनरुत्थान र ख्रीष्टको शक्ति र पीडाहरू र मृत्यु र उहाँको पुनरुत्थान र स्वर्गतिरको आरोहणमार्फत् पूरा हुने जनका उद्धारका बारेमा।\n\n3 अनि उनका वचन सुन्ने जतिलाई उनले सिकाए। अनि उनले उनीहरूलाई गोप्य रुपमा सिकाए, कि राजालाई यसको अवगत नहोस्। अनि धेरैले उनका वचनमा विश्वास गरे।\n\n4 अनि यस्तो हुन गयो कि जतिले विश्वास गरे उनीहरू राजाबाट नाउँ प्राप्त गरेको स्थानतिर गए जसलाई मोर्मोन भनिन्थ्यो, जुन समय-समयमा अथवा मौसमहरूमा जङ्गली जनावरहरूद्वारा सताइएको भूमिको सिमानाहरूमा थियो।\n\n5 अब, मोर्मोनमा शुद्ध पानीको मुहान थियो र अल्मा त्यहाँ गए, त्यहाँ पानी नजिकै साना रुखहरूको एक झाडी भएकाले, जहाँ उनले राजाका मानिसहरूका खोजीबाट दिनको समयमा आफैँलाई लुकाए।\n\n6 अनि यस्तो हुन गयो कि उनलाई विश्वास गर्ने जति उनका वचनहरू सुन्न त्यहाँ गए।\n\n7 अनि यस्तो हुन गयो कि धेरै दिनहरूपछि त्यहाँ अल्माका वचनहरू सुन्न मोर्मोनको स्थानमा राम्रै सङ्ख्या एकसाथ जम्मा भएका थिए। हो, उनका वचनमा विश्वास गर्ने सबै जम्मा भएका थिए। अनि उनले उनीहरूलाई सिकाए र उनीहरूसामु पश्चात्ताप र उद्धार र परमप्रभुमाथिको आस्थाका बारेमा प्रचार गरे।\n\n8 अनि यस्तो हुन गयो कि उनले उनीहरूसामु भने: हेर, यहाँ मोर्मोनका पानी छन् (किनकि तिनलाई यसरी बोलाइन्थ्यो) अनि अब, किनभने तिमीहरू परमेश्वरको समूहमा आउन र उहाँका जन भनी बोलाइन इच्छुक छौ, अनि एक अर्काका भारीहरू बोक्न राजी छौ, कि तिनीहरू हलुका होऊन्;\n\n9 हो, अनि शोक गर्नेहरूसँग शोक गर्न राजी छौ; हो, अनि सान्त्वनाको आवश्यकतामा परेकाहरूलाई सान्त्वना दिन र सबै समयमा र सबै कुराहरूमा र तिमीहरू हुने सबै स्थानमा, मृत्युसमेत सम्म परमेश्वरका साक्षीका रुपमा खडा हुन, कि तिमीहरूले परमेश्वरद्वारा उद्धार पाओ र प्रथम पुनरुत्थानका तिनीहरूसँग गनिय, कि तिमीहरूलाई अनन्त जीवन मिलोस्—\n\n10 अब म तिमीहरूसामु भन्दछु, यदि तिमीहरूको हृदयको चाहना यो हो भने, परमप्रभुका नाउँमा बप्तिस्मा लिनको विरुद्धमा तिमीहरूको के विरोध छ, उहाँअगाडि साक्षीका रुपमा कि तिमीहरू उहाँसँग करारमा प्रवेश गरेका छौ, कि तिमीहरूले उहाँको सेवा गर्नेछौ र उहाँका आज्ञाहरू पालना गर्नेछौ, कि उहाँले आफ्नो आत्मा अझ प्रचुरमात्रामा तिमीहरूमाथि खन्याउनु हुनेछ?\n\n11 अनि अब जब जनले यी वचनहरू सुनेका थिए, उनीहरूले आनन्दका साथ उनीहरूका हातहरूले ताली बजाए र पुकारे: यो हाम्रो हृदयको चाहना हो।\n\n12 अनि अब यस्तो हुन गयो कि अल्माले हेलामलाई लगे, उनी पहिलामध्येका एक भएकाले र गए र पानीमा उभिए र यसो भन्दै कराए: हे परमप्रभु, हजुरको सेवकमाथि हजुरको आत्मा खन्याइदिनुओस्, कि उसले यो कार्य हृदयको पवित्रताका साथ गर्ने गरोस्।\n\n13 अनि जब उनले यी वचनहरू भनेका थिए, परमप्रभुको आत्मा उनीमाथि थियो र उनले भने: हेलाम, म तिमीलाई बप्तिस्मा दिन्छु, सर्वशक्तिमान् परमेश्वरबाट अधिकार पाएकाले, एक गवाहीको रुपमा कि मरणशील शरीरको मृत्यु नभइन्जेलसम्म उहाँको सेवा गर्न एक करारमा प्रवेश गरेका छौ र परमप्रभुको आत्मा तिमीमाथि खनिन सकोस् र उहाँले तिमीलाई अनन्त जीवन दिनुहोस्, ख्रीष्टको उद्धारमार्फत्, जसलाई संसारको उत्पत्तिदेखि उहाँले तयार पार्नुभएको छ।\n\n14 अनि अल्माले यी वचनहरू भनेपछि, अल्मा र हेलाम दुबै पानीमा डुबेका थिए र उनीहरू उठे र खुसी हुँदै पानीबाट बाहिर आए, आत्माले भरिएर।\n\n15 अनि फेरि, अल्माले अर्कोलाई लगे र दोस्रो पटक पानीमा गए र पहिलाअनुसार उनलाई बप्तिस्मा दिए, तर यसपटक उनले आफैँलाई फेरि पानीमा डुबाएनन्।\n\n16 अनि यस प्रकारले उनले मोर्मोनको स्थानसम्म अघि जाने प्रत्येकलाई बप्तिस्मा दिए; अनि उनीहरू सङ्ख्यामा लगभग दुई सय र चार जीवात्माहरू थिए; हो, अनि उनीहरूलाई मोर्मोनका पानीमा बप्तिस्मा दिइएको थियो र उनीहरू परमेश्वरको अनुग्रहले भरिएका थिए।\n\n17 अनि उनीहरूलाई, त्यो समयदेखि अगाडि, परमेश्वरको चर्च, अथवा ख्रीष्टको चर्च भनियो। अनि यस्तो हुन गयो कि जसलाई परमेश्वरको शक्ति र अधिकारद्वारा बप्तिस्मा दिइयो उसलाई उहाँको चर्चमा थपियो।\n\n18 अनि यस्तो हुन गयो कि अल्मा, परमेश्वरबाट अधिकार पाएकाले, पादरीहरू नियुक्ति गरे; उनीहरूलाई परमेश्वरको अधिराज्यका सरोकारका कुराहरू बारेमा प्रवचन दिन र सिकाउन उनीहरूका सङ्ख्या मध्ये प्रत्येक पचासलाई एक पादरी समेत उनले नियुक्त गरे।\n\n19 अनि उनले तिनीहरूलाई आज्ञा दिए कि तिनीहरूले उनले सिकाएका र पवित्र अगमवक्ताहरूका मुखबाट बोलिएका कुराहरू बाहेक केही नसिकाऊन्।\n\n20 हो, उनले उनीहरूलाई यो समेत आज्ञा दिए कि उनीहरूले पश्चात्ताप र उहाँका जनको उद्धार गर्नुहुने परमप्रभुमाथिको आस्थाबाहेक केहीको प्रवचन नगरून्।\n\n21 अनि उनले उनीहरूलाई आज्ञा दिए कि त्यहाँ एक अर्कासँग कलह हुनु हुँदैन, तर उनीहरूले एकै नजरका साथ बाटो हेर्नु पर्दछ, एक आस्था र एक बप्तिस्मा भएर, एकता र एक अर्का प्रतिको मायामा उनीहरूका हृदय एक साथ बुनिएर।\n\n22 अनि यसरी उनले उनीहरूलाई प्रचार गर्ने आज्ञा दिए। अनि यसरी उनीहरू परमेश्वरका छोराछोरीहरू बने।\n\n23 अनि उनले उनीहरूलाई आज्ञा दिए कि उनीहरूले शबाथको दिनलाई पालना गर्नु पर्दछ र त्यसलाई पवित्र राख्नु पर्दछ, अनि प्रत्येक दिनमा समेत उनीहरूले परमप्रभु उनीहरूका परमेश्वरलाई धन्यवाद दिनु पर्दछ।\n\n24 अनि उनले उनीहरूलाई यो पनि आज्ञा दिए कि उनले नियुक्त गरेका पादरीहरूले आफ्नो जीविकाको निम्ति उनीहरूका आफ्नै हातहरूले परिश्रम गर्नु पर्दछ।\n\n25 अनि यी जनलाई सिकाउन र परमप्रभु उनीहरूका परमेश्वरको आराधना गर्न र यो पनि, उनीहरूको क्षमताले भ्याएसम्म, उनीहरू आफैँ एक साथ जम्मा हुनु पर्दछ भनी प्रत्येक हप्तामा एक दिन छुट्याइएको थियो।\n\n26 अनि पादरीहरूले आफ्नो जीविकाको निम्ति जनमा भर पर्नु हुँदैन; तर उनीहरूको परिश्रमका निम्ति परमेश्वरको अनुग्रह उनीहरूले प्राप्त गर्नु थियो, कि उनीहरू आत्मामा बलिया होऊन्, परमेश्वरको ज्ञान पाएकाले, कि उनीहरूले परमेश्वरको शक्ति र अधिकारकासाथ सिकाऊन्।\n\n27 अनि फेरि आल्माले आज्ञा दिए कि चर्चका जनले उनीहरूका सम्पत्ति बाँड्नु पर्छ, प्रत्येकले उससँग भएअनुसार; यदि उससँग प्रसस्त छ भने उसले बढी बाँड्नु पर्छ; तर जससँग थोरै छ, उसबाट थोरै चाहाना गरिनु पर्छ; अनि नभएकालाई बाड्नुपर्छ।\n\n28 अनि यसरी उनीहरूले उनीहरूको सम्पत्ति उनीहरूको आफ्नो इच्छा र परमेश्वरप्रतिको असल चाहानाअनुसार बाँड्नु पर्छ, अनि ती पादरीहरूका निम्ति जो आवश्यकतामा खडा छन्, हो र प्रत्येक गरिब, नाङ्गा जीवात्माका निम्ति।\n\n29 अनि यो उनले उनीहरूसामु भने, परमेश्वरबाट आज्ञा दिइएकाले; अनि उनीहरू परमेश्वर अगाडि सिधा भएर हिँडे, उनीहरूका आवश्यकताहरू र चाहनाहरूअनुसार, भौतिक र आत्मिक दुबैमा एकआर्काका निम्ति बाँडेर।\n\n30 अनि यस्तो हुन गयो कि यो सबै मोर्मोनमा भएको थियो, हो, मोर्मोनका पानी वरिपरि, जङ्गलमा जुन मोर्मोनका पानी नजिक थिए; हो, मोर्मोनको स्थान, मोर्मोनका पानी, मोर्मोनको जङ्गल, कति सुन्दर छन् तिनीहरू उनीहरूका निम्ति जो त्यहाँ उद्धारकर्ताको ज्ञानमा आए; हो, अनि कति आशीषित छन् उनीहरू, किनकि उनीहरूले उहाँको जयजयाकर सदासर्वदा गाउनेछन्।\n\n31 अनि यी कुराहरू भूमिको सिमानामा गरिएको थियो, कि तिनीहरू राजाको जानकारीमा नआऊन्।\n\n32 तर हेर, यस्तो हुन गयो कि राजाले, जनमाझ गतिविधि फेला पारेकाले, उनका नोकरहरूलाई उनीहरूलाई निरीक्षण गर्न पठाए। त्यसकारण त्यस दिनमा जब उनीहरू आफैँ परमप्रभुका वचनहरू सुन्न एकसाथ भेला भएका थिए उनीहरू राजासामु फेला पारिए।\n\n33 अनि अब राजाले भने कि अल्माले जनलाई उनका विरुद्ध विद्रोहमा भड्काउँदै थिए; त्यसकारण उनले तिनीहरूको विनाश गर्न उनका सेना पठाए।\n\n34 अनि यस्तो हुन गयो कि अल्मा र परमप्रभुका जनलाई राजाका सेनाको आगमनको सूचित गराइयो; त्यसकारण उनीहरूले उनीहरूका पालहरू र परिवारहरू लिए र उजाड स्थान तिर प्रस्थान गरे।\n\n35 अनि उनीहरू सङ्ख्यामा लगभग चार सय पचास जीवात्माहरू थिए।\n\n", "mosiah 19": "[center][font_size=26]अध्याय १९[/font_size][/center]\n\n[i]गिदोनले नोआ राजाको बध गर्न खोज्दछन्—लमानीहरूले भूमिमा आक्रमण गर्दछन्—नोआ राजाले आगोद्वाराको मृत्यु सहनुपर्छ—लिम्ही एक नजराना तिर्ने राजाको रुपमा शासन गर्छन्। लगभग ई.पू. १४५–१२१।[/i]\n\n1 अनि यस्तो हुन गयो कि राजाका सेना फर्के, परमप्रभुका जनलाई व्यर्थमा खोजेर।\n\n2 अनि अब हेर, घटाइएकाले राजाको सेना सानो थियो, अनि त्यहाँ बाँकी जनमाझ विभाजनको प्रारम्भ भयो।\n\n3 अनि सानो भागले राजाविरुद्ध धम्की हुङ्कार्न प्रारम्भ गरे, अनि त्यहाँ उनीहरूमाझ एक महान् कलह प्रारम्भ भयो।\n\n4 अनि अब त्यहाँ उनीहरूमाझ एक मानिस थिए जसको नाउँ गिदोन थियो, अनि उनी बलिया मानिस र राजाको शत्रु भएकाले, त्यसकारण उनले उनको तरबार निकाले र उनको क्रोधमा कसम खाए कि उनले राजाको बध गर्नेछन्।\n\n5 अनि यस्तो हुन गयो कि उनले राजासँग लडे, अनि जब राजाले देखे कि उनले राजालाई हराउन लागे, उनी भागे र दौडेर मन्दिर नजिक रहेको धरहरामाथि पुगे।\n\n6 अनि गिदोनले उनलाईपछि लखेटे र राजाको बध गर्न धरहरामा पुग्न लागेका थिए, अनि राजाले शेम्लोनको भूमितर्फ नजर डुलाए, अनि हेर, लमानीहरूका सेना भूमिको सिमानाहरू भित्र थिए।\n\n7 अनि अब राजाले आफ्नो हृदयको वेदनामा कराए, यसो भन्दै: गिदोन, मलाई छाडिदेऊ, किनकि लमानीहरू हामीमाथि छन्, अनि उनीहरूले हाम्रो विनाश गर्ने छन्; हो, उनीहरूले मेरा जनको विनाश गर्नेछन्।\n\n8 अनि अब राजा जति उनको आफ्नो जीवनका बारेमा चिन्तित थिए उनका जनका बारेमा त्यति थिएनन्, तैपनि, गिदोनले उनलाई छाडिदिए।\n\n9 अनि राजाले जनलाई आज्ञा दिएकी उनीहरू लमानीहरू अगाडि भाग्नु पर्छ र उनी आफैँ उनीहरूअगाडि गए र उनीहरू उनीहरूका आइमाईहरू र उनीहरूका छोराछोरीहरूसँग उजाड स्थानतर्फ भागे।\n\n10 अनि यस्तो हुन गयो कि लमानीहरूले उनीहरूलाई पछ्याए र उनीहरूलाई जिते र उनीहरूको बध गर्न प्रारम्भ गरे।\n\n11 अनि यस्तो हुन गयो कि राजाले आज्ञा दिए कि सबै पुरुषहरूले उनीहरूका पत्नीहरू र उनीहरूका छोराछोरीहरूलाई छाड्नु पर्दछ र लमानीहरूअगाडि भाग्नु पर्दछ।\n\n12 अब त्यहाँ धेरै थिए जसले उनीहरूलाई छोडेनन्, तर उनीहरूसँग रहेर नाश हुन चाहे। अनि बाँकीले उनीहरूका पत्नीहरू र छोराछोरीहरूलाई छाडेर भागे।\n\n13 अनि यस्तो हुन गयो कि जो उनीहरूका पत्नीहरू र उनीहरूका छोराछोरीहरूसँग रहे उनीहरूले अह्राए कि उनीहरूका सुन्दरी छोरीहरूले लमानीहरूका अगाडि खडा भएर बिन्ती गर्नुपर्दछ कि उनीहरूले तिनीहरूको बध नगरुन्।\n\n14 अनि यस्तो हुन गयो कि लमानीहरूलाई उनीहरूमाथि सहानुभूति जाग्यो, किनकि उनीहरू तिनीहरूका आइमाईको सुन्दरताले मोहित भए।\n\n15 त्यसकारण लमानीहरूले उनीहरूलाई छाडिदिए र उनीहरूलाई बन्दी बनाए र उनीहरूलाई नफीको भूमिमा फिर्ता लगे र उनीहरूलाई दिए कि उनीहरूले भूमि स्वामित्वमा लिन सकून्, यी सर्तहरूमा कि उनीहरूले नोआ राजालाई लमानीहरूका हातहरूमा हस्तान्तरण गर्नेछन् र उनीहरूको सम्पति हस्तान्तरण गर्नेछन्, उनीहरूका स्वामित्वमा रहेको सबैको आधा समेत, उनीहरूको सुनको आधा र उनीहरूको चाँदीको आधा र उनीहरूको मूल्यवान् कुराहरूको आधा र यसरी उनीहरूले प्रत्येक वर्ष लमानीहरूका राजालाई कर तिर्नुपर्छ।\n\n16 अनि अब त्यहाँ बन्दी बनाएर लगिएकामाझ राजाका छोराहरूमध्ये एक थिए, जसको नाउँ लिम्ही थियो।\n\n17 अनि अब लिम्ही इच्छुक थिए कि उनका पिताको विनाश हुनुहुँदैन; तैपनि, लिम्ही उनका पिताका दुष्ट्याइँहरूका बारेमा अज्ञात थिएनन्, उनी आफैँ न्यायोचित पुरुष भएकाले।\n\n18 अनि यस्तो हुन गयो कि गिदोनले गोपनियताका साथ मानिसहरू उजाड स्थानतिर पठाए, राजा र उनका साथमा भएकाहरूलाई खोज्न। अनि यस्तो हुन गयो कि उनीहरूले उजाड स्थानमा जन भेटे, राजा र उनका पादरीहरूबाहेक सबै।\n\n19 अब उनीहरूले उनीहरूका हृदयदेखि कसम खाएका थिए कि उनीहरू नफीको भूमिमा फर्कने छन्, अनि यदि उनीहरूका पत्नीहरूको र उनीहरूका छोराछोरीहरूको र अनि उनीहरूसँग बास बसेकाहरूको बध गरिएमा, कि उनीहरूले बदला लिनेछन् र उनीहरूसँग तिनीहरू पनि विनाश हुनेछन्।\n\n20 अनि राजाले आज्ञा दिए कि उनीहरू फर्कनु हुँदैन; अनि उनीहरू राजासँग रिसाए र अह्राए कि उनले आगोद्वाराको मृत्यु समेत सहनु पर्दछ\n\n21 अनि उनीहरूले पादरीहरूलाई पनि समातेर मार्न लागेका थिए र पादरीहरू उनीहरूबाट भागे।\n\n22 अनि यस्तो हुन गयो कि उनीहरू नफीको भूमितिर फर्कन लागेका थिए, अनि उनीहरूले गिदोनका मानिसहरूलाई भेटे। अनि गिदोनका मानिसहरूले उनीहरूलाई उनीहरूका पत्नीहरू र छोराछोरीहरूलाई जे भयो सबै सुनाए; अनि कि लमानीहरूले उनीहरूलाई स्वीकृति दिएका थिए कि उनीहरूले उनीहरूको स्वामित्वमा भएका सबैको आधा लमानीहरूलाई कर बुझाएर भूमि स्वामित्वमा लिऊन्।\n\n23 अनि जनले गिदोनका मानिसहरूलाई भने कि उनीहरूले राजाको बध गरे, अनि उनका पादरीहरू उनीहरूबाट अझ पर उजाड स्थानतिर भागे।\n\n24 अनि यस्तो हुन गयो कि उनीहरूले समारोहको अन्त्य गरेपछि, कि उनीहरू नफीको भूमितिर खुसी मनाउँदै फर्के, किनभने उनीहरूका पत्नीहरू र उनीहरूका छोराछोरीहरूको बध गरिएको थिएन; अनि उनीहरूले गिदोनलाई भने उनीहरूले राजालाई के गरेका थिए।\n\n25 अनि यस्तो हुन गयो कि लमानीहरूका राजाले उनीहरूसामु सपथ लिए, कि उनका जनले उनीहरूको बध गर्नुहुँदैन।\n\n26 अनि लिम्हीले पनि, राजाका छोरा भएकाले, उनका जनद्वारा उनीमाथि अधिराज्य प्रदान गरिएकाले, लमानीहरूका राजासामु सपथ गरे कि उनका जनले तिनलाई कर तिर्नुपर्छ, उनीहरूका अधीनमा भएका सबैको आधा समेत।\n\n27 अनि यस्तो हुन गयो कि लिम्हीले अधिराज्यको स्थापना गर्न र उनका जनमाझ शान्ति स्थापना गर्न प्रारम्भ गरे।\n\n28 अनि लमानीहरूका राजाले भूमिवरिपरि रक्षकहरू तैनाथ गरे, कि उनले लिम्हीका जनलाई भूमिमा राख्न सकून्, कि उनीहरू उजाड स्थानतिर प्रस्थान नगरून्; अनि उनले उनका रक्षकहरूलाई नफीहरूबाट प्राप्त करबाट पाले।\n\n29 अनि अब लिम्ही राजासँग उनको अधिराज्यमा दुई वर्षको अन्तरालसम्म निरन्तर शान्ति थियो कि लमानीहरूले उनीहरूलाई सताएनन् न त उनीहरूको विनाश गर्न खोजे।\n\n", "mosiah 20": "[center][font_size=26]अध्याय २०[/font_size][/center]\n\n[i]लमानीका केही छोरीहरूलाई नोआका पादरीहरूद्वारा अपहरण गरिन्छ—लमानीहरू लिम्ही र उनका जनमाथि युद्ध गर्दछन्—लमानीका सैन्यहरूलाई पछाडि धकेलिन्छ र शान्त पारिन्छ। लगभग ई.पू. १४५–१२३।[/i]\n\n1 अब शेम्लोनमा एउटा स्थान थियो जहाँ लमानीहरूका छोरीहरू गाउन र नाच्न र उनीहरू आफैँ रमाउन एकसाथ स्वयम् भेला भए।\n\n2 अनि यस्तो हुन गयो कि त्यहाँ एक दिन उनीहरू एउटा सानो सङ्ख्यामा गाउन र नाच्न एकसाथ जम्मा भएका थिए।\n\n3 अनि अब नोआ राजाका पादरीहरू, नफीको सहरमा फर्कन लज्जित भएकाले, हो, जनले उनीहरूको बध गर्छन् कि भन्ने त्राशले पनि, त्यसकारण उनीहरूका पत्नीहरू र उनीहरूका छोराछोरीहरूसामु फर्कन उनीहरूले आँट गरेनन्।\n\n4 अनि उजाड स्थानमा बास बसेकाले र लमानीहरूका छोरीहरूलाई फेला पारेकाले, उनीहरूले पल्टेर उनीहरूलाई हेरे।\n\n5 अनि जब त्यहाँ उनीहरूमध्ये थोरै नाच्न एक साथ भेला भएका थिए, तिनीहरू आफ्ना गोप्य स्थानहरूबाट बाहिर आए र उनीहरूलाई लिए र उनीहरूलाई उजाड स्थानतिर लगे; हो, लमानीहरूका चौबिस छोरीहरूलाई उनीहरूले उजाड स्थानतिर लगे।\n\n6 अनि यस्तो हुन गयो कि जब लमानीहरूले थाहा पाए कि उनीहरूका छोरीहरू हराएका थिए, उनीहरू लिम्हीका जनसँग रिसाए, किनकि उनीहरूले सोचेँ यी लिम्हीका जन थिए।\n\n7 त्यसकारण उनीहरूले आफ्ना सेनाहरू पठाए; हो, राजा आफैँ समेत उनका जनअगाडि गए; अनि उनीहरू लिम्हीका जनको विनाश गर्न नफीको भूमिसम्म गए।\n\n8 अनि अब लिम्हीले धरहराबाट उनीहरूलाई पत्तालगाए, उनीहरूका युद्धका सबै तयारीहरूसमेत उनले पत्तालगाए; त्यसकारण उनले उनका जनलाई एकसाथ भेला गरे; अनि उनीहरूलाई जमिनमा र बनमा कुरेर बसे।\n\n9 अनि यस्तो हुन गयो कि जब लमानीहरू आए, कि लिम्हिका जनले उनीहरू लुकेको स्थानहरूबाट उनीहरूमाथि आक्रमण गर्न थाले र उनीहरूको बध गर्न थाले।\n\n10 अनि यस्तो हुन गयो कि लडाइँ अत्यन्त कष्टप्रद भयो, किनकि शिकारका निम्ति सिंह लडेझैँ उनीहरू लडे।\n\n11 अनि यस्तो हुन गयो कि लिम्हीका जनले लमानीहरूलाई उनीहरूअगाडिबाट धपाउन थाले; अझ उनीहरूको सङ्ख्या लमानीहरूको आधा थिएन। तर उनीहरू आफ्ना जीवनका निम्ति र आफ्ना पत्निहरूका निम्ति र आफ्ना छोराछोरीहरूका निम्ति लडे; त्यसकारण उनीहरूले आफैँ परिश्रम गरे र अजिङ्गरजस्तै उनीहरू लडे।\n\n12 अनि यस्तो हुन गयो कि उनीहरूले लमानीहरूका राजालाई उनीहरूका मृतकका सङ्ख्यामाझ फेला पारे; उनी अझ मरेका थिएनन्, घाइते भएर जमिनमा छाडिएका थिए, उनका जनका भगाई त्यस्तो द्रूत थियो।\n\n13 अनि उनीहरूले उनलाई लगे र उनका घाउहरूमा पट्टि बाँधे र उनलाई लिम्हीअगाडि ल्याए र भने: हेर्नुहोस् यहाँ छन् लमानीहरूका राजा; चोट लागेका हुनाले उनी आफ्ना मृतकहरूमाझ ढलेका छन् र तिनीहरूले उनलाई छाडेका छन्; अनि हेर हामीले तपाईँअगाडि उनलाई ल्याएका छौँ; अनि अब हामी उसको बध गरौँ।\n\n14 तर लिम्हीले उनीहरूसामु भने: तिमीहरूले उनको बध नगर, तर उनलाई यहाँ ल्याऊ कि म उसलाई देखूँ। अनि उनीहरूले उनलाई ल्याए। अनि लिम्हीले उनीसामु भने: तपाईँसँग के कारण छ मेरा जनविरुद्ध लडाइँ गर्न आऊन्? हेर, मेरा जनले मैले तपाईँसामु गरेको शपथ तोडेका छैनन्; त्यसकारण, किन तपाईँले मेरा जनसामु गरेको शपथ तोड्नुहुन्छ?\n\n15 अनि अब राजाले भने: मैले शपथ तोडेको छु किनभने तपाईँका जनले मेरा जनका छोरीहरूलाई लगे; त्यसकारण, मेरो रिसमा मैले मेरा जनलाई तपाईँका जनविरुद्ध युद्ध गर्न आउन अह्राएँ।\n\n16 अनि अब लिम्हीले यस विषयका बारेमा केही सुनेका थिएनन्; त्यसकारण उनले भने: म मेरा जनमाझ खोज्नेछु र जसले यो गरेको छ उसको नाश हुनेछ। त्यसकारण उनले आफ्ना जनमाझ खोजी गर्न अह्राए।\n\n17 अब जब गिदोनले यी कुराहरू सुनेका थिए, ऊ राजाको कप्तान भएकोले, ऊ अघि गए र राजासामु भने: म रोक्न बिन्ती गर्दछु र यी जनमाझ खोजी नगर्नुहोस्; र उनीहरूलाई यो कुराको दोष नलाउनुहोस्।\n\n18 किनकि के तपाईँ तपाईँका पिताका पादरीहरूलाई सम्झनुहुन्न, जसलाई यी जनले विनाश गर्न खोजे? अनि के उनीहरू उजाड स्थानमा छैनन्? अनि के उनीहरू ती होइनन् जसले लमानीहरूका छोरीहरू चोरेका छन्?\n\n19 अनि अब, हेर र यी कुराहरू राजालाई भननुहोस्न, कि उनले उनका जनलाई भनून् कि उनीहरू हामीहरूप्रति शान्त होऊन्; किनकि हेर्नुहोस् उनीहरूले हामीविरुद्ध आउन तयार गरिरहेका छन्; अनि यो पनि हेर्नुहोस् हामी थोरै मात्रै छौँ।\n\n20 अनि हेर्नुहोस्, उनीहरू आफ्ना अनगिन्ति सैन्यहरूसाथ आउँछन्; अनि राजाले उनीहरूलाई हामीप्रति शान्त नपारे हाम्रो नाश हुनुपर्छ।\n\n21 किनकि के अबिनादीका वचनहरू पूरा भएनन्, जुन उनले हाम्रा विरुद्ध अगमवाणी गरेका थिए—अनि यो सबै किनभने हामीले परमप्रभुका वचनहरू सुनेनौँ र हाम्रा दुष्टताबाट फर्केनौँ?\n\n22 अनि अब हामी राजालाई शान्त पारौँ र हामीले उनीसामु गरेको शपथ पूरा गरौँ; किनकि हामीले हाम्रो जीवन गुमाउनुभन्दा दासत्वमा हुनु नै राम्रो हो; त्यसकारण हामी त्यति धेरै रगत बगाउन बन्द गरौँ।\n\n23 अनि अब लिम्हीले राजालाई उनका पिता र उजाड स्थानतिर भागेका पादरीहरूका बारेमा सबै कुराहरू भने र उनीहरूका छोरीहरू लैजाने आरोप पादरीहरूलाई लगाए।\n\n24 अनि यस्तो हुन गयो कि राजा उनका जनप्रति शान्त भए र उनीहरूसामु भने: हामी मेरा जनलाई भेट्न अघि जाऔं, कुनै हतियार बिना; अनि म तिमीहरूसामु शपथका साथ कसम खान्छु कि मेरा जनले तिम्रा जनको बध गर्ने छैनन्।\n\n25 अनि यस्तो हुन गयो कि उनीहरूले राजालाई पछ्याए र लमानीहरूलाई भेट्न कुनै हतियारबिना गए। अनि यस्तो हुन गयो कि उनीहरूले लमानीहरूलाई भेटे; र लमानीहरूका राजा आफैँले उनीहरूअगाडि झुके र लिम्हीका जनका निम्ति बिन्ती गरे।\n\n26 अनि जब लमानीहरूले लिम्हीका जनलाई देखे, कि उनीहरू हतियारबिना थिए, उनीहरूमा तिनीहरूमाथि सहानुभूति जाग्यो र तिनीहरूप्रति शान्त भए र आफ्ना राजाकासाथ शान्तिपूर्वक आफ्नो भूमितिर फर्के।\n\n", "mosiah 21": "[center][font_size=26]अध्याय २१[/font_size][/center]\n\n[i]लिम्हिका जन लमानीहरूद्वारा प्रहार गरिइन्छन् र हराइन्छन्—लिम्हिका जन अम्मोनलाई भेट्छन् र उनीहरू परिवर्तित हुन्छन्—उनीहरूले अम्मोनलाई येरेदीहरूका चौबीस पाताहरूका बारेमा भन्दछन्। लगभग ई.पू. १२२–१२१।[/i]\n\n1 अनि यस्तो हुन गयो कि लिम्ही र उनका जन नफीको सहरमा फर्के र फेरि शान्तिपूर्वक भूमिमा बास गर्न थाले।\n\n2 अनि यस्तो हुन गयो कि धेरै दिनहरूपछि लमानीहरू नफीहरूविरुद्ध रिसमा भड्काइन थालिए र उनीहरू वरिपरिको भूमिको सिमानाहरूतिर आउन थाले।\n\n3 अब उनीहरूले तिनीहरूको बध गर्न आँट गरेनन्, उनीहरूका राजाले लिम्हीसामु गरेको शपथका कारणले; तर उनीहरूले तिनीहरूलाई तिनीहरूका गालामा प्रहार गर्थे र तिनीहरूमाथि अधिकारको अभ्यास गर्थे; र तिनीहरूका पिठ्यूँ हरूमा गह्रुङ्गो भारिहरू राख्न थाले र उनीहरूलाई लाटो गधा जसरी धपाउनथाले—\n\n4 हो, यो सबै गरिएको थियो कि परमप्रभुका वचन पूरा होऊन्।\n\n5 अनि अब नफीहरूका कष्टहरू महान् थिए र उनीहरूले उनीहरू आफैँलाई उनीहरूका हातहरूबाट मुक्त गर्ने कुनै उपाय थिएन, किनकि लमानीहरूले उनीहरूलाई प्रत्येकतिरबाट घेरेका थिए।\n\n6 अनि यस्तो हुन गयो कि जन राजासँग उनीहरूका कष्टहरूका कारण गनगनाउन थाले; अनि उनीहरू तिनीहरूका विरुद्ध लडाइँ गर्न जान चाहाना गर्न थाले। अनि उनीहरूले आफ्ना गुनासाहरूद्वारा राजालाई कष्टपूर्वक पीडा दिए; त्यसकारण उनले उनीहरूलाई आफ्ना चाहानाअनुसार गर्न अनुमति दिए।\n\n7 अनि उनीहरू आफैँ फेरि एकसाथ भेला भए, अनि उनीहरूका कवच लगाए र लमानीहरूलाई उनीहरूको भूमिबाट धपाउन लमानीहरूविरुद्ध गए।\n\n8 अनि यस्तो हुन गयो कि लमानीहरूले उनीहरूलाई हराए र उनीहरूलाई धपाए र उनीहरूमध्ये धेरैको बध गरे।\n\n9 अनि अब त्यहाँ लिम्हीका जनमाझ एक महान् शोक र विलाप थियो, विधवा उनका पतिका निम्ति बेदना गरेर, छोरा र छोरी उनीहरूका पिताको निम्ति वेदना गरेर र दाजुभाईहरू उनीहरूका बन्धुहरूका निम्ति।\n\n10 अब त्यहाँ भूमिमा अत्यन्त धेरै विधवाहरू थिए, अनि उनीहरूले दिनदिनै शक्तिपूर्वक पुकारे, किनकि उनीहरूमाथि लमानीहरूको महान् त्रास आएको थियो।\n\n11 अनि यस्तो हुन गयो कि उनीहरूको निरन्तर पुकाराले लिम्हीका जनको बाँकी भाग लमानीहरूका विरुद्धको रिसमा भड्किए; र उनीहरू पुन: युद्ध गर्न गए, तर उनीहरूलाई पुन: धपाइयो, धेरै क्षति सहँदै।\n\n12 हो उनीहरू पुन: तेस्रो पटकसमेत गए, अनि त्यस्तै प्रकारले पिडित भएर; अनि बध नगरिएकाहरू पुन: नफीको सहरमा फर्के।\n\n13 अनि उनीहरू धूलोसम्म समेत विनम्र भए; दासत्वको जुवामा आफैँलाई अधीनमा दिँदै, प्रहारित हुन आफैँलाई समर्पित गर्दै र यत्र-तत्र लखेटिइन, बोझबाट ग्रसित हुँदै, उनीहरूका शत्रुहरूका चाहनाहरूअनुसार।\n\n14 अनि उनीहरूले आफैँलाई विनम्रताको गहिराईहरूमा विनम्र तुल्याए; अनि उनीहरूले परमेश्वरसामु शक्तिपूर्वक पुकारे; हो, सबै दिनभरि समेत उनीहरूले उनीहरूका परमेश्वरसामु पुकारे कि उहाँले उनीहरूलाई उनीहरूको कष्टहरूबाट मुक्त गर्नुहुनेछ।\n\n15 अनि अब उनीहरूका दुष्टताका कारण परमप्रभु उनीहरूको पुकारा सुन्न ढिलाइ गर्नुभयो; तैपनि परमप्रभुले उनीहरूका पुकारा सुन्नुभयो र लमानीहरूका हृदयहरूलाई कोमल बनाउन थाल्नुभयो कि उनीहरूले उनीहरूका बोझहरूलाई हलुका बनाउन थाले, परमप्रभुले अझ उनीहरूलाई दासत्वबाट मुक्त गर्न योग्य ठहऱ्याउनु भएन।\n\n16 अनि यस्तो हुन गयो कि उनीहरूले थोरै थोरै गर्दै भूमिमा उन्नति गर्न थाले र अझ बढी प्रचूरमात्रामा अन्न र बथान र झुण्डहरू पाल्न थाले, कि उनीहरूले भोक सहन परेन।\n\n17 अब त्यहाँ महिलाहरूको सङ्ख्या ठूलो थियो, पुरुषहरूको भन्दा अझ बढी; त्यसकारण लिम्ही राजाले आज्ञा दिए कि प्रत्येक पुरुषले विधवाहरू र उनीहरूका छोराछोरीहरूको जीविकाको निम्ति छुट्याउनु पर्दछ, कि उनीहरू भोकले नाश नहोऊन् र बध गरिएकाको सङ्ख्या ठुलो भएको कारणले उनीहरूले यो गरे।\n\n18 अब लिम्हीका जन यथाशक्य एउटै समूहमा एकसाथ रहे र उनीहरूको अन्न र उनीहरूका बथानको सुरक्षा गरे।\n\n19 अनि राजा आफैँले सहरको पर्खालहरूबाहिर आफैँलाई सुरक्षित देखेनन्, उनका रक्षकहरू उनकासाथ नलगेसम्म, कुनै कारणबस लमानीहरूका हातहरूमा पर्छन् कि भन्ने डरले।\n\n20 अनि उनले अह्राए कि उनका जनले वरिपरिको भूमिको पहरा दिनुपर्दछ; कि उनै माध्यमद्वारा उनीहरू उजाड स्थानतिर भागेका पादरीहरूलाई समात्न सकून्, जसले लमानीहरूका छोरीहरू चोरेका थिए र जसले उनीहरूमाथि यस्तो विशाल विनाश ल्याएका थिए।\n\n21 किनकि उनीहरूले तिनीहरूलाई समात्न इच्छुक थिए कि उनीहरूले तिनीहरूलाई सजाय दिन सकून्; किनकि उनीहरू रातमा नफीको भूमिमा आएका थिए र उनीहरूका अन्न र उनीहरूका मूल्यवान् कुराहरूमध्ये धेरै लगेका थिए; त्यसकारण उनीहरू तिनीहरूलाई कुरेर बसेका थिए।\n\n22 अनि यस्तो हुन गयो कि त्यहाँ लमानीहरू र लिम्हीका जनबीच अरु कुनै विघ्न भएन, अम्मोन र उनका बन्धुहरू भूमिमा आउने समयसम्म समेत।\n\n23 अनि राजा उनका रक्षकहरूसँग सहरको मूल द्वारहरूबाहिर भएकाले, अम्मोन र उनका बन्धुहरूलाई फेला पारे; अनि उनीहरू नोआका पादरीहरू हुन् भन्ने ठानेर त्यसकारण उनले अह्राए कि उनीहरूलाई समात्न र बाँध्न र कारागारमा फाल्नु पर्छ। अनि यदि उनीहरू नोआका पादरीहरू भएका भए उनले अह्राउने थिए कि उनीहरू मारिन पर्दछ।\n\n24 तर जब उनले पत्तालगाए कि उनीहरू थिएनन्, तर उनीहरू उनका बन्धुहरू थिए र जरहेम्लाको भूमिबाट आएका थिए, उनी अत्यन्त खुशीले भरिए।\n\n25 अब राजा लिम्हीले, अम्मोनको आगमन पहिले, जरहेम्लाको भूमि खोज्न मानिसहरूको सानो सङ्ख्या पठाएका थिए; तर उनीहरूले त्यसलाई फेलापार्न सकेनन् र उनीहरू उजाड स्थानमा हराइए।\n\n26 तैपनि, उनीहरूले एक भूमि फेला पारे जुनमा बसोबास गरिएको थियो; हो, एक भूमि जुन सुखा हाड़हरूले ढाकिएको थियो; हो, एक भूमि जसमा बसोबास गरिएको थियो र विनाश गरिएको थियो; अनि उनीहरू, त्यो जरहेम्लाको भूमि हो भन्ने ठानेर, नफीको भूमिमा फर्के; भूमिको सिमानाहरूमा अम्मोन आउनु भन्दा केही दिन अगाडिमात्र आइपुगेका थिए।\n\n27 अनि उनीहरूले उनीहरूको अभिलेख ल्याए, ती जनको अभिलेख समेत जसको हाड़हरू उनीहरूले फेला पारेका थिए; अनि त्यो कच्चा धातुको पातामा कुँदिएको थियो।\n\n28 अनि अब लिम्ही राजा आनन्दले भरिएका थिए अम्मोनको मुखबाट यो सुन्दा कि मोसीयाह राजासँग त्यस्तो उपहार छ, जसबाट यस्ता कुँदाइहरू उनले भाषान्तरण गर्न सक्छन्; हो, अम्मोन पनि खुशी भए।\n\n29 तैपनि अम्मोन र उनका बन्धुहरू दु:खले भरिएका थिए किनभने उनीहरूका बन्धुहरूमध्ये धेरैको बध गरिएको थियो।\n\n30 अनि यो पनि कि नोआ राजा र उनका पादरीहरूले जनलाई परमेश्वरविरुद्ध यति धेरै पापहरू र दुष्टताहरू गर्न लगाए; अनि उनीहरूले अबिनादीको मृत्युको पनि शोक गरे; अनि अल्मा र उनीसँग गएका जनको प्रस्थानको पनि, जसले परमेश्वरको बल र शक्ति र अबिनादीद्वारा बोलिएका वचनहरूमाथिको आस्थामार्फत् परमेश्वरको चर्च बनाएका थिए।\n\n31 हो, उनीहरूले तिनीहरूको प्रस्थानको शोक गरे, किनकि उनीहरूलाई थाहा थिएन तिनीहरू कहाँ भागे। अब उनीहरू खुशीपूर्वक तिनीहरूसँग सम्मिलित हुन्थे, किनकि उनीहरू आफैँ परमेश्वरसँग उहाँको सेवा गर्न र उहाँका आज्ञाहरू पालना गर्न एक करारमा प्रवेश गरेका थिए।\n\n32 अनि अब अम्मोनको आगमनदेखि, लिम्ही राजा पनि परमेश्वरसँग करारमा प्रवेश गरे र उनका जनमध्ये धेरै पनि, उहाँको सेवा गर्न र उहाँका आज्ञाहरू पालना गर्न।\n\n33 अनि यस्तो हुन गयो कि लिम्ही राजा र उनका जनमध्ये धेरै बप्तिस्मा लिन इच्छुक थिए; तर त्यहाँ कोहि थिएन जोसँग परमेश्वरको अधिकार थियो। अनि अम्मोनले सो गर्न अस्वीकार गरे, आफैँलाई अयोग्य सेवक सोचेर।\n\n34 त्यसकारण उनीहरूले आफैँलाई त्यस समयमा एक चर्च बनाएनन्, परमप्रभुको आत्माको प्रतीक्षा गर्दै। अब उनीहरू उजाड स्थानतिर भागेका अल्मा र उनका बन्धुहरू जस्तै बन्न इच्छुक थिए।\n\n35 उनीहरू गवाही र साक्षीका रुपमा बप्तिस्मा लिन इच्छुक थिए कि उनीहरू सारा हृदयकासाथ परमेश्वरको सेवा गर्न इच्छुक थिए; तैपनि उनीहरूले समय लम्ब्याए; र उनीहरूको बप्तिस्माको विवरण यस उपरान्त दिइनेछ।\n\n36 अनि अब अम्मोन र उनका जन र लिम्ही राजा र उनका जनको सारा ध्यान आफैँलाई लमानीहरूका हातहरू र दासत्वबाट मुक्त गर्नु थियो।\n\n", "mosiah 22": "[center][font_size=26]अध्याय २२[/font_size][/center]\n\n[i]जनहरूलाई लमानीहरूको दासत्वबाट उम्कन योजनाहरू बनाइन्छ—लमानीहरूलाई मत्याइन्छ—जनहरू उम्कन्छन्, जरहेम्लामा फर्कन्छन् र मोसीयाह राजाका रैती बन्दछन्। लगभग ई.पू. १२१–१२०।[/i]\n\n1 अनि अब यस्तो हुन गयो कि अम्मोन र लिम्ही राजाले जनसँग सल्लाह लिन थाले कसरी आफैँलाई दासत्वबाट मुक्त गर्ने; अनि उनीहरूले अह्राए कि सबै जनसमेत एकसाथ भेला हुनुपर्दछ; अनि उनीहरूले यो गरे कि उनीहरूलाई यस विषयमा जनको मत थाहा होओस्।\n\n2 अनि यस्तो हुन गयो कि उनीहरूले आफैँलाई दासत्वबाट मुक्त गर्ने कुनै बाटो पत्ता लगाउन सकेनन्, उनीहरूका आइमाईहरू र छोराछोरीहरू र उनीहरूका बथान र उनीहरूका झुण्डहरू र उनीहरूका पालहरू लिएर, उजाड स्थानतिर प्रस्थान गर्नु बाहेक; किनकि लमानीहरू अनगिन्ति भएकाले, लिम्हीका जनले तरबारद्वारा आफैँलाई दासत्वबाट मुक्त गर्ने सोचाईमा उनीहरूसँग लड्न असम्भव थियो।\n\n3 अब यस्तो हुन गयो कि गिदोनअगाडि गयो र राजा अगाडि खडा भयो र उनीसामु भन्यो: अब हे राजा, तपाईँले अहिलेसम्म धेरै पटक मेरा वचनहरू सुन्नुभएकोछ जब हामी हाम्रा बन्धु लमानीहरूसँग झगडा गरेका छौँ।\n\n4 अनि अब हे राजन्, यदि तपाईँले मलाई बेफाइदाको दास भएको फेला पार्नुभएकोछ, या त यदि तपाईँले कुनै स्तरमा मेरा वचनहरू अहिलेसम्म सुन्नुभएकोछ र ती तपाईँका निम्ति उपयोगी भएका छन् भने, म यो समेत चाहन्छु कि यो समयमा तपाईँ मेरा वचनहरू सुन्नुहोओस् र म तपाईँको सेवक हुनेछु र यी जनलाई दासत्वबाट मुक्त गर्नेछु।\n\n5 अनि राजाले उनलाई अनुमति दिए कि उनले बोलून्। अनि गिदोनले उनलाई भने:\n\n6 पछाडिको घाँटी, पछाडिको पर्खालमार्फत्, सहरको पछाडि पट्टि हेर्नुहोओस्। लमानीहरू, अथवा लमानीहरूका रक्षकहरू, राति मातिएका हुन्छन्; त्यसकारण हामी हाम्रा सबै जन बीच घोषणा पठाऊँ कि उनीहरू उनीहरूका बथान र झुण्डहरू एक साथ भेला होऊन्, कि उनीहरूले राति तिनीहरूलाई उजाड स्थानतिर धपाऊन्।\n\n7 अनि म तपाईँको आज्ञाअनुसार जानेछु र लमानीहरूलाई मदिराको अन्तिम कर बुझाउने छु, अनि उनीहरू मातिनेछन्; अनि हामी उनीहरूको शिविरको देब्रे पट्टिको गोप्य घाँटीमार्फत् जानेछौँ जब उनीहरू मातिएर निदाउने छन्।\n\n8 यसरी हामी हाम्रा आइमाईहरू र हाम्रा छोराछोरीहरू, हाम्रा बथान र हाम्रा झुण्डहरूसहित उजाड स्थानतिर प्रस्थान गर्नेछौँ; र हामी शिलोमको भूमि वरिपरि यात्रा गर्नेछौँ।\n\n9 अनि यस्तो हुन गयो कि राजाले गिदोनका वचनहरू सुने।\n\n10 अनि राजा लिम्हीले अह्राए कि उनीहरूका जनले उनीहरूका बथान जम्मा गर्नुपर्दछ; अनि उनले लमानीहरूलाई मदिराको कर पठाए; अनि उनले बढी मदिरा पनि पठाए, उनीहरूलाई उपहारको रुपमा; अनि उनीहरूले लिम्ही राजाले आफूलाई पठाएको मदिरा प्रशस्तै पिए।\n\n11 अनि यस्तो हुन गयो कि लिम्हीका जन राति उनीहरूका बथान र उनीहरूका झुण्डहरूसहित उजाड स्थानतिर प्रस्थान गरे; अनि उनीहरू उजाड स्थानमा शिलोमको भूमि वरिपरि गए र उनीहरूको बाटो जरहेम्लाको भूमितिर मोडे, अम्मोन र उनका बन्धुहरूद्वारा अगुवाइ गरिँदै।\n\n12 अनि उनीहरूले आफूले लान सक्ने आफ्ना सबै सुन र चाँदी र आफ्ना मूल्यवान् कुराहरू र आफ्ना बन्दोबस्तीका सामानहरू उनीहरूसँग उजाड स्थानतिर लगेका थिए; अनि उनीहरूले आफ्नो यात्रालाई जारि राखे।\n\n13 अनि धेरै दिनहरूसम्म उजाड स्थानमा रहँदै, उनीहरू जरहेम्लाको भूमिमा आइपुगे र मोसीयाहका जनसँग सम्मिलित भए र उनका अधीनमा रहे।\n\n14 अनि यस्तो हुन गयो कि मोसीयाहले हर्षका साथ उनीहरूलाई स्वीकारे; र उनले उनीहरूको अभिलेख पनि र लिम्हीका जनले फेलापारेका अभिलेखहरू पनि स्वीकारे।\n\n15 अनि यस्तो हुन गयो जब लमानीहरूले लिम्हीका जन राति भूमिबाट प्रस्थान गरेको थाहा पाए, कि उनीहरूले तिनीहरूलाई लखेट्न सेना पठाए;\n\n16 अनि उनीहरूले तिनीहरूलाई दुई दिनसम्म लखेटेपछि, उनीहरूले तिनीहरुको बाटो अरु पछ्याउन सकेनन्; त्यसकारण उनीहरू उजाड स्थानमा हराए।\n\n", "mosiah 23": "नोआ राजाका जनद्वारा उजाड स्थानतिर धपाइएका अल्मा र परमप्रभुका जनको एक विवरण।\n\nअध्याय २३ र २४\n\n[center][font_size=26]अध्याय २३[/font_size][/center]\n\n[i]अल्मा राजा हुन अस्वीकार गर्छन्—उनी उच्च पादरीका रुपमा सेवा गर्छन्—परमप्रभुले उहाँका जनलाई ताडना दिनुहुन्छ र लमानीहरूले हेलामको भूमि विजय पाउँछन्—अमुलोन, नोआ राजाका दुष्ट पादरीहरूका अगुवाले लमानी राजाको अधीनमा शासन गर्छन्। लगभग ई.पू. १४५–१२१।[/i]\n\n1 अब अल्मा, परमप्रभुद्वारा सचेत गराइएको हुनाले कि नोआ राजाका सेनाहरू उनीहरूमाथि आउँदै छन् र यो उनका जनलाई ज्ञात गराएको हुनाले, त्यसकारण, उनीहरूले उनीहरूका बथान जम्मा गरे र उनीहरूका अन्न लिए र नोआ राजाका सेनाहरूअगाडि उजाड स्थानतिर प्रस्थान गरे।\n\n2 अनि परमप्रभुले उनीहरूलाई बलियो बनाउनुभयो, कि उनीहरूको विनाश गर्न नोआ राजाका जनले उनीहरूलाई जित्न सकेनन्।\n\n3 अनि उनीहरू उजाड स्थानतिर आठ दिनसम्मको यात्रामा भागे।\n\n4 अनि उनीहरू एक भूमिमा, हो, एक ज्यादै सुन्दर र रमाइलो भूमिमा समेत, पवित्र पानीको भूमिमा आए।\n\n5 अनि उनीहरूले आफ्ना पाल टाँगे र जमिन जोत्न थाले र भवनहरू बनाउन थाले; हो, उनीहरू उद्धमी थिए र अत्यन्त परिश्रम गरे।\n\n6 अनि जन इच्छुक थिए कि अल्मा उनीहरूका राजा हुनुपर्दछ, किनकि उनलाई उनका जनद्वारा माया गरिएको थियो।\n\n7 तर उनले उनीहरूलाई भने: हेर, यो उचित छैन कि हामीहरूसँग राजा हुनुपर्दछ; किनकि परमप्रभु यसो भन्नुहुन्छ: तिमीहरूले एक शरीरलाई अर्कोभन्दा उच्च नठान्नू; अथवा एक मानिसले अर्कोभन्दा उच्च नसोच्नू, त्यसकारण म तिमीहरूलाई भन्दछु यो उचित छैन कि हामीहरूसँग राजा हुनुपर्दछ।\n\n8 तैपनि, यदि यो सम्भव भए कि तिमीहरूसँग सदैव न्यायोचित मानिसहरू तिमीहरूका राजाहरू हुन सके तिमीहरूसँग राजा हुनु राम्रो हुन्थ्यो।\n\n9 तर नोआका राजा र उनका पादरीहरूका दुष्टतालाई सम्झ; अनि म आफैँ पनि जालमा फसेको थिएँ र धेरै कुराहरू गरेँ जुन परमेश्वरका दृष्टिमा घृणित थिए, जसले मलाई कष्टप्रद पश्चात्तापमा पाऱ्यो।\n\n10 तैपनि, धेरै विपत्तिपछि, परमप्रभुले मेरा पुकारा सुन्नुभयो र मेरा प्रार्थनाहरूको उत्तर दिनुभयो र मलाई तिमीहरूमध्ये यति धेरैलाई उहाँको सत्यमा ल्याउनमा उहाँका हातहरूको औजार बनाउनुभएको छ।\n\n11 तैपनि, यसमा आफैँलाई महिमा गर्दिन, किनकि म आफैँ महिमाको योग्य छैन।\n\n12 अनि अब म तिमीहरूसामु भन्दछु, तिमीहरू नोआ राजाद्वारा शोषण गरिएका छौ र उनी र उनका पादरीहरूको दासत्वमा रहेका छौ र उनीहरूद्वारा दुष्टताहरूमा लगिएका छौ; त्यसकारण तिमीहरू अधर्मका बन्धनहरूले बाँधिएका छौ।\n\n13 अनि अब जसरी तिमीहरूलाई परमेश्वरको शक्तिद्वारा यी बन्धनहरूबाट मुक्त गरिएको छ; हो नोआ राजा र उनका पादरीहरूका हातहरूबाट समेत र अधर्मका बन्धनबाट पनि, म यो पनि चाहान्छु कि तिमीहरू यो स्वतन्त्रतामा दह्रो भएर खडा हुनू जसले तिमीहरूलाई मुक्त बनाएको छ र तिमीहरूले कसैलाई तिमीहरूमाथि राजा हुन भरोसा नगर्नू।\n\n14 अनि कसैलाई पनि तिमीहरूको शिक्षक न त तिमीहरूको सेवक हुन भरोसा गर्नु, केवल ऊ, उहाँका पथहरूमा हिँड्दै र उहाँका आज्ञाहरू पालना गर्दै, परमेश्वरको मानिस भए।\n\n15 यसरी अल्माले उनका जनलाई सिकाए, कि प्रत्येक मानिसले उसको छिमेकिलाई आफूलाई जस्तै माया गर्नु पर्दछ, कि उनीहरूमाझ कुनै कलह हुनुहुँदैन।\n\n16 अनि अब, अल्मा उनीहरूका उच्च पादरी थिए, उनी उनीहरूका चर्चका संस्थापक भएकाले।\n\n17 अनि यस्तो हुन गयो कि उनीद्वारा परमेश्वरबाट बाहेक कसैले पनि प्रचार दिन अथवा सिकाउन अधिकार प्राप्त गरेनन्। त्यसकारण उनले उनीहरूका सबै पादरीहरूलाई पवित्रीकृत गरे; र न्यायोचित मानिसहरूबाहेक कसैलाई पनि पवित्रीकृत गरिएन।\n\n18 त्यसकारण उनीहरूले उनीहरूका जनको पहरेदार गरे र उनीहरूलाई धार्मिकतासँग सरोकारका कुराहरूमा पालनपोषण गरे।\n\n19 अनि यस्तो हुन गयो कि उनीहरूले भूमिमा अत्यन्त उन्नति गर्न थाले; अनि उनीहरूले भूमिलाई हेलाम भने।\n\n20 अनि यस्तो हुन गयो कि उनीहरू हेलामको भूमिमा फैलिए र अत्यन्त उन्नति गरे; अनि उनीहरूले सहर बनाए, जसलाई उनीहरूले हेलामको सहर भने।\n\n21 तैपनि परमप्रभुले उहाँका जनलाई ताडना दिन योग्य ठहऱ्याउनुहुन्छ; हो उहाँले उनीहरूको धीरता र उनीहरूको आस्थाको परीक्षा गर्नुहुन्छ।\n\n22 तैपनि—जसले उसको भरोसा उहाँमा राख्दछ उसैलाई अन्तिम दिनमा उत्थान गरिनेछ। हो, अनि यी जनसँग यस्तै भयो।\n\n23 किनकि हेर, म तिमीहरूसामु देखाउनेछु कि उनीहरूलाई दासत्वमा ल्याइएको थियो र परमप्रभु उनीहरूका परमेश्वरबाहेक, हो, अब्राहामका र इसहाक र याकूबका परमेश्वरबाहेक अरु कसैले उनीहरूलाई मुक्त गर्न सक्दैनन्।\n\n24 अनि यस्तो हुन गयो कि उहाँले उनीहरूलाई मुक्त गर्नु भयो र उहाँले उनीहरूसामु उहाँको महान् शक्ति देखाउनुभयो र उनीहरूका खुसियालीहरू महान् थिए।\n\n25 किनकि हेर, यस्तो हुन गयो कि जब उनीहरू हेलामको भूमिमा थिए, हो, हेलामको सहरमा, जब उनीहरू वरिपरिका भूमि जोत्दै थिए, हेर लमानीहरूका सेना त्यो भूमिका सिमानाहरूमा थिए।\n\n26 अब यस्तो हुन गयो कि अल्माका बन्धुहरू उनीहरूका जमिनहरूबाट भागे र उनीहरू आफैँ एकसाथ हेलामको सहरमा भेला भए र उनीहरू लमानीहरूको उपस्थितिका कारणले धेरै डराए।\n\n27 तर अल्मा अघि गए र उनीहरूमाझ खडा भए, अनि उनीहरूलाई प्रोत्साहन गरे कि उनीहरू डराउनु हुँदैन, तर कि उनीहरूले परमप्रभु उनीहरूका परमेश्वरलाई सम्झनु पर्छ र उहाँले उनीहरूलाई मुक्त गर्नुहुनेछ।\n\n28 त्यसकारण उनीहरूले आफ्ना त्रासलाई शान्त गराए र परमप्रभुसामु पुकार्न थाले कि उहाँले लमानीहरूका हृदयहरूलाई कोमल बनाइदिनुहुनेछ, कि उनीहरूले उनीहरूलाई र उनीहरूका पत्नीहरूलाई र उनीहरूका छोराछोरीहरूलाई छाडिदिनेछन्।\n\n29 अनि यस्तो हुन गयो कि परमप्रभुले लमानीहरूका हृदयहरूलाई कोमल बनाउन थाल्नुभयो। अनि अल्मा र उनका बन्धुहरू अघि गए र उनीहरूका हातहरूमा आफैँलाई हस्तान्तरण गरे; अनि लमानीहरूले हेलामको भूमिलाई स्वामित्वमा लिए।\n\n30 अब लमानीहरूका सेनाहरू, जसले लिम्ही राजाका जनको पछि पछ्याएका थिए, धेरै दिनहरूसम्म उजाड स्थानमा हराइएका थिए।\n\n31 अनि हेर, उनीहरूले नोआ राजाका ती पादरीहरूलाई फेला पारे, एक ठाउँमा जसलाई अमुलोन भनिन्थ्यो; अनि उनीहरूले अमुलोनको भूमिलाई स्वामित्वमा लिन थालेका थिए र जमिन जोत्न थालेका थिए।\n\n32 अब त्यीती पादरीहरूको अगुवाको नाउँ अमुलोन थियो।\n\n33 अनि यस्तो हुन गयो कि अमुलोनले लमानीहरूसँग विन्ती गरे; अनि उनले उनीहरूका पत्नीहरूलाई, जो लमानीहरूका छोरीहरू थिए, उनीहरूका बन्धुहरूसँग विन्ती गर्न पठाए, कि उनीहरूले तिनीहरूका पतिहरूको विनाश गर्नुहुँदैन।\n\n34 अनि लमानीहरूमा अमुलोन र उनका बन्धुहरूमाथि सहानुभूति जाग्यो र उनीहरूका पत्नीहरूका कारण, उनीहरूको विनाश गरेनन्।\n\n35 अनि अमुलोन र उनका बन्धुहरू लमानीहरूसँग सम्मिलित भए र जब उनीहरूले अल्मा र उनका बन्धुहरूको स्वामित्वमा रहेको हेलामको भूमि फेलापारे, उनीहरू नफीको भूमिको खोजीमा उजाड स्थानमा यात्रा गरिरहेका थिए।\n\n36 अनि यस्तो हुन गयो कि लमानीहरूले अल्मा र उनीहरूका बन्धुहरूसामु वाचा गरे, कि यदि उनीहरूले तिनीहरूलाई नफीको भूमितिर जाने बाटो देखाए भने, कि उनीहरूले तिनीहरूका जीवनहरू र उनीहरूको स्वतन्त्रता उनीहरूलाई दिनेछन्।\n\n37 तर अल्माले उनीहरूलाई नफीको भूमितिर जाने बाटो देखाए पछि लमानीहरूले उनीहरूको वाचा पालना गरेनन्; तर उनीहरूले हेलामको भूमि वरिपरि अल्मा र उनका बन्धुहरूमाथि रक्षकहरू तैनाथ गरे।\n\n38 अनि उनीहरूमध्येका बाँकी नफीको भूमीतिर गए; र उनीहरूको एक भाग हेलामको भूमि फर्के र उनीहरूकासाथ भूमिमा छाडिएका रक्षकहरूका पत्नी र छोराछोरीहरू पनि ल्याए।\n\n39 अनि लमानीहरूका राजाले अमुलोनलाई दिए कि उनी हेलामको भूमिमा भएका उनका जनमाथि राजा र शासक हुनुपर्दछ; तैपनि उससँग लमानीहरूका राजाको इच्छा विपरीत गर्ने कुनै शक्ति हुनुहुँदैन।\n\n", "mosiah 24": "[center][font_size=26]अध्याय २४[/font_size][/center]\n\n[i]अमुलोनले अल्मा र उनका जनलाई सताउँछन्—यदि उनीहरूले प्रार्थना गरेमा उनीहरूलाई मारिनेछ—परमप्रभुले उनीहरूका बोझहरू हलुका बनाउनुहुन्छ—उहाँले तिनीहरूलाई दासत्वबाट मुक्त गराउनुहुन्छ र तिनीहरू जरहेम्लामा फर्कन्छन्। लगभग ई.पू. १४५–१२०।[/i]\n\n1 अनि यस्तो हुन गयो कि अमुलोनले लमानीहरूका राजाका नजरमा कृपा पायो; त्यसकारण, लमानीहरूका राजाले उसलाई र उसका बन्धुहरूलाई अनुमति दिए कि उनका जनमाथि, हो, शेम्लोनको भूमिमा र शिलोमको भूमिमा र अमुलोनको भूमिमा समेत रहेका जनमाथि शिक्षक नियुक्त हुनुपर्दछ।\n\n2 किनकि लमानीहरूले यी सबै भूमिहरू स्वामित्वमा लिएका थिए; त्यसकारण, लमानीहरूका राजाले यी सबै भूमिहरूमाथि राजाहरूको नियुक्ति गरेका थिए।\n\n3 अनि अब लमानीहरूका राजाको नाउँ लामान थियो, उनका पिताको नाउँमा बोलाइएको र त्यसकारण उनलाई लामान राजा भनिन्थ्यो। अनि उनी अनगिन्ती जनमाथि राजा थिए।\n\n4 अनि उनले अमुलोनका बन्धुहरूलाई उनका जनको अधीनमा रहेका प्रत्येक भूमिमा शिक्षकहरू नियुक्त गरे; र यसरी नफीको भाषा लमानीहरूका सबै जनमाझ सिकाइन थालियो।\n\n5 अनि उनीहरू एकअर्का प्रति मैत्रीपूर्ण जन थिए; तैपनि उनीहरूले परमेश्वरलाई चिन्दैनथे; न त अमुलोनका बन्धुहरूले परमप्रभु उनीहरूका परमेश्वरका बारेमा केही सिकाए, न त मोशाका व्यवस्था; न त अबिनादीका वचनहरू उनीहरूले तिनीहरूलाई सिकाए।\n\n6 तर उनीहरूले तिनीहरूलाई सिकाए कि तिनीहरूले आफ्नो अभिलेख राख्नु पर्दछ र उनीहरूले एक अर्कालाई लेखून्।\n\n7 अनि यसरी लमानीहरू धनमा बढ्न थाले र एक अर्काको साथ व्यापार गर्न र बढ्न थाले र संसारको ज्ञानमा, एक धूर्त र विवेकी जन बन्न थाले, हो, अति धूर्त जन, उनीहरूका आफ्ना बन्धुहरूमाझ बाहेक सबै प्रकारका दुष्टता र लुटाइमा आनन्दित हुँदै।\n\n8 अनि अब यस्तो हुन गयो कि अमुलोनले अल्मा र उनका बन्धुहरूमाथि अधिकारको अभ्यास गर्न थाल्यो र उनीहरूलाई सताउन थाल्यो र उसका छोराछोरीहरूले उनीहरूका छोराछोरीहरूलाई सताउन अह्रायो।\n\n9 किनकि अमुलोनले अल्मालाई चिन्थ्यो, कि उनी राजाका पादरीहरूमध्ये एक थिए र यो उनी थिए जसले अबिनादीहरूका वचनहरूमा विश्वास गरे र राजाअगाडि धपाइएका थिए र त्यसकारण ऊ उनीसँग क्रुद्ध थियो; किनकि ऊ लमानी राजाको आधिपत्यमा थियो, तैपनि उसले तिनीहरूमाथि अधिकारको अभ्यास गऱ्यो र तिनीहरूमाथि काम लाद्यो र उनीहरूमाथि कार्य सुपरीवेक्षकहरू राख्यो।\n\n10 अनि यस्तो हुन गयो कि उनीहरूका कष्टहरू त्यति महान् थिए कि तिनीहरू परमेश्वरसामु शक्तिपूर्वक पुकार्न थाले।\n\n11 अनि अमुलोनले उनीहरूलाई आज्ञा दियो कि उनीहरू आफ्नो रुवाइलाई रोक्नु पर्दछ; र उसले उनीहरूको पहरा दिन रक्षकहरू राख्यो, कि परमेश्वरसामु प्रार्थना गरिरहेको फेला पारिएकालाई मारिनेछ।\n\n12 अनि अल्मा र उनका जनले परमप्रभु उनीहरूका परमेश्वरसामु आफ्ना आवाजहरू उचालेनन्, तर उनीहरूका हृदयहरू उहाँलाई पोखे; र उहाँले तिनीहरूका हृदयका विचारहरू थाहा पाउनुभयो।\n\n13 अनि यस्तो हुन गयो कि उनीहरूका कष्टहरूमा परमप्रभुको आवाज उनीहरूसामु आयो, यसो भन्दै: तिमीहरूका शिर उठाओ र सान्त्वना लेओ, किनकि मलाई तिमीहरूले मसामु गरेको करार थाहा छ; र म मेरा जनसँग करार गर्नेछु र उनीहरूलाई दासत्वबाट मुक्त गर्नेछु।\n\n14 अनि म तिमीहरूका काँधमा राखिएका बोझ पनि हलुका गर्नेछु, कि तिमीहरूले आफ्ना पिठ्यूँमा समेत महसुस गर्न नपरोस्, तिमीहरू दासत्वमा हुँदासमेत; अनि म यो गर्नेछु कि तिमीहरू यसपछि मेरा लागि साक्षीका रुपमा खडा होओ र तिमीहरूले निश्चितताका साथ जान्न सक कि म, परमप्रभु परमेश्वर मेरा जनलाई उनीहरूको कष्टमा भेट्दछु।\n\n15 अनि यस्तो हुन गयो कि अल्मा र उनका बन्धुहरूमाथि राखिएका बोझहरू हलुका बनाइए; हो, परमप्रभुले उनीहरूलाई बलियो बनाउनुभयो कि उनीहरूले आफ्ना बोझहरू सजिलोसँग बोक्न सकून् र उनीहरू खुसी र धीरताका साथ परमप्रभुका सबै इच्छाहरूमा समर्पित भए।\n\n16 अनि यस्तो हुन गयो कि उनीहरूको आस्था र धीरता यति महान् थियो कि परमप्रभुको आवाज उनीहरूमा पुन: आयो, यसो भन्दै: सान्त्वाना लेओ, किनकि भोलि म तिमीहरूलाई दासत्वबाट मुक्त गर्नेछु।\n\n17 अनि उहाँले अल्मासामु भन्नुभयो: तिमी यी जनअगाडि जानेछौ र म तिमीसँग जानेछु र यी जनलाई दासत्वबाट मुक्त गर्नेछु।\n\n18 अब यस्तो हुन गयो कि अल्मा र उनका जनले रातिको समयमा उनीहरूका बथान र उनीहरूका अन्न पनि जम्मा गरे; हो, रातिको समयभरि समेत उनीहरूले आफ्ना बथान एकसाथ जम्मा गरिरहेका थिए।\n\n19 अनि बिहानमा परमप्रभुले लमानीहरूमाथि मस्त निद्रा पठाउनुभयो, हो र उनीहरूका सबै कार्य-सुपेरीवेक्षकहरू एक गहिरो निद्रामा थिए।\n\n20 अनि अल्मा र उनका जन उजाड स्थानतिर प्रस्थान गरे; र जब उनीहरूले दिनभरि यात्रा गरेका थिए उनीहरूले एक उपत्यकामा आफ्नो पाल टाँगे र उनीहरूले उपत्यकालाई अल्मा भने, किनभने उनले उजाड स्थानमा उनीहरूको अगुवाइ गरेका थिए।\n\n21 हो, अनि अल्माको उपत्यकामा उनीहरूले परमेश्वरप्रतिको आफ्नो कृतज्ञता खन्याए किनभने उहाँ उनीहरूप्रति कृपालु हुनभएको थियो र उनीहरूका बोझहरू हलुका गरिदिनुभएको थियो र उनीहरूलाई दासत्वबाट मुक्त गर्नुभएको थियो; किनकि तिनीहरू दासत्वमा थिए र परमप्रभु तिनीहरूका परमेश्वरबाहेक कसैले तिनीहरूलाई मुक्त गर्न सक्दैनथ्यो।\n\n22 अनि उनीहरूले परमेश्वरलाई धन्यवाद दिए, हो बोल्न सक्ने उनीहरूका सबै मानिसहरूले र उनीहरूका सबै आइमाईहरूले र उनीहरूका सबै छोराछोरीहरूले उनीहरूका उच्च स्वरमा आफ्ना परमेश्वरको जयजयकार गरे।\n\n23 अनि अब परमप्रभुले अल्मासामु भन्नुभयो: तिमी हतार गर र तिमी र यी जनलाई यस भूमिबाट लैजाऊ, किनकि लमानीहरू ब्युँझे र तिमीहरूका पछि आएका छन्, त्यसकारण तिमी यो भूमिबाट जाऊ र म लमानीहरूलाई यो उपत्यकामा रोक्नेछु कि उनीहरू यी जनको खोजीमा अझ वर नआऊन्।\n\n24 अनि यस्तो हुन गयो कि उनीहरूले उपत्यकाबाट प्रस्थान गरे र उजाड स्थानतिरको यात्रा लिए।\n\n25 अनि उनीहरू बाह्र दिनसम्म उजाड स्थानमा रहेपछि जरहेम्लाको भूमिमा आइपुगे; अनि मोसीयाह राजाले पनि उनीहरूलाई हर्षका साथ ग्रहण गरे।\n\n", "mosiah 25": "[center][font_size=26]अध्याय २५[/font_size][/center]\n\n[i]जरहेम्लाका मुलेकका सन्तति नफीहरू बन्दछन्—उनीहरूले अल्माका र जेनिफका जनका बारेमा थाहा पाउँछन्—अल्माले लिम्ही र उनका सबै जनलाई बप्तिस्मा दिन्छन्—मोसीयाहले अल्मालाई परमेश्वरको चर्च सङ्ठित गर्न अधिकार दिन्छन्। लगभग ई.पू. १२०।[/i]\n\n1 अनि अब मोसीयाह राजाले अह्राए कि सबै जन एक साथ भेला गरिनुपर्दछ।\n\n2 अनि त्यहाँ त्यति धेरै नफीका छोराछोरीहरू, अथवा त्यति धेरै नफीका सन्तति थिएनन्, जति जरहेम्लाका जन थिए, जो मुलेकका सन्तति थिए र ती जो उनीसँग उजाड स्थानतिर आए।\n\n3 अनि त्यहाँ त्यति धेरै नफीका जन र जरहेम्लाका जन थिए जति लमानीहरू थिएनन्; हो, उनीहरू आधा सङ्ख्यामा पनि थिएनन्।\n\n4 अनि अब नफीका सबै जन र जरहेम्लाका सबै जन पनि एक साथ भेला भएका थिए र उनीहरू दुई समूहमा भेला भएका थिए।\n\n5 अनि यस्तो हुन गयो कि मोसीयाहले पढे र जेनिफको अभिलेख उनका जनसामु पढ्न अह्राए; हो, उनले तिनीहरूले जरहेम्लाको भूमि छाडेको समयदेखि उनीहरू पुन: नफर्कुन्जेलसम्मका जेनिफका जनका अभिलेखहरू पढे।\n\n6 अनि उनले अल्मा र उनका बन्धुहरूको र उनीहरूका सबै कष्टहरूको, उनीहरूले जरहेम्लाको भूमि छाडेको समयदेखि उनीहरू पुन: नफर्कुन्जेलसम्मका अभिलेखहरू पनि पढे।\n\n7 अनि अब, जब मोसीयाहले अभिलेखहरूको पढ्न अन्त्य गरे, भूमिमा बास बस्दै गरेका उनका जन आश्चर्य र विस्मयले भरिए।\n\n8 किनकि उनीहरूले के सोच्ने भन्ने थाहा भएन; किनकि जब उनीहरूले तिनलाई देखे जो दासत्वबाट मुक्त गराइएको थिए उनीहरू अत्यन्तै खुसीले भरिएका थिए।\n\n9 अनि फेरि, जब उनीहरूले लमानीहरूद्वारा बध गरिएका उनीहरूका बन्धुहरूका बारेमा सोचे उनीहरू दु:खले भरिए र दु:खका धेरै आँसुसमेत बगाए।\n\n10 अनि फेरि, जब उनीहरूले परमेश्वरको प्रत्यक्ष कृपा र अल्मा र उनका बन्धुहरूलाई लमानीहरूको हातहरूबाट र दासत्वबाट मुक्त गर्नमा उहाँको शक्तिका बारेमा सोचे, उनीहरूले आफ्ना स्वरहरु उच्च पारे र परमेश्वरलाई धन्यवाद दिए।\n\n11 अनि फेरि, जब उनीहरूले आफ्ना बन्धुहरू लमानीहरूको पापमय र दूषित अवस्थालाई सोचे, उनीहरू तिनीहरूका जीवात्माहरूको कल्याणका निम्ति पीडा र वेदनाले भरिए।\n\n12 अनि यस्तो हुन गयो कि लमानीहरूका छोरीहरूलाई पत्नी बनाउने अमुलोन र उनका बन्धुहरूका छोराछोरीहरूले उनीहरूका पितापुर्खाहरुको व्यवहारबाट चित्त दुखाए र उनीहरूले उनीहरूका पितापुर्खाहरुका नाउँबाट अरु बोलाइन चाहेनन्, त्यसकारण उनीहरूले आफैँमाथि नफीको नाउँ लिए, कि उनीहरू नफीका छोराछोरीहरू भनी बोलाइयून् र तिनीहरूमा गनियून् जसलाई नफीहरू भनिन्छ।\n\n13 अनि अब जरहेम्लाका सबै जनलाई नफीहरूमा गनियो र यो किनभने अधिराज्य नफीका सन्ततिभन्दा अरु कसैलाई दिइएको थिएन।\n\n14 अनि अब यस्तो हुन गयो कि जब मोसीयाहले जनसामु बोल्न र पढ्न अन्त्य गरे, उनले चाहे कि अल्माले पनि जनसामु बोल्नपर्दछ।\n\n15 अनि अल्माले उनीहरूसामु बोले, जब उनीहरू ठूला समूहहरूमा एकसाथ भेला भएका थिए र उनी जनसामु पश्चात्ताप र परमप्रभुमाथिको आस्थाको प्रचार गर्दै एक समूहदेखि अर्कोमा गए।\n\n16 अनि उनले लिम्हीका जन र उनका बन्धुहरूलाई, दासत्वबाट मुक्त गराइएका ती सबैलाई, प्रोत्साहित गरे, कि उनीहरूले सम्झनुपर्दछ कि यो परमप्रभु हुनुहुथ्यो जसले उनीहरूलाई मुक्त गर्नुभयो।\n\n17 अनि यस्तो हुन गयो कि अल्माले जनलाई धेरै कुराहरू सिकाएपछि र उनीहरूसामु बोल्न अन्त्य गरेपछि, कि लिम्ही राजा इच्छुक थिए कि उनले बप्तिस्मा लिन सकून्; र उनका सबै जन इच्छुक थिए कि उनीहरूले पनि बप्तिस्मा लिन सकून्।\n\n18 त्यसकारण, अल्मा पानीमा अघि गए र उनीहरूलाई बप्तिस्मा दिए; हो उनले जसरी मोर्मोनको पानीमा उनका बन्धुहरूलाई दिएको थिए उनले तिनीहरूलाई बप्तिस्मा दिए; हो र उनले बप्तिस्मा दिएका जति परमेश्वरको चर्च मातहतमा थिए; र यो तिनीहरूको अल्माका वचनहरूमाथिको विश्वासका कारणले थियो।\n\n19 अनि यस्तो हुन गयो कि मोसीयाह राजाले अल्मालाई अनुमति दिए कि उनले जरहेम्लाको सबै भूमिभरि चर्चको स्थापना गर्न सकून्; र प्रत्येक चर्चमा पादरीहरू र शिक्षकहरू नियुक्त गर्ने शक्ति दिए।\n\n20 अब यो गरिएको थियो किनभने त्यहाँ यति धेरै जन थिए कि उनीहरू सबै एउटा शिक्षकद्वारा सञ्चालित हुन सकेनन्; न त उनीहरू सबैले एउटा सभामा परमेश्वरका वचन सुन्न सके।\n\n21 त्यसकारण उनीहरू भिन्न भिन्न समूहहरूमा एकसाथ भेला भए, चर्चहरू भनिँदै; प्रत्येक चर्चका आफ्नै पादरीहरू र आफ्नै शिक्षकहरू भएर र प्रत्येक पादरीले अल्माको मुखबाट उनीहरूलाई हस्तान्तरण गरिएअनुसार वचनको प्रवचन गर्दै।\n\n22 अनि यसरी, धेरै चर्चहरू हुँदाहुँदै तिनीहरू सबै एउटै चर्च थिए, हो परमेश्वरको चर्चसमेत; किनकि त्यहाँ सबै चर्चहरूमा पश्चात्ताप र परमेश्वरमाथिको आस्थाबाहेक अरु केही प्रचार गरिँदैनथ्यो।\n\n23 अनि अब त्यहाँ जरहेम्लाको भूमिमा सात चर्चहरू थिए। अनि यस्तो हुन गयो कि जो ख्रीष्टको, अथवा परमेश्वरको नाउँ लिन इच्छुक थिए, उनीहरू परमेश्वरको चर्चहरूमा सम्मिलित भए।\n\n24 अनि उनीहरूलाई परमेश्वरका जन भनियो। अनि परमप्रभुले उनीहरूमाथि उहाँको आत्मा खन्याउनुभयो र उनीहरू आशीषित भए र भूमिमा उन्नति गरे।\n\n", "mosiah 26": "[center][font_size=26]अध्याय २६[/font_size][/center]\n\n[i]चर्चका सदस्यहरूमध्ये धेरैलाई अविश्वासीहरूद्वारा पापतिर अगुवाइ गरिन्छ—अल्मालाई अनन्त जीवनको प्रतिज्ञा गरिन्छ—जसले पश्चात्ताप गर्दछ र बप्तिस्मा लिन्छ उनीहरूले क्षमा पाउँदछन्—पश्चात्ताप गर्ने र अल्मासामु र परमप्रभुसामु स्वीकार गर्ने पापमा रहेका चर्चका सदस्यहरूलाई क्षमा दिइन्छ; अन्यथा, उनीहरूलाई चर्चका जनमाझ गनिनेछैन। लगभग ई.पू. १२०–१००।[/i]\n\n1 अब यस्तो हुन गयो कि त्यहाँ हुर्कदो पिँढीमध्ये धेरै थिए जुनले बेन्यामिन राजाले बोलेका वचनहरू बुझ्न सकेनन्, उनले उनका जनसामु बोलेका समयमा साना बालबालिका भएकाले; र उनीहरूले आफ्ना पितापुर्खाहरुको परम्परामा विश्वास गरेनन्।\n\n2 मृतकको पुनरुत्थानका बारेमा जे भनिएको थियो त्यो उनीहरूले विश्वास गरेनन्, न त उनीहरूले ख्रीष्टको आगमनका बारेमा विश्वास गरे।\n\n3 अनि अब उनीहरूका अविश्वासको कारण उनीहरूले परमेश्वरका वचन बुझ्न सकेनन्; र उनीहरूका हृदयहरू कठोर भए।\n\n4 अनि उनीहरूले बप्तिस्मा लिएनन्; न त उनीहरू चर्चमा सम्मिलित भए। अनि उनीहरू आफ्नो आस्थामा एक भिन्न जन थिए र उनीहरूको सांसारिक र पापमय अवस्थामा समेत, सदैव त्यस्तै रहे; किनकि उनीहरूले परमप्रभु उनीहरूका परमेश्वरलाई कहिल्यै पुकारेनन्।\n\n5 अनि अब मोसीयाहको शासनकालमा उनीहरू परमेश्वरका जनको सङ्ख्याको आधा पनि थिएनन्; तर बन्धुहरूमाझको मतभेदहरूको कारण उनीहरू अनगिन्ती बने।\n\n6 किनकि यस्तो हुन गयो कि उनीहरूले धेरैलाई उनीहरूका फुर्क्याउने वचनहरूले चर्चमा भएकाहरूलाई छले र उनीहरूलाई धेरै पाप गर्न लगाए; त्यसकारण यो उचित भयो कि ती जसले पाप गरे, जो चर्चमा थिए, उनीहरूलाई चर्चद्वारा सचेत गराइनु पऱ्यो।\n\n7 अनि यस्तो हुन गयो कि उनीहरूलाई पादरीहरूअगाडि ल्याइयो, अनि शिक्षकहरूद्वारा पादरीहरूसामु हस्तान्तरण गरियो; र पादरीहरूले उनीहरूलाई अल्माअगाडि ल्याए, जो उच्च पादरी थिए।\n\n8 अब मोसीयाह राजाले चर्चमाथिको अधिकार अल्मालाई दिएका थिए।\n\n9 अनि यस्तो हुन गयो कि अल्मालाई उनीहरूका बारेमा थाहा थिएन; तर उनीहरूका विरुद्ध धेरै साक्षीहरू थिए; हो जन खडा भएर उनीहरूका दुष्ट्याइँहरूको प्रचूरमात्रामा गवाही दिए।\n\n10 अब यस्तो कुराहरू चर्चमा यस अघि घटेका थिएनन्; त्यसकारण अल्मा उनको आत्मामा चिन्तित भए र उनले अह्राए कि उनीहरूले तिनीहरूलाई राजाअगाडि ल्याउनु पर्दछ।\n\n11 अनि उनले राजासामु भने: हेर्नुहोस्, यहाँ धेरै छन् जसलाई हामीले तपाईँअगाडि ल्याएका छौँ, जसलाई उनीहरूका बन्धुहरूले अभियोग लगाएका छन्; हो, अनि उनीहरूलाई विभिन्न दुष्ट्याइँका कारण पक्रिएको छ। अनि उनीहरूले आफ्ना दुष्ट्याइँहरूको पश्चात्ताप गर्दैनन्; त्यसकारण हामीले उनीहरूलाई तपाईँअगाडि ल्याएका छौँ, कि तपाईँले उनीहरूलाई तिनका अपराधहरूअनुसार न्याय दिनुहोस्।\n\n12 तर मोसीयाह राजाले अल्मासामु भने: हेर, म उनीहरूलाई न्याय गर्दिनँ; त्यसकारण उनीहरूलाई न्याय दिन म तिमीलाई हस्तान्तरण गर्दछु।\n\n13 अनि अब अल्माको आत्मा पुन: चिन्तित भयो; र उनी गए र परमप्रभुसँग यस विषयका बारेमा के गर्नु पर्दछ भनेर सोधखोज गरे, किनकि उनी डराए कि परमेश्वरका दृष्टिमा उनले गलत गर्नेछन्।\n\n14 अनि यस्तो हुन गयो कि परमेश्वरमा उनले उनको पूरा आत्मा खन्याएपछि परमप्रभुको आवाज उनीमा आयो, यसो भन्दै:\n\n15 तिमी आशीषित होऊ, अल्मा र उनीहरू आशीषित छन् जसले मोर्मोनका पानीमा बप्तिस्मा लिए। मेरा सेवक अबिनादीका वचनमा मात्रै गरेको तिम्रो अत्यन्त आस्थाका कारण तिमी आशीषित छौ।\n\n16 अनि तिमीले उनीहरूसामु बोलेका तिम्रा वचनहरूमाथि मात्रको उनीहरूको अत्यन्त आस्थाका कारण उनीहरू आशीषित छन्।\n\n17 अनि तिमी आशीषित छौ किनभने तिमीले यी जनमाझ एक चर्चको स्थापना गरेका छौ; र उनीहरू स्थापित हुनेछन् र उनीहरू मेरा जन हुनेछन्।\n\n18 हो, यी जन आशीषित छन् जो मेरो नाउँ लिन इच्छुक छन्; किनकि मेरा नाउँमा उनीहरूलाई बोलाइनेछ; अनि उनीहरू मेरा हुन्।\n\n19 अनि किनभने तिमीले उल्लङ्घनकर्ताहरूका बारेमा मसँग सोधेका छौ, तिमी आशीषित छौ।\n\n20 तिमी मेरा सेवक हौ; र म तिमीसँग करार गर्दछु कि तिमीसंग अनन्त जीवन हुनेछ; अनि तिमीले मेरो सेवा गर्नेछौ र मेरो नाउँमा अघि जानेछौ र मेरा भेंडाहरूलाई एकसाथ जम्मा गर्नेछौ।\n\n21 अनि ऊ जो मेरो आवाजलाई सुन्दछ मेरो भेंडो हुनेछ; र उसलाई तिमीले चर्चमा ग्रहण गर्नेछौ र उसलाई म पनि ग्रहण गर्नेछु।\n\n22 किनकि हेर, यो मेरो चर्च हो; बप्तिस्मा लिनेले पश्चात्तापका निम्ति बप्तिस्मा लिनेछ। अनि तिमीले ग्रहण गरेकाले मेरा नाउँमा विश्वास गर्नेछ; र उसलाई म स्वतन्त्रपूर्वक क्षमा दिनेछु।\n\n23 किनकि म त्यो हुँ जसले संसारका पापहरू आफूमाथि लिन्छ; किनकि म त्यो हुँ जसले उनीहरूको सृष्टि गरेको छ; र म त्यो हुँ जसले अन्त्यसम्म विश्वास गर्नेलाई मेरा दाहिने हाततिर स्थान दिन्छ।\n\n24 किनकि हेर, मेरा नाउँमा बोलाइन्छ उनीहरूलाई; र यदि उनीहरूले मलाई चिनेमा उनीहरू अघि आउनेछन् र मेरा दाहिने हाततिर अनन्ततासम्म एक स्थान पाउनेछन्।\n\n25 अनि यस्तो हुन जानेछ कि जब दोस्रो बिगुल फुकिनेछ तब मलाई कहिल्यै नचिनेकाहरू अघि आउनेछन् र मेरा अगाडि खडा हुनेछन्।\n\n26 अनि तब उनीहरूले थाहा पाउनेछन् कि म परमप्रभु उनीहरूको परमेश्वर हुँ, कि म उनीहरूको उद्धारकर्ता हुँ; तर उनीहरूको उद्धार गरिनेछैन।\n\n27 अनि तब मैले उनीहरूसामु भन्नेछु कि मैले उनीहरूलाई कहिल्यै चिनिनँ; अनि उनीहरू सैतान र उसका दूतहरूका निम्ति तयार गरिएको अजर अग्नितिर प्रस्थान गर्नेछन्।\n\n28 त्यसकारण म तिमीहरूसामु भन्दछु, कि ऊ जसले मेरो आवाजलाई सुन्नेछैन, उसलाई तिमीहरूले मेरो चर्चमा ग्रहण गर्नेछैनौ, किनकि उसलाई म अन्तिम दिनमा ग्रहण गर्नेछैनँ।\n\n29 त्यसकारण म तिमीहरूलाई भन्दछु; जाऊ र जसले मेरा विरुद्ध उल्लङ्घन गर्दछ, उसलाई उसले गरेका पापहरूअनुसार तिमीहरूले न्याय दिनू; अनि यदि उसले उसका पापहरू मेरा र तिम्रा अगाडि स्वीकार्दछ र उसको हृदयको हार्दिकताले पश्चात्ताप गर्दछ भने, उसलाई तिमीहरू क्षमा दिनू र म पनि उसलाई क्षमा दिनेछु।\n\n30 हो, अनि मेरा जनले जहिले जहिले पश्चात्ताप गर्छन् म उनीहरूलाई मेरा विरुद्धको उनीहरूका अपराधहरूको क्षमा दिनेछु।\n\n31 अनि तिमीहरूले पनि एक अर्कालाई तिमीहरूका अपराधहरूको क्षमा दिनू; किनकि म तिमीसामु साच्चैं नै भन्दछु, ऊ जसले जब उसका छिमेकीले पश्चात्ताप गर्छु भन्दा उनका अपराधहरूलाई क्षमा दिँदैन, उसले आफैँलाई तिरस्कारमा ल्याउँदछ।\n\n32 अब म तिमीसामु भन्दछु, जाऊ, अनि जसले उसका पापहरूको पश्चात्ताप गर्दैन ऊ मेरा जनमाझ गणना हुनेछैन; अनि यस समयदेखि अगाडि यसलाई पालना गरिइनेछ।\n\n33 अनि यस्तो हुन गयो कि जब अल्माले यी कुराहरू सुनेका थिए उनले ती लेखे कि उनीसँग ती होऊन् र उनले परमेश्वरको आज्ञाहरूअनुसार त्यो चर्चका जनलाई न्याय दिन सकून्।\n\n34 अनि यस्तो हुन गयो कि अल्मा गए र दुष्ट्याइँमा ल्याइएकाहरूलाई न्याय गरे, परमप्रभुका वचनअनुसार।\n\n35 अनि जसले उनीहरूका पापहरूको पश्चात्ताप गऱ्यो र तिनलाई स्वीकाऱ्यो, उनीहरूलाई उनले चर्चका जनमाझ गणना गरे।\n\n36 अनि ती जसले उनीहरूका पापहरू स्वीकारेनन् र उनीहरूका दुष्ट्याइँको पश्चात्ताप गरेनन्, उनीहरूलाई चर्चका जनमाझ गणना गरिएन र उनीहरूका नाउँहरू मेटाइए।\n\n37 अनि यस्तो हुन गयो कि अल्माले चर्चका सबै कारोबारहरूको अनुगमन गरे; र उनीहरू चर्चका कारोबारहरूमा पुन शान्ति पाउन र अत्यन्त उन्नति गर्न थाले, परमेश्वरअगाडि सावधानीपूर्वक हिँड्दै, धेरैलाई ग्रहण गर्दै र धेरैलाई बप्तिस्मा दिँदै।\n\n38 अनि अब यी सबै कुराहरू अल्मा र चर्चमा भएका उनका सहकर्मीहरूले गरे, सबै दृढतामा हिंड्दै, परमेश्वरका वचनहरू सबै कुराहरूमा सिकाउँदै, सबै प्रकारका कष्टहरू सहँदै, चर्चका मातहतमा नभएकाहरू सबैद्वारा सताइँदै।\n\n39 अनि उनीहरूले आफ्ना बन्धुहरूलाई सचेत गराए; र उनीहरूलाई पनि सचेत गराइएको थियो, प्रत्येकले परमेश्वरका वचनद्वारा, उनीहरूका पापहरूअनुसार, अथवा उसले गरेका पापहरूअनुसार, नरोकीकन प्रार्थना गर्न र सबै कुराहरूमा धन्यवाद दिन परमेश्वरबाट आज्ञा दिइएकाले।\n\n", "mosiah 27": "[center][font_size=26]अध्याय २७[/font_size][/center]\n\n[i]मोसीयाहले सताउन निषेध गर्छन् र समान हुन आदेश दिन्छन्—कान्छो अल्मा र मोसीयाहका चार छोराहरू चर्चको विनाश गर्न खोज्दछन्—एक स्वर्गदूत देखापर्छन् र उनीहरूलाई उनीहरूको दुष्ट बाटो रोक्न आज्ञा दिन्छन्—अल्मालाई लाटो बनाइन्छ—मुक्ति पाउन सबै मानवजाति पुन: जन्मनु पर्दछ—अल्मा र मोसीयाहका छोराहरू खुशीको समाचार घोषणा गर्दछन्। लगभग ई.पू. १००–९२।[/i]\n\n1 अनि अब यस्तो हुन गयो कि त्यो सतावट जुन अविश्वासीहरूले चर्चमाथि दिएका थिए, त्यो यति ठूलो भयो कि चर्चले गनगनाउन र उनीहरूका अगुवाहरूसामु यस विषयका बारेमा गुनासो गर्न थाले; र उनीहरूले अल्मासामु गुनासो गरे। अनि अल्माले त्यो मुद्धालाई मोसीयाह राजाअगाडि राखे। अनि मोसीयाह राजाले उनका पादरीहरूसँग सल्लाह गरे।\n\n2 अनि यस्तो हुन गयो कि मोसीयाह राजाले वरिपरिका भूमिभरि एक घोषणा पठाए कि त्यहाँ कुनै अविश्वासीले परमेश्वरको चर्चका मातहतका कसैलाई पनि सताउन हुँदैन।\n\n3 अनि त्यहाँ सबै चर्चहरूभरि कठोर आज्ञा थियो कि त्यहाँ उनीहरूमाझ कुनै सताई हुनुहुँदैन, कि त्यहाँ सबै मानिसहरूमाझ समानता हुनुपर्दछ।\n\n4 कि उनीहरूले घमण्ड र शेखीलाई उनीहरूको शान्ति विथोल्न दिनुहुँदैन; कि प्रत्येक मानिसले उसको छिमेकीलाई आफूजस्तै ठान्नुपर्दछ, आफ्नो जीविकाको लागि आफ्नै हातले परिश्रम गर्दै।\n\n5 हो, अनि उनीहरूका सबै पादरीहरू र शिक्षकहरूले उनीहरूका जीविकाको लागि उनीहरूका आफ्नै हातहरूले परिश्रम गर्नुपर्दछ, बिरामी भएको, अथवा धेरै आवश्यकतामा भएको बेलामा बाहेक सबै अवस्थाहरूमा; अनि यी कुराहरू गर्दा, उनीहरूलाई परमेश्वरको अनुग्रह अझ बढ्यो।\n\n6 अनि भूमिमा पुन: धेरै शान्ति हुन थाल्यो; अनि मानिसहरू धेरै अनगिन्ती हुन थाले र पृथ्वीको सतहमाथि सर्वत्र यत्रतत्र छरिन थाले, हो, उत्तरमा र दक्षिणमा, पूर्वमा र पश्चिममा, भूमिको सबै भागहरूमा ठूला सहरहरू र गाउँहरूको निर्माण गरेर।\n\n7 अनि परमप्रभुले उनीहरूलाई भेट्नु भयो र उनीहरूको उन्नति गराउनुभयो, अनि उनीहरू सङ्ख्यामा विशाल र धनी जन बने।\n\n8 अब मोसीयाहका छोराहरू अविश्वासीहरूमाझ गनिएका थिए; र अल्माका छोराहरूमध्ये एक पनि उनीहरूमाझ गनिएको थियो, उसलाई उसको पिताको जस्तै अल्मा भनिन्थ्यो; तैपनि, ऊ एक धेरै दुष्ट र मूर्तिपूजक मानिस बन्यो। अनि ऊ धेरै वचनहरूको मानिस थियो र जनसामु धेरै चाप्लुसी बोल्यो; त्यसकारण उसले जनमध्ये धेरैलाई उसका दुष्ट्याइँहरू अनुसार गर्न अगुवाइ गऱ्यो।\n\n9 अनि ऊ चर्चको उन्नतिको लागि एक महान् बाधक बन्यो; जनका हृदयहरूलाई चोरेर, जनमाझ फाटाहरू उत्पन्न गराएर; परमेश्वरको शत्रुलाई जनमाथि उसको अधिकार अभ्यास गर्ने अवसर दिएर।\n\n10 अनि अब यस्तो हुन गयो कि जब ऊ चर्चको विनाश गर्न गइरहेको थियो, किनकि ऊ गोपनीयतापूर्वक मोसीयाहका छोराहरूकासाथ चर्चको विनाश गर्न र परमप्रभुका जनलाई, परमेश्वरका, अथवा राजाका समेत आज्ञाहरू विपरीत, भ्रष्ट पथमा अगुवाइ गर्न गयो—\n\n11 अनि जसरी मैले तिमीहरूसामु भने, जब उनीहरू परमेश्वरका विरुद्ध विद्रोह गर्दै गइरहेका थिए, हेर, परमप्रभुका स्वर्गदूत उनीहरूसामु देखा परे र उनी बादलमा झैँ अवतरण गरे; अनि उनले चट्यांगको आवाजमा झैं बोले, जुनले उनीहरू खडा भएको पृथ्वीलाई कमायो।\n\n12 अनि उनीहरूको आश्चर्य यति महान् थियो, कि उनीहरू जमिनमा ढले र उनले उनीहरूसामु बोलेका वचनहरू बुझेनन्।\n\n13 तैपनि उनी पुन: कराए, यसो भन्दै: अल्मा, उठ र खडा होऊ, किन तिमी परमेश्वरको चर्चलाई सताउँछौ? किनकि परमप्रभुले भन्नुभएको छ: यो मेरो चर्च हो र म यसको स्थापना गर्नेछु र मेरा जनको उल्लङ्घनले बाहेक कसैले पनि यसलाई हराउन सक्दैन।\n\n14 अनि फेरि, स्वर्गदूतले भने: हेर, परमप्रभुले उहाँका जनको र उहाँका सेवक, अल्मा जो तिम्रा पिता हुन, उनीहरूका प्रार्थनाहरू सुन्नुभएको छ; किनकि उनले धेरै आस्थाका साथ तिम्रा बारेमा प्रार्थना गरेका छन् कि तिमीलाई सत्यताको ज्ञानमा ल्याउन सकियोस्; त्यसकारण, किनकि तिमीलाई परमेश्वरको शक्ति र अधिकारका बारेमा विश्वास दिलाउने यो प्रयोजनको निम्ति म आएको हुँ, कि उनीहरूको आस्थाअनुसार उहाँका सेवकहरूका प्रार्थनाहरूको उत्तर मिलोस्।\n\n15 अनि अब हेर, के तिमी परमेश्वरको शक्तिको बारेमा विवाद गर्न सक्छौ? किनकि हेर, के मेरो आवाजले पृथ्वी कामेको छैन? अनि के तिमीहरूले मलाई पनि आफूअगाडि देख्न सक्दैनौ? अनि म परमेश्वरबाट पठाइएको हुँ।\n\n16 अब म तिम्रोसामु भन्दछु: जाऊ र हेलामको भूमिमा र नफीको भूमिमा तिम्रा पितापुर्खाहरुको बन्धनलाई सम्झ; अनि सम्झ उहाँले तिमीहरूका निम्ति कति महान् कुराहरू गर्नुभएको छ; किनकि उनीहरू दासत्वमा थिए र उहाँले उनीहरूलाई मुक्त गर्नुभएको छ। अनि अब म तिमीसामु भन्दछु, अल्मा, तिम्रो बाटो जाऊ र चर्चको अरु विनाश गर्न नखोज, कि उनीहरूका प्रार्थनाहरूको उत्तर मिलोस् र यो यदि तिमीले आफैँलाई निकाला गर्न चाहे पनि।\n\n17 अनि अब यस्तो हुन गयो कि स्वर्गदूतले अल्मासामु बोलेका वचनहरू यी थिए, अनि उनी प्रस्थान गरे।\n\n18 अनि अब अल्मा र उनीसँग भएका सबै पृथ्वीमा ढले, किनकि उनीहरूको आश्चर्य महान् थियो; किनकि उनीहरूका आफ्नै आँखाहरूले उनीहरूले परमप्रभुका स्वर्गदूतलाई देखेका थिए; र उनको आवाज चट्याङजस्तो थियो, जुनले पृथ्वीलाई हल्लायो; अनि उनीहरूलाई थाहा थियो कि परमेश्वरको शक्तिबाहेक कसैले पनि पृथ्वीलाई हल्लाउन सक्दैनथ्यो र यसलाई टुक्रा-टुक्रामा विभाजित हुनेगरी कँपाउन सक्दैनथ्यो।\n\n19 अनि अब अल्माको आश्चर्य यति महान् थियो कि उनी लाटा बने, कि उनले आफ्नो मुख खोल्न सकेनन्; हो, अनि उनी कमजोर बने, यतिसमेत कि उनले आफ्नो हातहरू चलाउन सकेनन्; त्यसकारण उनको साथमा भएकाहरूद्वारा उनलाई लगियो र उनका पिताअगाडि उनलाई नसुताइन्जेलसम्म समेत नि:सहाय बोकियो।\n\n20 अनि उनीहरूले उनका पितासामु उनीहरूलाई भएका सबै वर्णन गरे; अनि उनका पिता धेरै खुशी भए, किनकि उनलाई थाहा थियो कि यो परमेश्वरको शक्ति थियो।\n\n21 अनि उनले एक भिडलाई एकसाथ जम्मा हुन अह्राए कि उनीहरूले परमप्रभुले उनका छोरालाई र उनका साथमा भएकाहरूलाई पनि के गर्नुभएको छ भनी उनीहरू साक्षी बन्न सकून्।\n\n22 अनि उनले अह्राए कि पादरीहरू आफैँ एकसाथ भेला हुनुपर्दछ; र उनीहरूले उपवास बस्न र परमप्रभु उनीहरूका परमेश्वरसामु प्रार्थना गर्न थाले कि उहाँले अल्माको मुख खोलिदिनुहुनेछ, कि उनले बोल्न सकून् र उनका हातखुट्टाहरूले पनि शक्ति पाउन सकून्—कि परमेश्वरको कृपा र महिमा देख्न र थाहा पाउन जनका आँखाहरू खोलिऊन्।\n\n23 अनि यस्तो हुन गयो कि उनीहरूले दुई दिन र दुई रातको अन्तरालसम्म प्रार्थना गरे र उपवास बसेपछि, अल्माका हातखुट्टाहरूले शक्ति प्राप्त गरे र उनी खडा भए र उनीहरूसामु बोल्न थाले, सान्त्वना लिन अनुरोध गर्दै।\n\n24 किनकि, उनले भने, मैले पापहरूको पश्चात्ताप गरेको छु र परमप्रभुद्वारा उद्धार गरिएको छु; हेर म आत्माद्वारा जन्माइएको छु।\n\n25 अनि परमप्रभुले मेरासामु भन्नुभयो: अचम्म नमान, हो, महिलाहरू र पुरुषहरू, सबै राष्ट्रहरू, कुटुम्बहरू, भाषाहरू र जन, पुन: जन्मनु पर्छ; हो, परमेश्वरबाट जन्मनु, उनीहरूको पापमय र पतित अवस्थाबाट, धर्मिक अवस्थामा परिवर्तित हुन पर्दछ, परमेश्वरबाट उद्धार गरिँदै, उहाँका छोराहरू र छोरीहरू बन्दै।\n\n26 अनि यसरी उनीहरू नया सृष्टिहरू बने; अनि उनीहरूले यसो नगरेमा, उनीहरूले कुनै पनि हालतमा परमेश्वरको अधिराज्य रिक्थ प्राप्त गर्न सक्दैनन्।\n\n27 म तिमीहरूसामु भन्दछु, यो अवस्था नभएमा, उनीहरूको निकाला गरिनुपर्दछ, अनि यो मलाई थाहा छ, किनभने मलाई निकाला गरिन लागिएको थियो।\n\n28 तैपनि धेरै विपत्ति हुँदै यात्रा गरेपछि, मृत्यु नजिकसम्म पश्चात्ताप गर्दै, परमप्रभुले कृपामा मलाई एक चीरस्थायी ज्वालाबाट फुत्काउन योग्य देख्नुभयो र म परमेश्वरबाट जन्माइएको छु।\n\n29 मेरो जीवात्मा तिक्तता र अधर्मको बन्धनबाट उद्धार गरिएको छ। म एक अन्धकारको अतलमा थिएँ; तर अब म परमेश्वरको विस्मयकारी प्रकाश देख्दछु। मेरो जीवात्मा अनन्त पीडाका साथ यातनामा सताइएको थियो, तर मलाई फुत्काइयो र मेरो जीवात्मा अरु पीडित छैन।\n\n30 मैले मेरो उद्धारकर्तालाई अस्वीकार गरेँ र मेरा पितापुर्खाहरुले बोलेका वचनहरूलाई अस्वीकार गरें; तर अब कि उनीहरूले देखेका छन् कि उहाँ आउनुहुनेछ र उहाँले सृष्टि गरेका आफ्नो प्रत्येक प्राणीलाई सम्झनु हुनेछ, उहाँले आफैँलाई सबैसामु प्रकट गर्नुहुनेछ।\n\n31 हो, प्रत्येक घुँडा निहुरिनेछन्, अनि प्रत्येक जिब्राले उहाँअगाडि स्वीकार्ने छन्। हो, त्यो अन्तिम दिनमा समेत, जब सबै मानिसहरू उहाँबाट न्याय पाउन खडा हुनेछन्, तब उनीहरूले स्वीकार्ने छन् कि उहाँ परमेश्वर हुनुहुन्छ; तब उनीहरूले स्वीकार्ने छन्, जो संसारमा परमेश्वरबिना जिउँदछन्, कि उनीहरूमाथि चीरस्थायी सजायको न्याय न्यायोचित छ; र उनीहरू काँप्ने छन् र थर्थराउनेछन् र उहाँका सबैतिर खोज्ने आँखाको नजरमुनि खुम्चिने छन्।\n\n32 अनि अब यस्तो हुन गयो कि अल्मा र स्वर्गदूत उनीसामु देखापरेको समयमा अल्मासँग भएकाहरूले, यस समयदेखि अगाडि, वरिपरिको सबै भूमिमार्फत् यात्रा गर्दै, उनीहरूले सुनेका र देखेका कुराहरू प्रकाशित गर्दै, धेरै विपत्तिमा परमेश्वरका वचनको प्रचार गर्दै, अविश्वासीहरूद्वारा धेरै सताइँदै, उनीहरूमध्ये धेरैद्वारा प्रहारित हुँदै जनलाई सिकाउन थाले।\n\n33 तर यो सबै हुँदाहुँदै, उनीहरूको आस्थाको पुष्टि गर्दै र परमेश्वरका आज्ञाहरू पालना गर्नमा धीरता र कष्टका साथ प्रोत्साहित गर्दै उनीहरूले चर्चमा धेरै सान्त्वना दिए।\n\n34 अनि उनीहरूमध्ये चार मोसीयाहका छोराहरू थिए; र उनीहरूको नाउँहरू अम्मोन र हारुन र ओम्नेर र हिम्नी थिए; यी मोसीयाहका छोराहरूका नाउँहरू थिए।\n\n35 अनि, उनीहरूले चर्चमा गरेका सबै हानीहरूको उत्साहपूर्वक उद्धार गर्ने प्रयत्न गर्दै, उनीहरूका सबै पापहरू स्वीकार्दै र उनीहरूले देखेका सबै कुराहरूको प्रकाशन गर्दै र उनीहरूलाई सुन्न चाहानेहरूलाई अगमवाणीहरू र धर्मशास्त्रहरूको व्याख्या गर्दै जरहेम्लाको भूमिभरि र मोसीयाह राजाका शासनमुनी भएका सबै जनमाझ उनीहरूले यात्रा गरे।\n\n36 अनि यसरी उनीहरू धेरैलाई सत्यताको ज्ञानमा ल्याउन, हो, उनीहरूको उद्धारकर्ताको ज्ञानमा ल्याउन परमेश्वरको हातहरूको औजार बने।\n\n37 अनि उनीहरू कति आशीषित छन्! किनकि उनीहरूले शान्ति प्रकाशन गरे; उनीहरूले सुभ-समाचार प्रकाशन गरे; र उनीहरूले जनसामु घोषणा गरे कि परमप्रभु शासन गर्नुहुन्छ।\n\n", "mosiah 28": "[center][font_size=26]अध्याय २८[/font_size][/center]\n\n[i]मोसीयाहका छोराहरूले लमानीहरूसामु प्रवचन दिन जान्छन्—मोसीयाहले दुई द्रष्टा ढुङ्गाहरू प्रयोग गरेर येरेदी पाताहरूको अनुवाद गर्छन्। लगभग ई.पू. ९२।[/i]\n\n1 अब यस्तो हुन गयो कि मोसीयाहका छोराहरूले यी सबै कुराहरू गरि सकेपछि, उनीहरूले आफ्ना साथ केहि मानिस लगे र उनीहरूका पिता राजासामु फर्के र तिनीबाट चाहे कि तिनले उनीहरूलाई अनुमति दिऊन् कि उनीहरू, उनीहरूले छानेकाहरूसँग नफीको भूमिसम्म जान सकून् कि उनीहरूले सुनेका कुराहरूको प्रचार गर्न सकून् र उनीहरूले उनीहरूका बन्धु लमानीहरूलाई परमेश्वरका वचन दिन सकून्—\n\n2 कि सम्भवत: उनीहरूले तिनीहरूलाई परमप्रभु उनीहरूका परमेश्वरको ज्ञानमा ल्याउन सकून् र उनीहरूका पितापुर्खाहरुको दुष्ट्याइँको बारेमा विश्वास दिलाउन सकून्; र सम्भवत: उनीहरूको नफीहरूप्रतिको घृणाको उन्मूलन गर्न सकून्, कि उनीहरूलाई परमप्रभु उनीहरूका परमेश्वरको खुशियालीमा पनि ल्याइन सकियोस्, कि उनीहरू एक अर्काप्रति मैत्रीपूर्ण बन्न सकून् र त्यहाँ, उनीहरूलाई परमप्रभु उनीहरूका परमेश्वरले दिएको भूमि सबैमा अरु कलहहरू नहोस्।\n\n3 अब उनीहरू इच्छुक थिए कि प्रत्येक प्राणीसामु मुक्तिको घोषणा गरिनु पर्दछ, किनकि उनीहरूले सहन सकेनन् कि कुनै मानव जीवात्माको नाश हुनुपर्दछ; हो, कुनै जीवात्मा अन्त्यहीन पीडा सहन पर्दछ भन्ने यो विचारले समेत उनीहरूलाई कँपायो र थरथरायो।\n\n4 अनि यसरी उनीहरूमाथि परमप्रभुको आत्माले काम गऱ्यो, किनकि उनीहरू पापीहरूमध्ये पनि सबभन्दा पापी थिए। अनि परमप्रभुले उहाँको अनन्त कृपामा उनीहरूलाई जोगाउन योग्य देख्नुभयो; तैपनि उनीहरूले आफ्ना दुष्टताको कारण जीवात्माको धेरै वेदना सहे, धेरै सहँदै र डराउँदै कि उनीहरूलाई सदासर्वदाका लागि निष्कासन गरिन्छ।\n\n5 अनि यस्तो हुन गयो कि उनीहरूले आफ्ना पितासँग विन्ती गरे कि उनीहरू नफीको भूमिसम्म जान सकून्।\n\n6 अनि मोसीयाह राजा गए र परमप्रभुसँग सोधे कि के उनले उनका छोराहरूलाई लमानीहरूमाझ वचनको प्रचार गर्न जान दिनु पर्दछ।\n\n7 अनि परमप्रभुले मोसीयाहसामु भन्नुभयो: उनीहरूलाई जान देऊ, किनकि धेरैले उनीहरूका वचनहरूमा विश्वास गर्नेछन् र तिनीहरूलाई अनन्त जीवन मिल्नेछ; र तिम्रा छोराहरूलाई म लमानीहरूका हातहरूबाट मुक्त गर्नेछु।\n\n8 अनि यस्तो हुन गयो कि मोसीयाहले अनुमति दिए कि उनीहरू जाऊन् र उनीहरूको अनुरोधअनुसार गरून्।\n\n9 अनि उनीहरूले लमानीहरूमाझ वचनको प्रचार गर्न जान उजाड स्थानतिरको यात्रामा लागे; अनि म उनीहरूको काम-कारवाहीको विवरण यसपछि दिनेछु।\n\n10 अब अधिराज्य प्रदान गर्न मोसीयाह राजासँग कोही थिएनन्, किनकि उनका छोराहरूमध्ये अधिराज्य स्वीकार गर्ने कुनै भएनन्।\n\n11 त्यसकारण उनले काँसका पाताहरूमा कुँदिएका अभिलेखहरू र नफीका पाताहरू पनि र लिम्हीका हातद्वारा उनलाई हस्तान्तरण गरिएका लिम्हिका जनद्वारा फेला पारिएका सुनका पाताहरू उनले परमेश्वरको आज्ञाअनुसार अनुवाद गरेर लेख्न लगाएपछि उनले बचाइएका र संरक्षण गरिएका सबै कुराहरू लिए;\n\n12 अनि उनले उनका जनको महान् चिन्ताको कारण यसो गरे; किनकि उनीहरू नाश गरिएका ती जनका बारेमा जान्न अत्यन्त इच्छुक थिए।\n\n13 अनि अब उनले तिनीहरूको अनुवाद चस्माको फ्रेमको दुईवटा घेराहरूमा बाँधिएका दुई ढुङ्गाहरूका माध्यमद्वारा गरे।\n\n14 अब यी कुराहरू, भाषाहरूको भाषान्तरण गर्ने प्रयाजोनका निम्ति, प्रारम्भदेखि तयार गरिएको थियो र एक पिँढीदेखि अर्को पिँढीसम्म हस्तान्तरण गरिएको थियो।\n\n15 अनि तिनीहरूलाई परमप्रभुको हातद्वारा बचाइएको र संरक्षण गरिएको छन्, कि उहाँले यो भूमिलाई स्वामित्वमा लिने प्रत्येक प्राणीसामु उहाँका जनका दुष्टताहरू र कुकर्महरू थाहा दिन सक्नुहोस्।\n\n16 अनि जोसँग यी कुराहरू छन् उसलाई द्रष्टा भनिन्छ, प्राचीन समयको प्रकारअनुसार।\n\n17 अब मोसीयाहले यी अभिलेखहरूको अनुवाद गरीसकेपछि, हेर, यसले विनाश भएका जनको, उनीहरूको विनाश भएको समयदेखि पछाडि परमप्रभुले जनका भाषा खलबल्याउनु भएको र उनीहरूलाई पृथ्वीको सतहमाथि छरपष्ट पार्नुभएको, हो, अनि आदमको सृष्टि नगरुन्जेलसम्म समेतको त्यो समयसम्मको विवरण दियो।\n\n18 अब यो विवरणले मोसीयाहका जनलाई अत्यन्त शोक गरायो, हो, उनीहरू दु:खले भरिए; तैपनि यसले उनीहरूलाई धेरै ज्ञान दियो, जुनमा उनीहरू खुशी भए।\n\n19 अनि यो विवरण यसपछि लेखिने छ; किनकि हेर, यो उचित छ कि सबै जनले यो विवरणमा लेखिएका कुराहरू जान्नु पर्दछ।\n\n20 अनि अब, जसरी मैले तिमीहरूसामु भने, कि मोसीयाह राजाले यी कुराहरू गरेपछि, उनले काँसका पाताहरू र उनले राखेका सबै कुराहरू लिए र अल्माका छोरा अल्मालाई प्रदान गरे; हो, सबै अभिलेखहरू र भाषान्तरकारहरू पनि र तिनीहरू उनलाई प्रदान गरे र आज्ञा दिए कि उनले तिनीहरूलाई बचाउन र संरक्षण गर्नुपर्छ र जनको एक अभिलेख पनि राख्नुपर्छ, एक पिँढीदेखि अर्कोसम्म हस्तान्तरण गरिँदै, जसरी लहीले यरुशलेम छाडेदेखि तिनीहरूको हस्तान्तरण गरिएको थियो।\n\n", "mosiah 29": "[center][font_size=26]अध्याय २९[/font_size][/center]\n\n[i]मोसीयाहले राजाका सट्टामा न्यायकर्ताहरू छान्न प्रस्ताव राख्छन्—अधर्मी राजाहरूले उनीहरूका जनलाई पापतिर अगुवाइ गर्छन्—कान्छो अल्मालाई जनताको मतद्वारा प्रधान न्यायकर्ता हुन छानिन्छ—उनी चर्चमाथिका उच्च पादरी पनि हुन्छन्—जेठो अल्मा र मोसीयाहको मृत्यु हुन्छ। लगभग ई.पू. ९२–९१।[/i]\n\n1 अब जब मोसीयाहले यो गरेका थिए, उनले, सबै जनमाझ, उनीहरूको राजा को हुनुपर्दछ भन्ने इच्छा जान्ने चाहानाले भूमिभरि पठाए।\n\n2 अनि यस्तो हुन गयो कि जनताको मत आयो, यसो भन्दै: हामी इच्छुक छौं कि तिम्रो छोरा हारुन हाम्रो राजा र हाम्रो शासक हुनुपर्दछ।\n\n3 अब हारुन नफीको भूमिसम्म गएका थिए त्यसकारण राजाले अधिराज्य उनलाई प्रदान गर्न सकेनन्; न त हारुनले अधिराज्य लिन चाहे; न त मोसीयाहका छोराहरूमध्ये कसैले अधिराज्य लिन चाहे।\n\n4 त्यसकारण मोसीयाह राजाले पुन: जनमाझ पठाए; हो, एक लिखित वचन उनले जनमाझ पठाए। अनि लेखिएका वचनहरू यी थिए, यसो भन्दै:\n\n5 हेर, हे तिमी मेरा जन, अथवा मेरा बन्धुहरू, किनकि म तिमीहरूलाई यस्तै ठान्दछु, म चाहान्छु कि तिमीहरूले त्यो विचार गर्नुपर्छ जुन विचार गर्न तिमीहरूलाई बोलाइएको छ—किनकि तिमीहरू राजा पाउन इच्छुक छौ।\n\n6 अब म तिमीहरूसामु घोषणा गर्दछु कि यो अधिराज्य कानूनअनुसार जसको मातहतमा हुनुपर्ने हो उसले अस्वीकार गरेको छ र अधिराज्य उसले लिने छैन।\n\n7 अनि अब यदि उसको सट्टामा अर्कोलाई नियुक्त गर्ने हो भने, हेर म त्रसित छु त्यहाँ तिमीहरूमाझ कलह उठ्न सक्छ। अनि कसलाई थाहा छ तर मेरो छोरा, जसको मातहतमा यो अधिराज्य हो, ऊ रिसाउन सक्छ र यी जनमध्ये एक भागलाई आफू तिर लैजान सक्छ, जुन तिमीहरूमाझ युद्ध र कलहको कारण बन्न सक्दछ, जसले धेरै रगत बगाउन सक्छ र परमप्रभुका बाटाहरू भ्रष्ट गर्न सक्छ, हो र धेरै जनको जिवात्माको विनाश हुन सक्छ।\n\n8 अब म तिमीहरूसामु भन्छु हामी विवेकी होऊँ र यी कुराहरूलाई विचार गरौँ, किनकि हामीलाई मेरो छोराको विनाश गर्ने अधिकार छैन, न त हामीसँग अर्कालाई विनाश गर्ने अधिकार नै छ यदि उसको सट्टामा उसलाई नियुक्त गरिनु पर्दछ भने।\n\n9 अनि यदि मेरो छोरा उसको घमण्ड र व्यर्थका कुराहरूमा फर्क्यो उसले भनेका कुराहरूलाई फिर्ता लियो र अधिराज्यको उसको अधिकारलाई दावा गऱ्यो, जुनले उसलाई र यी जनलाई पनि धेरै पाप गर्न लगाउनेछ।\n\n10 अनि अब हामी विवेकी बनौँ र यी कुराहरूको बाटो हेरौँ र त्यो गरौँ जुनले यी जनमाझ शान्ति ल्याउनेछ।\n\n11 त्यसकारण म मेरा बाँकी दिनहरूमा तिमीहरूको राजा हुनेछु; तैपनि, हामीले न्यायकर्ताहरूको नियुक्ति गरौँ, हाम्रा व्यवस्थाअनुसार यी जनको न्याय गर्न; र हामी यी जनको कारोबारको नयाँ व्यवस्था गर्नेछौँ, किनकि हामी विवेकी मानिसहरूलाई न्यायकर्ता हुन नियुक्त गर्नेछौँ, जसले परमेश्वरको आज्ञाहरूअनुसार यी जनको न्याय गर्नेछ।\n\n12 अब एक मानिसलाई मानिसबाट न्याय गरिएकोभन्दा परेश्वरबाट न्याय गरिएको राम्रो हो, किनकि परमेश्वरका न्यायहरू सदैव न्यायोचित हुन्छन्, तर मानिसका न्यायहरू सदैव न्यायोचित हुँदैनन्।\n\n13 त्यसकारण, यदि यो सम्भव भए कि न्यायोचित मानिसहरू तिमीहरूको राजा हुने भए, जसले परमेश्वरको व्यवस्थाको स्थापना गर्ने भए र उहाँको आज्ञाअनुसार यी जनको न्याय गर्ने भए, हो, यदि मेरा पिता बेन्यामिनले यी जनलाई गरेजस्तै गर्ने मानिसहरू तिमीहरूका राजा हुने भए—म तिमीहरूलाई भन्दछु, यदि यो सदैव तिमीहरूको अवस्था हुने भए तब यो आवश्यक हुने थियो कि तिमीहरूमाथिका शासक सदैव राजा हुनु पर्थ्यो।\n\n14 अनि म आफैँले समेत मेरो स्वामित्वमा भएको सबै शक्ति र सामर्थ्यका साथ, तिमीहरूलाई परमेश्वरका आज्ञाहरू सिकाउन र भूमिभरि शान्ति स्थापना गर्न परिश्रम गरेको छु, कि त्यहाँ कुनै युद्ध र झगडाहरू, कुनै चोरी, कुनै लूट, कुनै हत्या, कुनै प्रकारको दुष्ट्ता नहोस्।\n\n15 अनि जसले दुष्ट्याइँ गरेको छ, उसले गरेको अपराधअनुसार, हाम्रा पितापुर्खाहरुले हामीलाई दिएको नियमअनुसार उसलाई मैले सजाय दिएको छु।\n\n16 अब म तिमीहरूलाई भन्दछु, कि किनभने सबै मानिसहरू न्यायोचित छैनन् यो उचित छैन कि तिमीहरूलाई शासन गर्न राजा अथवा राजाहरू हुनुपर्छ।\n\n17 किनकि हेर, एक दुष्ट राजाले कति दुष्ट्याइँ गराउन सक्दछ, हो र कति विशाल विनाश!\n\n18 हो, नोआ राजालाई, उनका दुष्टता र उनका कुकर्महरूलाई र उनका जनको दुष्टता र कुकर्महरूलाई सम्झ। हेर कति विशाल विनाश उनीहरूमाथि आयो; र उनीहरूका दुष्टताहरूको कारणले उनीहरूलाई दासत्वमा ल्याइएको थियो।\n\n19 अनि यदि उनीहरूका सर्व-ज्ञानी सृष्टिकर्ताको अवरोध नभएको भए र यो उनीहरूको हार्दिक पश्चात्तापको कारण नभएको भए, उनीहरू अहिलेसम्म अनिवार्य रुपमा दासत्वमा रहने थिए।\n\n20 तर हेर, उहाँले उनीहरूलाई मुक्त गर्नुभयो किनभने उनीहरूले उहाँअगाडि आफूलाई विनम्र तुल्याए; र किनभने उनीहरूले उहाँसामु शक्तिपूर्वक पुकारेको हुनाले उहाँले उनीहरूलाई दासत्वबाट मुक्त गर्नुभयो; अनि यसरी परमप्रभुले मानिसका छोराछोरीहरूमाझ सबै अवस्थामा, कृपाका बाहु उहाँमा भरोसा राख्नेहरूतिर फैल्याउने कार्य गर्नुहुन्छ।\n\n21 अनि हेर, अब म तिमीहरूसामु भन्दछु, धेरै लडाइँमार्फत् र धेरै रगत बगाएरबाहेक तिमीहरूले एक दुराचारपूर्ण राजालाई सत्ताच्यूत गर्न सक्दैनौ।\n\n22 किनकि हेर, उससँग दुष्ट्याइँमा उसका साथीहरू छन् र ऊ आफ्ना रक्षकहरू उसको वरिपरि राख्दछ; र उसका अगाडि धार्मिकतामा शासन गर्नेहरूका नियमहरूलाई ऊ च्यात्छ; र ऊ परमेश्वरका आज्ञाहरूलाई आफ्नो पाउ मुनि कुल्चन्छ।\n\n23 अनि उसले नियमहरू बनाउँदछ र तिनीहरूलाई उसका जनमाझ पठाउँदछ, हो, उसका दुष्टताका प्रकारका नियमहरू; अनि जसले उसको नियम मान्दैन उसले उसको विनाश गर्न अह्राउँदछ; अनि जसले उसको विरुद्ध विद्रोह गर्दछ उनीहरूका विरुद्ध युद्ध गर्न उसका सेनाहरू पठाउँदछ र यदि उसले सकेमा ऊ तिनीहरूको विनाश गर्दछ; अनि यसरी अधर्मी राजाले सबै धार्मिकताका नियमहरू भ्रष्ट र्पादछ।\n\n24 अनि अब हेर म तिमीहरूसामु भन्छु, यो उचित छैन कि त्यस्तो कुकर्महरू तिमीहरूमाथि आउनु पर्छ।\n\n25 त्यसकारण, तिमीहरू यी जनको आवाजबाट छान, न्यायकर्ताहरू, कि तिमीहरू हाम्रा पितापुर्खाहरुले तिमीहरूलाई दिएका नियमहरूअनुसार न्याय पाउन सक, जुन सही छन् र जुन परमेश्वरका हातद्वारा उनीहरूलाई दिइएको थियो।\n\n26 अब यो सामान्य होइन कि जनको मतले असलको विपरीत चाहान्छ, तर जनको सानो भागले गलत चाहनु सामान्य हो; त्यसकारण तिमीहरूले यो मान्नेछौ र यो तिमीहरूको नियम बनाउने छौ—जनताको मतद्वारा तिमीहरूको कारोबार गर्न।\n\n27 अनि यदि यस्तो समय आउँछ कि जनताको मतले दुष्ट्याइँ चुन्दछ भने, तब त्यो समयमा परमेश्वरको न्याय उनीहरूमाथि आउनेछ; हो, तब त्यो समय हो यसभन्दा पहिले उहाँ यो भूमिमा आएजस्तै ठूलो विनाशका साथ उहाँले तिमीहरूलाई भेट्न आउनुहुनेछ।\n\n28 अनि अब यदि तिमीहरूका न्यायकर्ताहरू छन् र उनीहरूले दिइएको नियमअनुसार तिमीहरूको न्याय गरेनन् भने, तिमीहरूले उनीहरूको माथिल्लो न्यायकर्तालाई न्याय गर्न अह्राउन सक्छौ।\n\n29 यदि तिमीहरूको माथिल्लो न्यायकर्ताहरूले धार्मिक न्याय गरेनन् भने, तिमीहरूले अह्राउन सक्छौ कि तल्लो न्यायकर्ताहरूको एउटा सानो सङ्ख्या एकसाथ भेला हुनु पर्दछ र उनीहरूले तिमीहरूको माथिल्लो न्यायाकर्ताहरूको न्याय गर्नेछन्, जनताको मतअनुसार।\n\n30 अनि परमप्रभुको भयमा यी कुराहरू गर्न म तिमीहरूलाई आज्ञा दिन्छु; र म तिमीहरूलाई यी कुराहरू गर्न आज्ञा दिन्छु र तिमीहरूको राजा छैनन्; कि यदि यी जनले पापहरू र दुष्टताहरू गरे भने तिनको उत्तर उनीहरूका शिरमाथि दिइनेछ।\n\n31 किनकि हेर म तिमीहरूलाई भन्दछु, धेरै जनका पापहरू उनीहरूका राजाका दुष्ट्याइँका कारणले भएका छन्; त्यसकारण उनीहरूका दुष्ट्याइँका उत्तर उनीहरूका राजाका शिरमाथि हुन्छ।\n\n32 अनि अब म चाहान्छु कि यो असमानता यो भूमिमा अब हुनुहुँदैन, विशेष गरी यी मेरा जनमाझ; तर म चाहान्छु कि यो भूमि स्वतन्त्रताको भूमि बनोस् र प्रत्येक मानिसले उसको अधिकार र सुबिधाहरू बराबरी प्रयोग गर्न पाऊन्, जहाँसम्म परमप्रभुले उनीहरूलाई यो भूमिमा जिउन र रिक्थमा प्राप्त गर्न योग्य ठान्नुहुन्छ, हो, जहाँसम्म हाम्रा सन्ततिमध्ये कोही यो भूमिको सतहमा रहन्छन्।\n\n33 अनि मोसीयाह राजाले उनीहरूसामु अरु धेरै कुराहरू लेखे, एक धर्मी राजाका सबै परीक्षाहरू र समस्याहरू उनीहरूसामु खुलाउँदै, हो, उनका जनका निमित्त जीवात्माका सबै दु:खहरू र जनका उनीहरूका राजाप्रतिका सबै गनगनहरू पनि; अनि उनले यो सबै उनीहरूसामु व्याख्या गरे।\n\n34 अनि उनले उनीहरूलाई भने कि यी कुराहरू हुनुहुँदैन; तर कि बोझ सबै जनमाथि हुनुपर्दछ, कि प्रत्येक मानिसले आफ्नो भाग बोकोस्।\n\n35 अनि उनले उनीहरूसामु अधर्मी राजाले उनीहरूमाथि शासन गर्दा उनीहरूले गर्नुपर्ने परिश्रमका सबै बेफाइदाहरू पनि खुलाए।\n\n36 हो, उसका सबै दुष्टता र कुकर्म र सबै युद्ध र कलह र रक्तपात र चोरी र लुट् र वेश्यावृत्तिका काम र सबै प्रकारका दुष्टता जुन गन्न सकिन्न—उनीहरूलाई भन्दै कि यी कुराहरू हुनुहुँदैन, कि तिनीहरू प्रष्टरुपमा परमेश्वरका आज्ञाहरू विपरित छन्।\n\n37 अनि अब यस्तो हुन गयो, मोसीयाह राजाले यी कुराहरू जनमाझ पठाएपछि उनीहरूले उनका वचनहरूको सत्यताको बारेमा विश्वास दिलाए।\n\n38 त्यसकारण उनीहरूले उनीहरूको राजाको इच्छालाई त्यागे र अत्यन्त उत्सुक भए कि सबै भूमिभरि प्रत्येक मानिसले समान अवसर पाउनुपर्दछ; हो, अनि प्रत्येक मानिसले उसको आफ्ना पापहरूको जिम्मेवारी लिन इच्छा व्यक्त गऱ्यो।\n\n39 त्यसकारण, यस्तो हुन गयो कि, उनीहरूलाई दिइएको नियमअनुसार उनीहरूलाई न्याय दिने न्यायकर्ताहरूको बारेमा उनीहरूका मत खसाल्न, भूमिभरि उनीहरू समूहहरूमा एकसाथ जम्मा भए; अनि उनीहरूलाई दिइएको स्वन्तत्रताको कारण उनीहरू अत्यन्त खुशी भए।\n\n40 अनि उनीहरू मोसीयाह प्रतिको मायामा बलियो हुन गए; हो, उनीहरूले उनलाई एउटा अर्को मानिस भन्दा बढी ठाने; किनकि उनीहरूले उनलाई, हो, जीवात्मालाई भ्रष्ट गर्ने धनको लोभको लाभ खोज्ने निरङ्कुशको रुपमा हेरेनन्; किनकि उनले उनीहरूबाट धन खोजेनन्, न त उनी रगत बगाउनमा आनन्दित भएका थिए; तर उनले भूमिमा शान्ति स्थापना गरेका थिए र उनले उनका जनसामु दिएका थिए कि उनीहरूलाई सबै प्रकारका दासत्वबाट मुक्त गरिनु पर्दछ; त्यसकारण उनीहरूले उनलाई अत्यन्त, नाप्न नसिकने गरी, उच्च ठाने।\n\n41 अनि यस्तो हुन गयो कि उनीहरूले आफूमाथि शासन गर्न न्यायकर्ताहरू नियुक्त गरे, अथवा नियमअनुसार उनीहरूको न्याय गर्न; अनि उनीहरूले सबै भूमिभरि यसो गरे।\n\n42 अनि यस्तो हुन गयो कि अल्मालाई उनीहरूको पहिलो प्रधान न्यायकर्ता हुन नियुक्ति गरियो, उनी उच्च पादरी पनि भएकाले, उनका पिताले त्यो जिम्मेवारी उनीमाथि दिएकाले र चर्चको सबै कारोबारहरूका बारेमा उनलाई जिम्मेवारी दिइएको थियो।\n\n43 अनि अब यस्तो हुन गयो कि अल्मा परमेश्वरका मार्गहरूमा हिँडे र उनले उहाँका आज्ञाहरू पालना गरे र उनले धार्मिक न्याय गरे; र त्यहाँ भूमिभरि निरन्तर शान्ति छायो।\n\n44 अनि नफीहरू भनिने सबै जनमाझ, जरहेम्लाको सबै भूमिभरि न्यायकर्ताहरूको शासन यसरी आरम्भ भयो; अनि अल्मा पहिलो र प्रधान न्यायकर्ता भए।\n\n45 अनि यस्तो हुन गयो कि बयासी वर्षको उमेरमा, परमेश्वरका आज्ञाहरू पूरा गर्न बाचेर, उनका पिताको मृत्यु भयो।\n\n46 अनि यस्तो हुन गयो कि मोसीयाहको पनि, उनको शासनको तेत्तीसौँ वर्षमा, त्रिसठ्ठी वर्षको उमेरमा, मृत्यु भयो; लहीले यरुशलेम छाडेको समयदेखि पाँचसय नौ वर्ष पूरा बनाउँदै।\n\n47 अनि नफीका जनमाथिको राजाहरूको शासन यसरी अन्त्य भयो; अनि अल्माका दिनहरूको अन्त्य यसरी भयो, जो उनीहरूका चर्चका संस्थापक थिए।\n\n", "alma 1": "[center][font_size=26]अल्माको पुस्तक अल्माको छोरा[/font_size][/center]\n\nअल्माको विवरण, जो अल्माको छोरा थिए, नफीका जनमाथिको पहिलो र प्रधान न्यायकर्ता र चर्चमाथिको पहिलो उच्च पादरी पनि। न्यायकर्ताहरूको शासनको, र जनमाझका युद्ध र कलहको एक विवरण। अनि पहिलो र प्रधान न्यायकर्ता अल्माको अभिलेखअनुसार, नफीहरू र लमानीहरूबीचको युद्धको विवरण पनि।\n\n[center][font_size=26]अध्याय १[/font_size][/center]\n\n[i]नाहोरले गलत सिद्धान्तहरू सिकाउँछ, एक चर्चको स्थापना गर्दछ, पुरोहित्याइँ ल्याउँदछ र गिदोनको बध गर्दछ—उसको अपराधहरूका निम्ति नाहोरलाई मृत्युदण्ड दिइन्छ—पुरोहित्याइँ र सतावटहरू जनमाझ फैलिन्छ—पादरीहरूले आफैँ जीविका चलाउँछन्, जनले गरिबको हेरविचार गर्छन् र चर्चको उन्नति हुन्छ। लगभग ई.पू. ९१–८८।[/i]\n\n1 अब यस्तो हुन गयो कि नफीका जनमाथि न्यायकर्ताहरूको शासनको पहिलो वर्षमा, यस समयदेखि अगाडि, मोसीयाह राजा सारा पृथ्वीका मार्गहरूबाट गैसकेको हुनाले, युद्धमा एक असल लडाइँ लडेको हुनाले, परमेश्वरअगाडि सिधा भएर हिँडेकाले, उनको सट्टामा कसैलाई पनि शासन गर्न नछाडेकाले, तैपनि उनले व्यवस्थाहरूको स्थापना गरेका थिए र ती जनद्वारा स्वीकारिएका थिए; त्यसकारण उनीहरू उनले बनाएका नियमहरूद्वारा बाँधिन बाध्य थिए।\n\n2 अनि यस्तो हुन गयो कि न्यायको आसनमा अल्माको शासनको प्रथम वर्षमा, उनका अगाडि न्याय गरिन एक मानिस ल्याइएको थियो, एक मानिस जो विशाल थियो र उसको अधिक शक्तिका लागि प्रसिद्ध थियो।\n\n3 अनि ऊ, प्रचार गर्दै कि जसलाई उसले परमेश्वरका वचन भन्यो, चर्चको विरोध गर्दै; जनसामु घोषणा गर्दै कि प्रत्येक पादरी र शिक्षक लोकप्रिय बन्नुपर्छ; र उनीहरूले आफ्ना हातहरूले परिश्रम गर्नुहुँदैन, तर उनीहरूको जीविका जनद्वारा चलाइनु पर्छ भन्ने घोषणा गर्दै जनाहरूमाझ गएको थियो।\n\n4 अनि उसले जनसामु यो पनि साक्षी दियो कि सबै मानवजाति अन्तिम दिनमा मुक्त हुनुपर्दछ र उनीहरूले डराउनु र काँप्न आवश्यक छैन, तर कि उनीहरूले आफ्नो शिर उच्च पारून् र खुशी होऊन्; किनकि परमप्रभुले सबै मानिसहरूको सृष्टि गर्नुभएको थियो र सबै मानिसहरूको उद्धार गर्नुभएको थियो; अनि, अन्त्यमा, सबै मानिसहरूले अनन्त जीवन पाउनेछन्।\n\n5 अनि यस्तो हुन गयो कि उसले यी कुराहरू यति धेरै सिकायो कि धेरैले उसका वचनहरूमा विश्वास गरे, यति धेरै कि उनीहरूले उसको जीविकाको लागि सहयोग गर्न र उसलाई पैसा दिन थाले।\n\n6 अनि ऊ आफ्नो हृदयको घमण्डमा उचालिन र ज्यादै महङ्गा वस्त्रहरू लाउन थाल्यो, हो र उसको प्रवचनअनुसार एक चर्चको स्थापना गर्न थाल्यो।\n\n7 अनि यस्तो हुन गयो कि जब ऊ, आफ्ना वचनमा विश्वास गर्नेहरूलाई प्रवचन दिन गइरहेको थियो, उसले परमेश्वरको चर्चको अन्तर्गतका एक मानिसलाई भेट्यो, हो, शिक्षकहरूमध्येको एकलाई समेत; अनि उसले उनीसँग तिव्रतापूर्वक झगडा गर्न थाल्यो, कि उनले चर्चका जनलाई अगुवाइ गरेर लैजाओस्; तर ती मानिसले, उसलाई परमेश्वरका वचनद्वारा चेतावनी दिँदै, उसको सामना गरे।\n\n8 अब त्यो मानिसको नाउँ गिदोन थियो; र ती उनी थिए जो लिम्हीका जनलाई दासत्वबाट मुक्त गर्नमा परमेश्वरका हातको औजार थिए।\n\n9 अब, किनभने गिदोनले परमेश्वरका वचनहरूद्वारा उसको सामना गरेकाले ऊ गिदोनसँग क्रुद्ध भयो र उसले आफ्नो तरबार निकाल्यो र उनीलाई प्रहार गर्न थाल्यो। अब गिदोनको उमेर ढल्किसकेको हुनाले, त्यसकारण उनले उसको प्रहारको सामना गर्न सकेनन्, त्यसकारण तरबारद्वारा उनको बध गरियो।\n\n10 अनि उनलाई बध गर्ने मानिसलाई चर्चका जनद्वारा लगियो र उसले गरेको अपराधअनुसार न्याय गरिन, अल्माअगाडि ल्याइयो।\n\n11 अनि यस्तो हुन गयो कि ऊ अल्माअगाडि खडा भयो र आफ्ना लागि सहासकासाथ वकालत गऱ्यो।\n\n12 तर अल्माले उससामु भने: हेर, यो नै पहिलो पटक हो कि यी जनमाझ पुरोहित्याइँ ल्याइएको छ। अनि हेर, तँ पुरोहित्याइँको मात्र दोषी छैनस्, तर यसलाई तरबारद्वारा लागू गर्न प्रयास गरिस्; र यदि पुरोहित्याइँ यी जनमाझ लागू गरिने हो भने यो उनीहरूको पूर्ण विनाश प्रमाणित हुनेछ।\n\n13 अनि तैँले एक धर्मी मानिसको रगत बगाइस्, हो एक मानिस जसले यी जनमाझ धेरै असल गरेको छ; र यदि हामीले तँलाई छाडिदियौँ भने उसको रगतको बदलाका निम्ति हामीमाथि आउनेछ।\n\n14 त्यसकारण तँलाई मर्न दोषी ठहऱ्याइएको छ, हाम्रा अन्तिम राजा, मोसीयाहद्वारा दिइएको नियमहरूअनुसार; र यसलाई यी जनद्वारा स्वीकारिएको छ; त्यसकारण यी जन नियमद्वारा बाँधिनु पर्छ।\n\n15 अनि यस्तो हुन गयो कि उनीहरूले उसलाई लगे; र उसको नाउँ नेहोर थियो; अनि उनीहरूले उसलाई मन्टी डाँडाको टुप्पोमा बोकेर लगे; र त्यहाँ उसलाई अह्र्याइयो, अर्को शब्दमा भन्ने हो भने उसले स्वीकाऱ्यो, स्वर्ग र पृथ्वीको बीच, कि उसले जनलाई सिकाएको परमेश्वरको वचन विपरित थियो; र त्यहाँ उसले एक अपमानजनक मृत्यु सह्यो।\n\n16 तैपनि, यसले भूमिमा पुरोहित्याईँ फैलन अन्त्य गरेन; किनकि संसारका व्यर्थका कुराहरू मन पराउने त्यहाँ धेरै थिए र उनीहरू गलत सिद्धान्तहरू सिकाउँदै अघि गए; र यो उनीहरूले धन र सम्मानका निम्ति गरे।\n\n17 तैपनि, उनीहरूले झुटो बोल्ने आँट गरेनन्, यदि थाहा पाइयो भने, नियमको डरका कारण, किनकि झुटो बोल्नेहरूलाई संजाय दिइन्थ्यो; त्यसकारण उनीहरूले आफ्नो विश्वासअनुसार प्रवचन दिएको स्वाङ पारे; अनि अब कुनै पनि मानिसलाई उसको विश्वासका लागि कानूनको कुनै शक्ति थिएन।\n\n18 अनि उनीहरूले चोरी गर्न आँट गरेनन्, नियमको डरका कारण, किनकि त्यस्तालाई सजाँय दिइन्थ्यो; न त उनीहरूले लुट्न नै आँट गरे, न त हत्या गर्ने नै, किनकि हत्या गर्नेलाई मृत्युको सजाय दिइन्थ्यो।\n\n19 तर यस्तो हुन गयो कि जो जो परमेश्वरको चर्चका मातहतमा थिएनन् उनीहरूले चर्चको मातहतमा हुनेलाई र आफैँमा ख्रीस्टको नाउँ लिनेहरूलाई सताउन थाले।\n\n20 हो, तिनीहरूले उनीहरूलाई सताए र हरेक प्रकारका वचनहरूका साथ उनीहरूलाई दु:ख दिए र यो किनभने उनीहरूका विनम्रताका कारण; किनभने उनीहरू उनीहरूको आफ्नो आँखामा घमण्डी थिएनन् र किनभने उनीहरूले परमेश्वरको वचनहरू बाँडे, एक अर्कालाई, विनापैसा र विनामूल्य।\n\n21 अब त्यहाँ चर्चका जनमाझ एउटा कडा कानून थियो, कि त्यहाँ कुनै मानिस हुनुहुँदैन, चर्च अनतर्गत हुनेले चर्चभन्दा बाहिर हुनेलाई सताउन हुँदैन र आफूहरूमाझ पनि कसैलाई सताउनहुँदैन।\n\n22 तैपनि, उनीहरूमाझ धेरै थिए जो घमण्डी हुन थाले र रिसले उनीहरूका शत्रुहरूसँग झगडा गर्न थाले, मुक्काका साथ समेत; हो, उनीहरूले एक अर्कालाई उनीहरूका मुड्कीले प्रहार गरे।\n\n23 अब यो अल्माको शासनको दोस्रो वर्षमा थियो र यो चर्चको धेरै दु:खको एक कारण थियो; हो, यो चर्चको धेरै परीक्षाको कारण थियो।\n\n24 किनकि धेरैका हृदयहरू कठोर भएका थिए र उनीहरूका नाउँहरू मेटाइए, कि उनीहरूलाई परमेश्वरका जनमाझ अरु सम्झिएन। अनि धेरैले आफैँलाई पनि उनीहरूमाझबाट निकाला गरे।\n\n25 अब यो एक महान् परीक्षा थियो उनीहरूका लागि जो विश्वासमा अडिग थिए; तैपनि उनीहरू परमेश्वरका आज्ञाहरू पालना गर्नमा अडिग र अचल थिए, अनि उनीहरूले धीरताकासाथ आफूमाथि थुपारिएको सतावटलाई सहे।\n\n26 अनि जब पादरीहरूले परमेश्वरका वचन बाँड्न आफ्नो परिश्रम छाडे, जनले पनि परमेश्वरका वचन सुन्न आफ्ना परिश्रमहरू छाडे। अनि जब पादरीहरूले उनीहरूसामु परमेश्वरका वचन बाँडेका थिए उनीहरू सबै लगनशीलतापूर्वक उनीहरूका परिश्रमहरूमा पुन: फर्के; र पादरीहरू, आफैँलाई श्रोताहरूभन्दा माथिको नठानी, किनकि प्रवचक श्रोताभन्दा माथिको थिएन, न त शिक्षक सिक्नेभन्दा माथिको थियो; अनि यसरी उनीहरू समान थिए र उनीहरू सबैले परिश्रम गरे, प्रत्येक मानिसले आफ्नो शक्तिअनुसार।\n\n27 अनि उनीहरूले आफ्नो सम्पत्ति, प्रत्येक मानिस उससँग भएकोअनुसार, गरिबलाई र आवश्यकतामा परेकालाई र विरामीलाई र पीडितलाई, दिए; र उनीहरूले महङ्गा वस्त्रहरू लगाएनन्, तैपनि उनीहरू सफा र आकर्षित थिए।\n\n28 अनि यसरी उनीहरूले चर्चका कारोबारहरू स्थापना गरे; अनि यसरी उनीहरूले पुन: निरन्तर शान्ति प्राप्त गर्न थाले, उनीहरूका सबै सतावटहरू हुँदाहुँदै।\n\n29 अनि अब, चर्चको स्थिरताको कारणले गर्दा उनीहरू अत्यन्त धनी हुन थाले, उनीहरूको आवश्यकतामा खडा भएका सबै कुराहरूको प्रशस्त भएकाले—बथान र झुण्डको प्रशस्तता र प्रत्येक प्रकारका मोटा गाईवस्तुहरूको र अन्नहरूको पनि प्रशस्तता र सुनको र चाँदीको र मूल्यवान् कुराहरूको र रेशम र मसिनो गरी बाटीएका सुती कपडाहरू र हरेक प्रकारका साधारण वस्त्रहरूका प्रशस्तता।\n\n30 अनि यसरी, उनीहरूको उन्नतिको परिवेशमा, उनीहरूले कुनै पनि नाङ्गाहरूलाई, अथवा भोकाहरूलाई, अथवा तिर्खाएकाहरूलाई, अथवा विरामीलाई, अथवा पालनपोषण नगरिएकाहरूलाई त्यसै पठाएनन्; र उनीहरूले आफ्ना हृदयहरू धनमा राखेनन्; त्यसकारण उनीहरू सबैप्रति उदार थिए, वृद्ध र तरुण दुबैप्रति, स्वन्तत्र र दास दुबै प्रति, पुरुष र महिला दुबै प्रति, चर्च बाहिरका र चर्च भित्रका प्रति, आवश्यकतामा खडा भएका व्यक्तिहरूप्रति कुनै भेदभाव नगरी।\n\n31 अनि यसरी उनीहरूले उन्नति गरे र चर्चका मातहतमा नभएकाहरूभन्दा धेरै धनी भए।\n\n32 किनकि तिनीहरू जो चर्चको मातहतमा थिएनन् उनीहरू आफैँ जादुगरीमा र मूर्तिपूजामा, अथवा अल्छीपनामा र बकबकाइमा र ईर्ष्या र कलहमा आसक्त थिए; महङ्गा वस्त्रहरू पहिरीँदै; आफ्नै आँखाहरूका घमण्डमा उचालिएर; सताउँदै, झुटो बोल्दै, चोरी गर्दै, लुट्दै, वेश्यावृति गर्दै र हत्या गर्दै र सबै प्रकारका दुष्टताहरू गर्दै; तैपनि, सम्भव भएसम्म यसलाई उल्लङ्घन गर्नेहरू सबैमाथि कानून लागू गरिएको थियो।\n\n33 अनि यस्तो हुन गयो कि यसरी उनीहरूमाथि नियमको अभ्यासद्वारा, प्रत्येक मानिसले उसले गरेअनुसार सहेर, उनीहरू अझैं स्थिर भए र यदि थाहा भए कुनै दुष्टता गर्ने आँट गरेनन्; त्यसकारण, न्यायकर्ताहरूको शासनको पाँचौवर्षसम्म नफीका जनमाझ धेरै शान्ति भयो।\n\n", "alma 2": "[center][font_size=26]अध्याय २[/font_size][/center]\n\n[i]अम्लिसी राजा हुन खोज्दछ र जनताको आवाजद्वारा अस्वीकार गरिन्छ—उसका अनुयायीहरूले उसलाई राजा बनाउछन्—अम्लिसीहरू नफीहरूमाथि युद्ध गर्छन् र हराइन्छन्—लमानीहरू र अम्लिसीहरूका सेनाहरू सम्मिलित हुन्छन् र हराइन्छन्—अल्माले अम्लिसीको बध गर्छन्। लगभग ई.पू. ८७।[/i]\n\n1 अनि यस्तो हुन गयो उनीहरूको शासनको पाचौँ वर्षको प्रारम्भमा जनमाझ कलह हुन थाल्यो; किनकि एक निश्चित मानिस, अम्लिसी भनिने, ऊ अति धूर्त मानिस भएकाले, हो, संसारको विवेकमा विवेकी, ऊ ती मानिसको अनुक्रममा भएकाले जसले गिदोनलाई तरबारले वध गऱ्यो, जसलाई नियमअनुसार मृत्युदण्ड दिइयो—\n\n2 अब यो अम्लिसीले, उसका धुर्त्याइँद्वारा, धेरै जनलाई आफ्ना पछि लग्यो; यति धेरै समेत कि उनीहरू धेरै शक्तिशाली बन्न थाले; अनि उनीहरूले अम्लिसीलाई राजाको रुपमा स्थापना गर्ने प्रयास गर्न थाले।\n\n3 अब चर्चका जनका लागि र अम्लिसीको फकाइबाट नलगिएकाहरूलाई यो चिन्ताजनक थियो; किनकि उनीहरूलाई थाहा थियो कि यस्ता कुराहरू जनताको मतद्वारा स्थापित हुनुपर्दछ।\n\n4 त्यसकारण, यदि यो सम्भव भए कि अम्लिसीले जनताका मत प्राप्त गरेमा, ऊ दुष्ट मानिस भएकाले, उनीहरूलाई आफ्ना चर्चको आधिकारहरू र सुबिधाहरूबाट हटाइदिने थियो; किनकि परमेश्वरको चर्चको विनाश गर्ने उसको लक्ष्य थियो।\n\n5 अनि यस्तो हुन गयो कि जन सबै भूमिभरि उनीहरू आफैँ एकसाथ भेला भए, प्रत्येक मानिस उसको मस्तिष्कअनुसार, अम्लिसीको पक्षमा अथवा विरोधमा भए पनि, भिन्नै समूहमा, धेरै विवाद र एक अर्कासँग अचम्मका कलह भएकाले।\n\n6 अनि यसरी उनीहरू यो विषयका बारेमा उनीहरूका मत खसाल्न एकसाथ स्वयम् जम्मा भए; अनि तिनीहरूलाई न्यायकर्ताहरूसामु राखियो।\n\n7 अनि यस्तो हुन गयो कि जनताको मत अम्लिसीको विरुद्धमा आयो, कि उसलाई जनमाथि राजा बनाइएन।\n\n8 अब यसले उसका विरुद्धमा भएकाहरूको हृदयमा धेरै हर्ष ल्यायो; तर अम्लिसीले उसको पक्षमा भएकाहरूलाई उसको पक्षमा नभएकाहरूविरुद्ध भड्कायो।\n\n9 अनि यस्तो हुन गयो कि उनीहरू स्वयम् एक साथ जम्मा भए र अम्लिसीलाई उनीहरूको राजा हुन नियुक्त गरे।\n\n10 अब जब अम्लिसीलाई उनीहरूमाथि राजा बनाइएको थियो उसले उनीहरूलाई आज्ञा दियो कि तिनीहरूले आफ्ना बन्धुहरूविरुद्ध हतियार उठाउनु पर्छ; र उसले यो गऱ्यो कि उसले तिनीहरूलाई आफ्नो अधीनमा लिन सकोस्।\n\n11 अब अम्लिसीका जनलाई अम्लिसिको नाउँद्वारा, अम्लिसीहरू भनेर, छुट्याइयो; र बाँकीलाई नफीहरू, अथवा परमेश्वरका जन भनियो।\n\n12 त्यसकारण नफीका जनलाई अम्लिसीहरूका अभिप्रायबारे ज्ञान थियो र त्यसकारण उनीहरूले उनीहरूलाई भेट्न तयारी गरे; हो, उनीहरूले आफैँलाई तरबारहरूले र खुँडाहरूले र धनुहरूले र वाणहरूले र ढुङ्गाहरूले र गुलेलीहरूले र सबै प्रकारका प्रत्येक किसिमका युद्धका हतियारहरूले सजाए।\n\n13 अनि यसरी उनीहरूले अम्लिसीहरूलाई उनीहरूको आगमनको समयमा भेट्न तयारी गरेका थिए। अनि उनीहरूको सङ्ख्याअनुसार कप्तानहरू र उच्च कप्तानहरू र मुख्य कप्तानहरूको नियुक्त गरे।\n\n14 अनि यस्तो हुन गयो कि अम्लसीले आफ्ना मानिसहरूलाई सबै प्रकारका प्रत्येक किसिमका युद्धका हतियारहरूले सजायो र उसले पनि उनीहरूका बन्धुहरूविरुद्ध युद्ध गर्न अगुवाइ गर्न उसका जनमाथि शासकहरू र अगुवाहरू नियुक्त गऱ्यो।\n\n15 अनि यस्तो हुन गयो कि अम्लिसी अम्निहू डांडामाथि आयो, जुन सिदोन नदीको पूर्वमा थियो, जुन जरहेम्ला भूमि हुँदै जान्थ्यो र त्यहाँ उनीहरूले नफीहरूसँग युद्ध गर्न थाले।\n\n16 अनि अल्मा, नफीका जनको प्रधान न्यायकर्ता र राज्यपाल भएकाले, त्यसकारण उनी उनका जनसाथ गए, हो, उनका कप्तानहरू र मुख्य कप्तानहरूसँग, हो, उनका सेनाहरूका अगाडि अम्लिसीहरूविरुद्ध लडाइँ गर्न।\n\n17 अनि उनीहरूले सिदोनको पूर्वपट्टिको डाँडामाथि अम्लिसीहरूको बध गर्न थाले। अनि अम्लिसीहरूले नफीहरूसँग महान् शक्तिका साथ लडाइँ गरे, यतिसम्म कि नफीहरूमध्ये धेरै अम्लिसीहरूअगाडि ढले।\n\n18 तैपनि परमप्रभुले नफीहरूका हातलाई बलियो बनाउनुभयो, कि उनीहरूले अम्लिसीहरूको भयानक संहारका साथ बध गरे, कि तिनीहरू उनीहरूका अगाडि भाग्न थाले।\n\n19 अनि यस्तो हुन गयो नफीहरूले अम्लिसीहरूलाई त्यो दिन भरि लखेटे र उनीहरूलाई महान संहारका साथ बध गरे, यतिसम्म कि अम्लिसीहरूमध्ये बाह्र हजार पाँच सय बत्तीस जीवात्माहरूको बध गरिएको थियो; र नफीहरूमध्ये छ हजार पाँच सय बैसठ्ठी जीवात्माहरूको बध गरिएको थियो।\n\n20 अनि यस्तो हुन गयो कि जब अल्माले अम्लिसीहरूलाई अरु लखेट्न सकेनन् उनले अह्राए कि उनका जनले गिदोनको उपत्यकामा उनीहरूका पालहरू टाँग्नु पर्दछ, त्यो उपत्यका जसलाई नाहोरको हातद्वारा तरबारकासाथ बध गरिएका गिदोनको नाउँबाट बोलाइन्थ्यो; अनि यो उपत्यकामा नफीहरूले त्यस रातका लागि आफ्ना पालहरू टाँगे।\n\n21 अनि अल्माले बाँकी अम्लिसीहरूका पछ्याउन जासुसहरू पठाए, कि उनले तिनीहरूका योजनाहरू र षडयन्त्रहरू थाहापाउन सकून्, जसबाट उनले तिनीहरूका विरुद्ध आफैँलाई रक्षा गर्न सकून्, कि उनले आफ्ना जनलाई नाश हुनबाट संरक्षण गर्न सकून्।\n\n22 अब जसलाई उसले अम्लिसीहरूको शिविरको जाँचबुझ गर्न पठाएका थिए ती जेराम र अम्नोर र मन्टी र लिम्हेर थिए; यी तिनीहरू थिए जो उनीहरूका मानिसहरूसाथ अम्लिसीहरूका शिविर जाँचबुझ गर्न गए।\n\n23 अनि यस्तो हुन गयो कि भोलिपल्ट उनीहरू अति हतारमा नफीहरूको शिविरमा फर्के, अत्यन्त आश्चर्यचकित भएर र धेरै त्रासले भरिएर, यसो भन्दै:\n\n24 हेर, हामीले अम्लिसीहरूका शिविरलाई पछ्यायौँ र हाम्रा ठूलो आश्चर्यमा, मिनोनको भूमिमा, जरहेम्लाको भूमिमाथि, नफीको भूमिको बाटोमा, हामीले लमानीहरूका अनगिन्ती सैन्यहरू देख्यौँ; अनि हेर, अम्लिसीहरू उनीहरूसँग सम्मिलित भएका छन्।\n\n25 अनि उनीहरू त्यो भूमिमा हाम्रा बन्धुहरूमाथि छन्; अनि उनीहरू तिनीहरु अगाडि आफ्ना बथानका र आफ्ना पत्निहरूका र आफ्ना छोराछोरीहरूका साथ हाम्रो सहरतिर भागिरहेका छन् र हामीले हतार नगरेमा उनीहरूले हाम्रो सहर स्वामित्वमा लिनेछन् र हाम्रा पितापुर्खाहरु र हाम्रा पत्नीहरू र हाम्रा छोराछोरीहरूको बध गर्नेछन्।\n\n26 अनि यस्तो हुन गयो कि नफीका जनले उनीहरूको पालहरू लिए र गिदोनको उपत्यकाबाट तिनीहरूको सहरतिर प्रस्थान गरे, जुन जरहेम्लाको सहर थियो।\n\n27 अनि हेर, जब उनीहरू सिदोनको नदी तर्दै थिए, लमानीहरू र अम्लिसीहरू, लगभग समुद्रका बालुवाजत्तिकै अनगिन्ती भएकाले, तिनीहरूको विनाश गर्न उनीहरूमाथि आइलागे।\n\n28 तैपनि, नफीहरू परमप्रभुको हातद्वारा बलियो बनाइएकाले, उहाँमा शक्तिपूर्वक प्रार्थना गर्दै कि उहाँले तिनीहरूलाई आफ्ना शत्रुहरूका हातहरूबाट मुक्त गर्नुहुनेछ, त्यसकारण परमप्रभुले तिनीहरूको पुकार सुन्नुभयो र उनीहरूलाई बलियो बनाउनुभयो र लमानीहरू र अम्लिसीहरू उनीहरूअगाडि ढले।\n\n29 अनि यस्तो हुन गयो कि अल्माले अम्लिसीसँग तरबारकासाथ लडे, आम्नेसाम्ने गरेर; र उनीहरूले एक अर्कासँग शक्तिपूर्वक लडे।\n\n30 अनि यस्तो हुन गयो अल्मा, परमेश्वरका मानिस भएकाले, धेरै आस्थाको अभ्यास गरिएकाले, यसो भन्दै पुकारे: हे परमप्रभु, कृपा गर्नुहोस् र मेरो जीवनलाई छाडिदिनुहोस्, कि म यी जनलाई बचाउन र संरक्षण गर्न हजुरका हातको औजार बन्न सकूँ।\n\n31 अब जब अल्माले यी वचनहरू भनेका थिए उनले अम्लिसीसँग लडे; र उनलाई बलियो बनाइयो, यतिसम्म कि उनले तरबारले अम्लिसीको बध गरे।\n\n32 अनि उनले लमानीहरूका राजासँग पनि लड्न थाले; तर लमानीहरूका राजा उनका अगाडिबाट भागे र अल्मासँग लड्न उनका संरक्षकहरूलाई पठाए।\n\n33 तर अल्मा, उनका संरक्षकहरूका साथ, लमानीहरूका राजाका संरक्षकहरूसँग लडे उनले उनीहरूको बध गरेर उनीहरूलाई नलखेटिन्जेलसम्म।\n\n34 अनि यसरी उनले जमिन सफा गरे, अर्थात् किनारमा जुन सिदोन नदीको पश्चिममा थियो, बध गरिएका लमानीहरूको शरीर सिदोन नदीको पानीमा फ्याँक्दै, कि जसबाट उनका जन तर्ने र लमानीहरू र अम्लिसीहरूसँग सिदोन नदीको पश्चिमपट्टि लड्ने ठाउ होस्।\n\n35 अनि यस्तो हुन गयो कि जब उनीहरूले सिदोन नदी तरेका थिए कि लमानीहरू र अम्लिसीहरू उनीहरूअगाडि भाग्न थाले, उनीहरू गन्न नसकिने सङ्ख्यामा हुँदाहुँदै पनि।\n\n36 अनि उनीहरू नफीहरूअगाडि पश्चिम र उत्तरको उजाड स्थानतिर, भूमिका सिमानाहरूको पारि भागे; र नफीहरूले तिनीहरूलाई आफ्नो शक्तिकासाथ लखेटे र तिनीहरूको बध गरे।\n\n37 हो, उनीहरूलाई प्रत्येक हातमा फेला पारियो र बध गरियो र लखेटियो, उनीहरूलाई पश्चिममा र उत्तरमा छरपष्ट नगरिन्जेलसम्म, जङ्गली र अति भोकाएका जन्तुहरूद्वारा सताइएको उजाड स्थानको एक अंश, हेर्मोउन्ट्स भनिने उजाड स्थान नपुऱ्याइन्जेलसम्म।\n\n38 अनि यस्तो हुन गयो कि उजाड स्थानमा धेरै जना उनीहरूको चोटबाट मरे र ती जन्तुहरूद्वारा र आकाशका गिद्धहरूद्वारा खाइए; र उनीहरूका हड्डीहरू फेला पारिएका छन् र पृथ्वीमाथि थुपारिएका छन्।\n\n", "alma 3": "[center][font_size=26]अध्याय ३[/font_size][/center]\n\n[i]अम्लिसीहरूले अगमवाणीका वचनअनुसार आफैँ चिन्ह लगाएका थिए—लमानीहरू उनीहरूको विद्रोहका लागि श्रापित भएका थिए—मानिसहरूले आफूमाथि आफ्नो श्राप ल्याउँछन्—नफीहरूले अर्को लमानी सेनालाई हराउँछन्। लगभग ई.पू. ८७–८६।[/i]\n\n1 अनि यस्तो हुन गयो कि युद्धका हतियारहरूद्वारा बध नगरिएका नफीहरू, बध गरिएकाहरूलाई गाडेपछि—अब उनीहरूको सङ्ख्या धेरै भएको कारण, बध गरिएकाहरूको सङ्ख्या गनिएन—उनीहरूका मृतकहरूलाई उनीहरूले गाडेपछि उनीहरू सबै आफ्ना भूमिहरूतिर र आफ्ना घरहरूतिर र आफ्ना पत्नीहरूतिर र आफ्ना छोराछोरीहरूतिर फर्के।\n\n2 अब धेरै स्त्रीहरू र बालबालिकाहरूको र उनीहरूका बथान र उनीहरूका झुण्डहरूको पनि तरबारद्वारा बध गरिएको थियो; र उनीहरूका जमिनका अन्नको पनि विनाश गरिएको थियो, किनकि तिनलाई मानिसहरूका सैन्यहरूद्वारा किचिमिची पारिएको थियो।\n\n3 अनि अब लमानीहरू र अम्लिसीहरूमध्ये सिदोन नदीको किनारमा बध गरिएकाहरूलाई सिदोनको पानीमा फ्याकियो; अनि हेर उनीहरूका हड्डीहरू समुद्रका गहिराइमा छन् र तिनीहरू धेरै छन्।\n\n4 अनि अम्लिसीहरूलाई नफीहरूबाट छुट्याइएका थिए, किनकि उनीहरूले आफैँ उनीहरूको निदारमा लमानीहरूका जसरी रातो चिन्ह लगाएका थिए; तैपनि उनीहरूले लमानीहरूझैँ टाउको खौरिएका थिएनन्।\n\n5 अब लमानीहरूका टाउकाहरू खौरिएका थिए; र उनीहरू उनीहरूको कम्मरमा लगाइएका छाला र उनीहरूको उनीहरूले भिरेको कवच र उनीहरूको धनु र उनीहरूका वाणहरू र उनीहरूका ढुङ्गाहरू र उनीहरूका गुलेलीहरू र अरु यस्तै बाहेक नाङ्गा थिए।\n\n6 अनि लमानीहरू काला थिए, उनीहरूका पितापुर्खाहरुमाथि तोकिएको चिन्हअनुसार, जुन उनीहरूका बन्धुहरूका विरुद्धका उनीहरूका उल्लङ्घन र उनीहरूका विद्रोहका कारणले, जो न्यायिक र पवित्र मानिसहरू नफी, याकूब र योसेफ र साम थिए।\n\n7 अनि उनीहरूका बन्धुहरूले उनीहरूलाई विनाश गर्न खोजे, त्यसकारण उनीहरूलाई श्रापित गरियो; र परमप्रभु परमेश्वरले एक चिन्ह तोक्नुभयो उनीहरूमाथि, हो, लमान र लमुएल र इश्माएलका छोराहरू पनि र इश्माएली स्त्रीहरूमाथि।\n\n8 अनि यो गरिएको थियो कि उनीहरूका सन्तति उनीहरूका बन्धुहरूका सन्ततिबाट छुट्टिन सकून्, कि त्यसबाट परमप्रभु परमेश्वरले आफ्ना जनको संरक्षण गर्न सकून्, कि उनीहरू मिश्रित नहोऊन् र गलत परम्पराहरूमा विश्वास नगरून् जसले उनीहरूको विनाश प्रमाणित गर्नेछ।\n\n9 अनि यस्तो हुन गयो कि जसले उसका सन्तति लमानीहरूका सन्ततिसँग मिसायो उही श्राप उसका सन्ततिमाथि ल्यायो।\n\n10 त्यसकारण, जसले लमानीहरूद्वारा अगुवाइ गरिनका लागि आफूलाई सहे उनीहरूलाई त्यो शीर्षक मुनि बोलाइयो र उनीमाथि एक चिन्ह तोकिएको थियो।\n\n11 अनि यस्तो हुन गयो कि लमानीहरूका परम्परामा विश्वास नगर्नेहरू तर यरुशलेमको भूमिबाट ल्याइएका अभिलेखहरूमा र उनीहरूका पितापुर्खाहरुको सही परम्परामा पनि विश्वास गर्नेलाई, परमेश्वरका आज्ञाहरूमा विश्वास गरेर पालना गर्नेहरूलाई, यस समय अघिदेखि, नफीहरू अथवा नफीका जन भनियो—\n\n12 अनि यी उनीहरू थिए जसले अभिलेखहरू राखेका थिए जुन उनीहरूका जनको बारेमा, लमानीहरूका जनका बारेमा पनि सत्य छन्।\n\n13 अब हामी अम्लिसीहरूतिर पुन: फर्कनेछौँ, किनकि उनीहरूमाथि पनि उनीहरूले एक चिन्ह तोकेका थिए; हो, उनीहरूले आफैँमाथि एक चिन्ह तोकेका थिए, हो, उनीहरूको निदारहरूमाथि एक रातो चिन्हसमेत।\n\n14 यसरी परमेश्वरका वचन पूरा भएका छन्, किनकि उहाँले नफीलाई भन्नुभएका वचनहरू यी हुन्: हेर, मैले लमानीहरूलाई श्रापित गरेको छु, अनि म यस समयदेखि उपरान्त र सदासर्वदा, उनीहरूमाथि एक चिन्ह तोक्नेछु कि उनीहरू र उनीहरूका सन्तति तिमी र तिम्रा सन्ततिबाट अलग्गियून्, उनीहरूले आफ्नो दुष्टताको पश्चात्ताप गरेर ममा फर्केर मैले उनीहरूमा कृपा गरे बाहेक।\n\n15 अनि फेरि: म उसमाथि एक चिन्ह तोक्नेछु जसले उसका सन्तति तिम्रा बन्धुहरूसँग मिसाउँछ, कि उनीहरू पनि श्रापित होऊन्।\n\n16 अनि फेरि: म तिमी र तिम्रा सन्ततिविरुद्ध लड्नेहरूमाथि एक चिन्ह तोक्नेछु।\n\n17 अनि फेरि, म भन्दछु तिमीबाट प्रस्थान गर्नेलाई अरु बढी तिम्रा सन्तति भनिने छैन; र तिमीलाई र तिम्रा सन्तति भनिनेलाई म आशीषित गर्नेछु, यस उपरान्त र सदासर्वदा र परमप्रभुले नफीसामु र उनका सन्ततिलाई गरेका बाचाहरू यी हुन्।\n\n18 अब अम्लिसीहरूलाई थाहा थिएन कि उनीहरूले परमेश्वरका वचनहरू पूरा गर्दै थिए जब उनीहरूले आफैँलाई आफ्नो निधारहरूमा चिन्ह लगाउन थाले; यद्धपि उनीहरू परमेश्वरविरुद्ध खुल्ला विद्रोहमा आएका थिए; त्यसकारण यो उचित थियो कि श्राप उनीहरूमाथि परोस्।\n\n19 अब म चाहान्छु कि तिमीले देख्नु पर्दछ कि उनीहरूले आफैँमाथि त्यो श्राप ल्याए; अनि प्रत्येक श्रापित मानिसले आफैँमाथि उसको आफ्नो तिरस्कार ल्याउँदछ।\n\n20 अब यस्तो हुन गयो कि जरहेम्लाको भूमिमा, लमानीहरू र अम्लिसीहरूद्वारा, लडिएको लडाइँ पछि धेरै दिन नहुँदै, कि अम्लिसीहरूलाई पहिलो सेनाले भेटेको ठाउँमा, लमानीहरूको अर्को सेना नफीहरूका जनमाथि आए।\n\n21 अनि यस्तो हुन गयो कि उनीहरूलाई आफ्नो भूमिबाट धपाउन एक सेना पठाइयो।\n\n22 अब अल्मा आफैँ एक घाऊबाट ग्रसित भएकाले यस समयमा लमानीहरूविरुद्ध लडाइँ गर्न गएनन्।\n\n23 तर उनले उनीहरूविरुद्ध अनगिन्ती सेना पठाए; र उनीहरू गए र लमानीहरूमध्ये धेरैको बध गरे र उनीहरूमध्ये बाँकीलाई उनीहरूको सिमानाहरूबाहिर धपाए।\n\n24 अनि तब उनीहरू फेरि फर्के र भूमिमा शान्ति स्थापना गर्न थाले, उनीहरूका शत्रुहरूले केही समयका लागि अरु दु:ख नदिएकाले।\n\n25 अब यी सबै कुराहरू गरिएका थिए, हो, यी सबै युद्ध र कलह न्यायकर्ताहरूको शासनको पाँचौ वर्षमा आरम्भ भएर अन्त्य भएका थिए।\n\n26 अनि एक वर्षमा हजारौँ र दसौँ हजार जीवात्माहरूलाई अनन्त संसारतिर पठाइयो, कि उनीहरूले आफ्ना कार्यहरूअनुसारको पुरस्कार पाऊन्, असल भए पनि र खराब भए पनि, अनन्त खुसियाली अथवा अनन्त दु:ख पाऊन्, उनीहरूले पालना गर्न रोजेको आत्माअनुसार, त्यो असल आत्मा भएपनि र खराब भएपनि।\n\n27 किनकि प्रत्येक मानिसले उसले आज्ञाकारी हुन रोजे अनुसार आफ्नो ज्याला पाउँछ र यो अगमवाणीको आत्माका वचनहरूअनुसार; त्यसकारण यो सत्यताअनुसार होओस्। अनि यसरी न्यायकर्ताहरूको शासनको पाँचौ वर्ष अन्त्य भयो।\n\n", "alma 4": "[center][font_size=26]अध्याय ४[/font_size][/center]\n\n[i]अल्माले हजारौँ परिवर्तित हुनेहरूलाई बप्तिस्मा दिन्छन्—दुष्टता चर्चमा प्रवेश गर्दछ र चर्चको प्रगति रोकिन्छ—नफीहाहलाई प्रधान न्यायकर्ता नियुक्त गरिन्छ—अल्मा, उच्च पादरीका रुपमा, सेवामा आफैँलाई अर्पन्छन्। लगभग ई.पू. ८६–८३।[/i]\n\n1 अब यस्तो हुन गयो कि नफीका जनमाथि न्यायकर्ताहरूको शासनको छैठौं वर्षमा, जरहेम्लाको भूमिमा न त कुनै कलहहरू भए न त कुनै युद्धहरूनै भए।\n\n2 तर जन, उनीहरूका बन्धुहरू गुमाउँदा र उनीहरूका बथान र झुण्डहरू गुमाउँदा र लमानीहरूद्वारा पैतालाले किचिमिची गरिएर विनाश गरिएका जमिनका अन्न पनि गुमाउँदा पीडित, हो, अत्यन्त पीडित भए।\n\n3 अनि उनीहरूका कष्टहरू यति महान् थिए कि प्रत्येक जीवात्मालाई शोक गर्ने कारण थियो; र उनीहरूले विश्वास गरे कि यी उनीहरूका दुष्टताहरू र उनीहरूका कुकर्महरूका कारण उनीहरूमाथि पठाइएको परमेश्वरका न्यायहरू थिए त्यसकारण उनीहरूलाई आफ्ना कर्तव्यको सम्झनामा ब्यूँझाइएको थियो।\n\n4 अनि उनीहरूले चर्च अझ पूर्ण रुपमा स्थापना गर्न थाले; हो र धेरैले सिदोनका पानीमा बप्तिस्मा लिए र परमेश्वरको चर्चमा सम्मिलित भए; हो, उनीहरूलाई अल्माका हातद्वारा बप्तिस्मा दिइएको थियो, जसलाई, उनका पिता अल्माको हातद्वारा, चर्चका जनमाथि उच्च पादरी पवित्रीकृत गरिएका थिए।\n\n5 अनि न्यायकर्ताहरूको शासनको सातौँ वर्षमा यस्तो हुन गयो त्यहाँ तीन हजार पाँच सय जीवात्माहरू थिए जो परमेश्वरको चर्चमा आफैँ एकीकृत भएर बप्तिस्मा लिए। अनि यसरी नफीका जनमाथिको न्यायकर्ताहरूको शासनको सातौँ वर्ष अन्त्य भयो; अनि त्यहाँ यो सबै समयमा निरन्तर शान्ति थियो।\n\n6 अनि न्यायकर्ताहरूको शासनको आठौँ वर्षमा यस्तो हुन गयो, कि चर्चका जन घमण्डी बन्न थाले, उनीहरूका अत्यन्त धनका कारण र उनीहरूका असली रेशम र उनीहरूका मसिनो गरी बाटीएका सुती कपडाहरूका कारण र उनीहरूका धेरै बथान र झुण्डका कारण र उनीहरूका सुन र उनीहरूका चाँदी र उनीहरूका उद्धमद्वारा प्राप्त गरेका सबै प्रकारका मूल्यवान् कुराहरू र यी सबै कुराहरूका कारण उनीहरू उनीहरूका आँखाको घमण्डमा उचालिएका थिए, किनकि उनीहरूले ज्यादै महङ्गा वस्त्र पहिरन थाले।\n\n7 अब अल्माको लागि, हो, चर्चमाथि शिक्षकहरू, पादरीहरू र एल्डरहरू हुन अल्माले पवित्रीकृत गरिएका जनमध्ये धेरैका लागि यो धेरै कष्टको कारण थियो; हो, उनीहरूमध्ये धेरै दुष्टताका लागि अत्यन्त शोकाकूल भए जुन उनीहरूले उनीहरूका जनमाझ हुन थालेको देखे।\n\n8 किनकि उनीहरूले महान् दु:खका साथ देखे र हेरे कि चर्चका जन उनीहरूका आँखाहरूको घमण्डमा उचालिन र उनीहरूका हृदयहरू धनमा र संसारका व्यर्थका कुराहरूमा राख्न थाले, कि उनीहरू, एक अर्काप्रति तिरस्कारपूर्ण हुन थाले र उनीहरूले तिनीहरूलाई सताउन थाले जसले तिनीहरूको आफ्नै इच्छा र खुशीअनुसार विश्वास गरेनन्।\n\n9 अनि यसरी, न्यायकर्ताहरूको शासनको आठौँ वर्षमा, चर्चका जनमाझ भयानक कलहहरू हुन थाले; हो, त्यहाँ ईर्ष्या, कलह र द्वैष र सतावट र घमण्ड, परमेश्वरका मातहतमा नरहेकाहरूलाई समेत उछिन्ने घमण्ड थियो।\n\n10 अनि न्यायकर्ताहरूको शासनको आठौं वर्ष यसरी अन्त्य भयो; र चर्चको दुष्टता चर्चका मातहतमा नभएकाहरूका लागि ठेस लगाउने ढुङ्गा थियो; र यसरी चर्च यसको प्रगतिमा असफल हुन थाल्यो।\n\n11 अनि नवौं वर्षको प्रारम्भमा यस्तो हुन गयो, अल्माले चर्चका दुष्टतालाई देखे र अल्माले यो पनि देखे कि चर्चको उदाहरणले अविश्वासीहरूलाई एउटा दुष्टतादेखि अर्कोसम्म अगुवाइ गर्न थाल्यो, यसरी जनको विनाश ल्याउँदै।\n\n12 हो, उनले जनमाझ महान् असमानता देखे, केही आफैँलाई उनीहरूको घमण्डमा उचाल्दै, अरुको अपमान गर्दै, आवश्यकतामा परेका र नाङ्गा र भोका र तिर्खाएका र विरामी र पीडितहरूतर्फ उनीहरूको पिठ्यूँ फर्काउँदै।\n\n13 अब यो जनमाझ विलापहरूको महान् कारण थियो, जब अरुहरू, सहायताको आवश्यकतामा परेकालाई सहायता दिँदै आफैँलाई विनम्र तुल्याउँदै थिए, जस्तै गरिब र आवश्यकतामा परेकालाई आफ्नो सम्पत्ति बाँड्दै, भोकालाई खुवाउँदै, सबै प्रकारका कष्टहरू सहँदै, अगमवाणीको आत्माअनुसार आउनुहुने ख्रीष्टका निमित्त।\n\n14 त्यो दिनको प्रतीक्षा गर्दै, त्यसरी आफ्ना पापबाटको छुट्कारालाई यथावत राख्दै; मृत्युका बन्धनबाट येशू ख्रीष्टको इच्छा र शक्ति र उद्धारअनुसार, मृतकको पुनरुत्थानका कारण महान् हर्षले भरिँदै।\n\n15 अनि अब यस्तो हुन गयो कि अल्मा, परमेश्वरका विनम्र अनुयायीहरूको कष्टहरूलाई र उनीहरूमाथि उनका बाँकी जनले थुपारेका सतावटलाई देखेर र उनीहरूको सबै असमानता देखेर, ज्यादै दुखित हुन थाले; तैपनि परमप्रभुको आत्माले उनलाई त्यागेन।\n\n16 अनि उनले चर्चका एल्डरहरूमध्ये एक विवेकी मानिसलाई छाने र जनताको मतअनुसार उनलाई शक्ति दिए, कि उनीसँग दिइएका नियमहरूअनुसार कानून बनाउन र जनको दुष्टता र अपराधअनुसार ती लागू गर्न क्षमता होओस्।\n\n17 अब यी मानिसको नाउँ नफीहाह थियो र उनलाई प्रधान न्यायकर्ता नियुक्त गरियो; र उनी न्याय गर्न र जनको सञ्चालन गर्न न्यायको आसनमा बसे।\n\n18 अल्माले उनलाई चर्चमाथिको उच्च पादरीको जिम्मेवारी दिएनन्, तर उनले उच्च पादरीको जिम्मेवारी आफैँलाई राखे; तर उनले न्यायको आसन नफीहाहलाई हस्तान्तरण गरे।\n\n19 अनि यो उनले गरे कि उनी आफैँ उनका जन, अथवा नफीका जनमाझ जान सकून्, कि उनले उनीहरूसामु, उनीहरूको कर्तव्य सम्झाउन परमेश्वरका वचनको प्रवचन दिन सकून् र उनले परमेश्वरको वचनद्वारा उनका जनमाझ भएको सबै कलह र सबै कपट र सबै कलहलाई झार्न सकून्, उनीहरूलाई फर्काउन उनले तिनका विरुद्ध शुद्ध गवाही दिभन्दा बाहेक अरु उपाय नदेखेकाले।\n\n20 अनि यसरी नफीका जनमाथि न्यायकर्ताहरूको शासनको नवौँ वर्षको प्रारम्भमा, अल्माले नफीहाहलाई न्यायको आसन हस्तान्तरण गरे र परमेश्वरको पवित्र अनुक्रमको उच्च पादरित्वमा, वचनको गवाहिमा, प्रकाश र अगमवाणीको आत्माअनुसार, पूर्ण रुपमा आफैँलाई सीमित गरे।\n\n", "alma 5": "परमेश्वरको पवित्र अनुक्रमअनुसारका उच्च पादरी अल्माले जनसामु भूमिभरि उनीहरूको सहरहरू र गाउँहरूमा दिएका वचनहरू।\n\nअध्याय ५ बाट आरम्भ\n\n[center][font_size=26]अध्याय ५[/font_size][/center]\n\n[i]मुक्ति प्राप्त गर्न, मानिसले पश्चात्ताप गर्नुपर्दछ र आज्ञाहरू पालना गर्नुपर्दछ, पुन: जन्मनु पर्दछ, उनीहरूका वस्त्र ख्रीष्टको रगतमार्फत् सफा पारिनु पर्छ, विनम्र हुनुपर्छ, घमण्ड र ईर्ष्यालाई त्याग्नुपर्छ र धार्मिक कार्यहरू गर्नु पर्छ—असल गोठालो उहाँका जनलाई बोलाउनुहुन्छ—दुष्ट कार्य गर्नेहरू सैतानका छोराछोरीहरू हुन्—अल्मा उहाँको सिद्धान्तको सत्यताको गवाही दिन्छन् र मानिसहरूलाई पश्चात्ताप गर्न आज्ञा दिन्छन्—धर्मीहरूका नाउँ जीवनको पुस्तकमा लेखिनेछ। लगभग ई.पू. ८३।[/i]\n\n1 अब यस्तो हुन गयो कि अल्माले जनसामु परमेश्वरका वचन दिन थाले, पहिला जरहेम्लाको भूमिमा र त्यहाँबाट सबै भूमिभरि।\n\n2 अनि जरहेम्लाको सहरमा स्थापित चर्चमा जनसामु उनले बोलेका वचनहरू यी थिए, उनको आफ्नो अभिलेखअनुसार, यसो भन्दै:\n\n3 म अल्मा, मेरा पिता, अल्माद्वारा, परमेश्वरको चर्चमाथि उच्च पादरी हुन पवित्रीकृत गराइएकोले, उहाँले यी कुराहरू गर्न शक्ति र अधिकार परमेश्वरबाट पाएकाले, हेर, म तिमीहरूसामु भन्दछु कि उहाँले नफीको सिमानाहरूमा रहेको भूमिमा एक चर्चको स्थापना गर्न थाल्नुभयो; हो, त्यो भूमि जसलाई मोर्मोनको भूमि भनिन्थ्यो; हो, उहाँले आफ्ना बन्धुहरूलाई मोर्मोनका पानीमा बप्तिस्मा दिनुभयो।\n\n4 अनि हेर, म तिमीहरूसामु भन्छु, उनीहरूलाई, परमेश्वरको कृपा र शक्तिद्वारा नोआ राजाका जनका हातहरूबाट मुक्त गरिएको थियो।\n\n5 अनि हेर, त्यसपछि, उनीहरूलाई उजाड स्थानमा लमानीहरूका हातहरूद्वारा दासत्वमा ल्याइयो; हो, म तिमीहरूसामु भन्दछु, उनीहरू बन्धनमा थिए, अनि पुन: परमप्रभुले उहाँका वचनको शक्तिद्वारा उनीहरूलाई दासत्वबाट मुक्त गर्नुभयो; अनि हामीहरूलाई यो भूमिमा ल्याइयो र यहाँ हामीले यो भूमिभरि परमेश्वरको चर्च स्थापना गर्न थाल्यौँ।\n\n6 अनि अब हेर, म तिमीहरूसामु भन्दछु, मेरा बन्धुहरू, तिमीहरू जो चर्च अन्तर्गत छौ, के तिमीहरूले आफ्ना पितापुर्खाहरुको बन्धनलाई पर्याप्तमात्रामा सम्झनामा राखेका छौ? हो र के तिमीहरूले उनीहरूप्रतिको उहाँको कृपा र धीरतालाई पर्याप्तमात्रामा सम्झनामा राखेका छौ? अनि अरु, के तिमीहरूले पर्याप्तमात्रामा सम्झनामा राखेका छौ कि उहाँले उनीहरूका जीवात्माहरूलाई नरकबाट मुक्त गर्नुभएको छ।\n\n7 हेर, उहाँले उनीहरूका हृदयलाई परिवर्तन गर्नुभयो; हो, उहाँले उनीहरूलाई गहिरो निन्द्राबाट बिउझाउनुभयो र उनीहरू परमेश्वरमा व्युँझे। हेर, उनीहरू अन्धकारको माझमा थिए; तैपनि, उनीहरूको जीवात्माहरू चीरस्थायी वचनको प्रकाशद्वारा प्रज्ज्वलित थिए; हो, उनीहरूलाई मृत्युको बन्धनहरूले र नरकका साङ्गलाहरूले वरिपरि घेरिएको थियो र एक चीरस्थायी विनाशले उनीहरूलाई पर्ख्यो।\n\n8 अनि अब म तिमीहरूलाई सोध्छु, मेरा बन्धुहरू, के उनीहरू विनाश भए? हेर, म तिमीहरूसामु भन्छु, भएनन्, उनीहरू भएनन्।\n\n9 अनि फेरि म सोध्दछु, के मृत्युका बन्धनहरू र उनीहरूको वरिपरि घेरिएका नरकका साङ्गलाहरू तोडिएका थिए, के ती खुकुलो बनाइएका थिए? म तिमीहरूसामु भन्छु, हो, तिनीहरू खुकुलो बनाइएका थिए र उनीहरूको जीवात्मा फैलियो र उनीहरूले उद्धार गर्ने माया गाए। अनि म तिमीहरूलाई भन्दछु कि उनीहरूलाई बचाइएको छ।\n\n10 अनि अब म तिमीहरूलाई सोध्दछु कुन सर्तमा उनीहरूलाई बचाइएको छ? हो, के को आधारमा उनीहरूले मुक्तिको आशा गरेका थिए? उनीहरूको मृत्युका बन्धनहरू, हो र नरकका साङ्गलाहरू पनि खुकुलो हुनाको कारण के हो?\n\n11 हेर, म तिमीहरूलाई भन्न सक्दछु—के मेरा पिता अल्माले अबिनादीको मुखबाट दिइएका वचनहरूमा विश्वास गर्नुभएन? र के उहाँ पवित्र अगमवक्ता हुनुहुन्नथ्यो? के उहाँले परमेश्वरका वचन बोल्नुभएन र मेरा पिता अल्माले तिनमा विश्वास गर्नुभयो?\n\n12 अनि उहाँको आस्थाअनुसार उहाँको हृदयमा एक शक्तिशाली परिवर्तन भएको थियो। हेर म तिमीहरूसामु भन्दछु कि यो सबै सत्य हो।\n\n13 अनि हेर, उहाँले तिमीहरूका पिताहरूसामु वचनको प्रचार गर्नुभयो र उनीहरूमा पनि शक्तिशाली परिवर्तन ल्याइयो र उनीहरूले आफैँलाई विनम्र बनाए र उनीहरूको भरोसा साँचो र जीवित परमेश्वरमा राखे। अनि हेर, उनीहरू अन्त्यसम्म आस्थावान थिए; त्यसकारण उनीहरूलाई बचाइयो।\n\n14 अनि अब हेर, म तिमीहरूलाई सोध्दछु, मेरा चर्चका बन्धुहरू, के तिमीहरूलाई आत्मिक रुपमा परमेश्वरबाट जन्माइएको छ? के तिमीहरूले उहाँको स्वरूप तिम्रो मुहारमा प्राप्त गरेका छौ? के तिमीहरूले आफ्ना हृदयमा यो शक्तिशाली परिवर्तन अनुभव गरेका छौ?\n\n15 के तिमीहरूले तिमीहरूको सृष्टि गर्ने उहाँको उद्धारमा आस्थाको अभ्यास गरेका छौ? मरणशील शरीरमा गरिएका कार्यहरूअनुसार न्याय गरिन परमेश्वरअगाडि खडा हुन के तिमीहरूले आस्थाको नजरका साथ प्रतीक्षा गर्दछौ र यो मरणशीललाई अमरत्वमा उठाइएको र अपभ्रंसलाई शुद्धतामा उठाइएको सोच्दछौ?\n\n16 म तिमीहरूसामु भन्दछु, के तिमीहरूले आफैँलाई कल्पना गर्न सक्छौ कि तिमीहरूले त्यो दिनमा परमप्रभुको आवाज सुन्छौ, तिमीहरूसामु यसो भन्दै: मसमक्ष आऊ तिमी आशीषित, किनकि हेर, पृथ्वीको सतहमाथिका तिम्रा कार्यहरू धार्मिकताका कार्यहरू भएका छन्?\n\n17 अथवा के तिमीहरूले आफैँले कल्पना गर्न सक्छौ कि तिमीहरूले त्यो दिनमा परमप्रभुसामु ढाँट्न र भन्न सक्छौ—परमप्रभु, हाम्रा कार्यहरू पृथ्वीको सतहमाथि धर्मी कार्यहरू भएका छन्—र उहाँले तिमीहरूलाई बचाउनु हुनेछ?\n\n18 अथवा अन्यथा, के तिमीहरूले आफैँ कल्पना गर्न सक्छौ परमेश्वरको न्यायलयअगाडि तिमीहरूका जीवात्मामाथि ल्याइएको दोष र पछुतोले भरिएर, तिमीहरूका सबै दोषको सम्झना भएर, हो, तिमीहरूका सबै दुष्टताको पूर्ण सम्झना, हो, त्यस्तो सम्झना कि तिमीहरूले परमेश्वरको आज्ञाको विरोधमा स्थापित गरेका छौ?\n\n19 म तिमीहरूसामु भन्दछु, के तिमीहरू त्यो दिन एक शुद्ध हृदय र सफा हातहरूका साथ परमेश्वरतिर हेर्न सक्छौ? म तिमीहरूसामु भन्दछु, परमेश्वरको स्वरुप तिमीहरूको मुहारमा कुँदिएर, के तिमीहरूले माथि हेर्न सक्छौ?\n\n20 म तिमीहरूसामु भन्दछु, के तिमीहरूलाई बचाइएको सोच्न सक्छौ जब तिमीहरूले सैतानको दास बन्न आफैँलाई समर्पण गरेका छौ?\n\n21 म तिमीहरूसामु भन्दछु, तिमीहरूले त्यस दिनमा थाहा पाउनेछौ कि तिमीहरूले मुक्ति पाउन सक्नेछैनौ, किनकि कुनै पनि मानिस उसका वस्त्रहरू धोएर सफा नभए; हो, आफ्ना जनलाई उनीहरूका पापहरूबाट उद्धार गर्न आउनुहुन्छ भनेर हाम्रा पितापुर्खाहरुद्वारा बोलिएका उहाँको रगतमार्फत् उसका वस्त्रहरूका सबै दागहरूबाट शुद्ध नभइन्जेलसम्म कुनै पनि मानिसले मुक्ति पाउनेछैन।\n\n22 अनि अब म तिमीहरूलाई सोध्दछु, मेरा बन्धुहरू, तिमीहरूले कस्तो अनुभव गर्नेछौ, यदि तिमीहरू, तिमीहरूको वस्त्र रगत र सबै प्रकारका घिनलाग्दा कलङ्कहरू लागेर, परमेश्वरका न्यायलयअगाडि खडा हुनेछौ भने? हेर, ती कुराहरूले तिमीहरूविरुद्ध के गवाही दिन्छ?\n\n23 हेर के तिनले गवाही दिँदैनन् कि तिमीहरू हत्याराहरू हौ, हो र तिमीहरू सबै प्रकारका दुष्टताको दोषी पनि छौ?\n\n24 हेर, मेरा बन्धुहरू, के तिमीहरू ठान्दछौ कि त्यस्तो व्यक्तिले वस्त्रहरू सफा गरिएर निष्कलङ्क, शुद्ध र सफा भएका अब्राहामसँग, इसहाकसँग र याकूब र सबै पवित्र अगमवक्ताहरूसँग पनि परमेश्वरको अधिराज्यमा बस्ने ठाउँ पाउन सक्दछ?\n\n25 म तिमीहरूसामु भन्दछु, सक्दैन, तिमीहरूले हाम्रा सृष्टिकर्तालाई प्रारम्भदेखि झुटो नबनाए, अथवा नठाने कि प्रारम्भदेखि उहाँ झुठो हुनुहुन्छ, तिमीहरूले ठान्न सक्दैनौ कि त्यस्ताले स्वर्गको अधिराज्यमा स्थान पाउन सक्नेछ; तर उनीहरूलाई निकाला गरिनेछ किनकि उनीहरू सैतानको अधिराज्यका छोराछोरीहरू हुन्।\n\n26 अनि अब हेर, म तिमीहरूसामु भन्दछु, मेरा बन्धुहरू, यदि तिमीहरूले हृदयको परिवर्तन अनुभव गरेका छौ र यदि तिमीहरूले उद्धार गर्ने मायाको भजन गाउने चाहाना गरेका छौ भने, म तिमीहरूलाई सोध्दछु, के तिमीहरूले अहिले त्यस्तो अनुभव गर्न सक्छौ?\n\n27 के तिमीहरू, परमेश्वरअगाडि आफैँलाई विना दोष राखेर हिँडेका छौ? के तिमीहरू भन्न सक्छौ, यदि तिमीहरूलाई यो समयमा मर्न बोलाइयो भने, आफैँ भित्र, कि तिमीहरू पर्याप्त विनम्र भएका छौ? कि तिमीहरूका वस्त्रहरू उहाँका जनलाई उनीहरूका पापबाट उद्धार गर्न आउनुहुने ख्रीष्टको रगतमार्फत् सफा गरेर सफेद बनाइएको छ?\n\n28 हेर, के तिमीहरू घमण्डबाट बञ्चित छौ? म तिमीहरूसामु भन्दछु, यदि तिमीहरू छैनौ भने तिमीहरू परमेश्वरलाई भेट्न तयारी छैनौ। हेर तिमीहरूले छिट्टै तयार गर्नु पर्दछ, किनकि स्वर्गको अधिराज्य तुरुन्त आउँदैछ र त्यस्तोले अनन्त जीवन पाउँदैन।\n\n29 हेर, म भन्दछु, के तिमीहरूमध्ये एउटा छ जो ईर्ष्याबाट बञ्चित छैन? म तिमीहरूसामु भन्दछु कि त्यस्तो एउटा तयार छैन; र म चाहन्छु कि उसले छिट्टै तयारी गर्नुपर्छ, किनकि घडी नजिक आउँदैछ र उसलाई थाहा छैन त्यो समय कहिले आउँछ; किनकि त्यस्तोलाई निर्दोष फेला पारिनेछैन।\n\n30 अनि फेरि म तिमीहरूसामु भन्दछु, के तिमीहरूमध्ये एउटा छ जसले आफ्ना दाजुभाइको खिल्ली उडाउँछ, अथवा कि उसमाथि सतावट थुपार्छ?\n\n31 धिक्कार छ त्यस्तालाई, किनकि ऊ तयार छैन र समय नजिकै छ कि उसले पश्चात्ताप गर्नुपर्दछ अन्यथा उसले मुक्ति पाउन सक्दैन!\n\n32 हो, दुष्टताका कामदार तिमीहरू सबैलाई समेत धिक्कार छ; पश्चात्ताप गर, पश्चात्ताप गर, किनकि परमप्रभु परमेश्वरले बोल्नुभएको छ!\n\n33 हेर, उहाँले सबै मानिसहरूसामु एक निमन्त्रणा पठाउनु हुन्छ, किनकि कृपाका बाहुहरू उनीहरूतिर फैल्याइएका छन् र उहाँ भन्नुहुन्छ: पश्चात्ताप गर र म तिमीहरूलाई ग्रहण गर्नेछु।\n\n34 हो, उहाँ भन्नुहुन्छ: मसमक्ष आऊ र तिमीहरूले जीवनको वृक्षको फल खानेछौ; हो, तिमीहरूले जीवनको रोटी र पानी सित्तैमा खानेछौ र पिउनेछौ;\n\n35 हो, मसमक्ष आओ र धार्मिकताका कार्यहरूलाई अघि ल्याओ र तिमीहरूलाई काटेर ढालिनेछैन र आगोमा फ्याकिनेछैन।\n\n36 किनकि हेर, समय नजिक छ कि जसले असल फल ल्याउँदैन, अथवा जसले धार्मिकताका कार्यहरू गर्दैन, उसले विलाप गर्ने र शोक गर्ने कारण छ।\n\n37 हे दुष्टताको कार्य गर्ने तिमीहरू, तिमीहरू जो संसारका व्यर्थ कुराहरूमा फुलिएका छौ, तिमीहरू जो आफूलाई धार्मिकताको मार्ग थाहा छ भन्छौ तैपनि पथभ्रष्ट भएका छौ, गोठालो नभएकाको भेडा झैँ, तिमीहरूलाई बोलाउनु भएको र बोलाउँदै हुनुहुने गोठालो हुँदाहुँदै, तर तिमीहरूले उहाँको अवाजलाई सुन्नेछैनौ।\n\n38 हेर, म तिमीहरूसामु भन्दछु, कि असल गोठालोले तिमीहरूलाई बोलाउनु भएको छ; हो, अनि उहाँको आफ्नो नाममा उहाँले तिमीहरूलाई बोलाउनुभएको छ, जुन ख्रीष्टको नाम हो; र यदि तिमीहरूले असल गोठालोको आवाजलाई सुन्दैनौ, त्यो नाममा जुनद्वारा तिमीहरूलाई बोलाइन्छ, हेर, तिमीहरू असल गोठालोका भेडा होइनौ।\n\n39 अनि अब यदि तिमीहरू असल गोठालोका भेडा नभए, तिमीहरू कुन बथानका हौ? हेर, म तिमीहरूसामु भन्दछु, कि तिमीहरूको गोठालो सैतान हो र तिमीहरू उसका बथानका हौ; अनि अब, यसलाई कसले अस्वीकार गर्न सक्छ?हेर, म तिमीहरूसामु भन्दछु, जसले यसको अस्वीकार गर्दछ ऊ एक झुठ र सैतानको छोराछोरी हो।\n\n40 किनकि म तिमीहरूसामु भन्दछु कि जे असल छ त्यो परमेश्वरबाट आउँछ र जे खराब छ त्यो सैतानबाट आउँछ।\n\n41 त्यसकारण, यदि एक मानिसले असल कार्यहरू अघि ल्याउँछ भने उसले असल गोठालोका आवाजलाई सुन्दछ र उसले उहाँलाई पछ्याउँछ; तर जसले खराब कार्यहरू अघि ल्याउँछ, ऊ सैतानको छोराछोरी बन्दछ; किनकि उसले उसको आवाजलाई सुन्दछ र उसलाई पछ्याउँछ।\n\n42 अनि यो गर्नेले उसबाट ज्याला प्राप्त गर्नु पर्दछ, किनकि उसले प्राप्त गर्ने उसको ज्याला मृत्यु हो, धार्मिकताको सरोकारका कुराहरूमा, सबै राम्रा कार्यहरूका निम्ति मृतक भएर।\n\n43 अनि अब, मेरा बन्धुहरू, म चाहान्छु कि तिमीहरूले मलाई सुन्नुपर्दछ, किनकि म मेरा जीवात्माको शक्तिमा बोल्दछु; किनकि हेर, मैले तिमीहरूसामु स्पष्टतापूर्वक बोलेको छु कि तिमीहरूले अन्यथा गर्न सक्दैनौ, अथवा परमेश्वरको आज्ञाहरूअनुसार बोलेको छु।\n\n44 किनकि मलाई यसप्रकारले बोल्न लगाइएको छ, परमेश्वरको पवित्र अनुक्रमअनुसार, जुन ख्रीष्ट येशूमा छ; हो, मलाई आउने कुराहरूका बारेमा हाम्रा पितापुर्खाहरुले बोलेका कुराहरू यी जनसामु खडा भएर गवाही दिन आज्ञा दिइएको छ।\n\n45 अनि यति मात्र होइन। के तिमीहरू ठान्दैनौ कि म आफैँलाई यी कुराहरू थाहा छ? हेर, म तिमीहरूसामु गवाही दिन्छु कि मलाई थाहा छ कि मैले बोलेका यी कुराहरू सत्य छन्। अनि मैले तिनको निश्चितता कसरी थाहा पाएँ भन्ने ठान्दछौ?\n\n46 हेर, म तिमीहरूसामु भन्दछु ती परमेश्वरको पवित्र आत्माद्वारा मेरासामु अवगत गराइयो। हेर, मैले धेरै दिन उपवास बसेको छु र प्रार्थना गरेको छु कि मैले आफैँले यी कुराहरू थाहापाउन सकूँ। अनि अब म आफैँलाई थाहा छ कि ती सत्य छन्; किनकि परमप्रभु परमेश्वरले उहाँको पवित्र आत्माद्वारा मसामु प्रकट गर्नुभएको छ; र यो ममा भएको प्रकाशको आत्मा हो।\n\n47 अनि अरु, म तिमीहरूसामु भन्दछु कि यो यसरी मसामु प्रकट गरिएको छ, कि हाम्रा पितापुर्खाहरुले बोलेका वचनहरू सत्य छन्, ममा भएको अगमवाणीका आत्माअनुसार समेत, जुन परमेश्वरको आत्माले देखाएअनुसार पनि हो।\n\n48 म तिमीहरूसामु भन्दछु, कि म आफैँलाई थाहा छ कि म आगामी कुराहरूका बारेमा म जे भन्दछु त्यो सत्य छ; र म तिमीहरूसामु भन्दछु, कि मलाई थाहा छ कि येशू ख्रीष्ट, हो, पुत्र, पिताबाट जन्माइएका एक मात्र पुत्र, अनुग्रहले र कृपाले र सत्यताले भरिएर आउनुहुनेछ। अनि हेर, संसारको पापहरू, हो, उहाँको नाउँमा दृढताका साथ विश्वास गर्ने प्रत्येक मानिसका पापहरू हरण गर्न आउनुहुने उहाँनै हो।\n\n49 अनि अब म तिमीहरूसामु भन्दछु कि यही नै त्यो अनुक्रममा, हो, जसमा मलाई बोलाइएको छ मेरा प्रिय बन्धुहरू, हो, यो भूमिमा बास गर्ने प्रत्येकसामु प्रवचन दिन; हो, वृद्ध र तरुण दुबै, दास र स्वतन्त्र दुबै सामु प्रवचन दिन; हो, म तिमीहरू उमेर पुगेका र मध्य आयुका पनि र हुर्कदो पिँढीका सामु भन्दछु; हो, उनीहरूसामु कराओ कि उनीहरूले पश्चात्ताप गर्नुपर्दछ र पुन: जन्मनु पर्दछ।\n\n50 हो, आत्मा यसरी भन्दछ: पश्चात्ताप गर, पृथ्वीका पल्लो छेउका तिमीहरू सबै, किनकि स्वर्गको अधिराज्य तुरुन्त नजिक आउँदैछ; हो, परमेश्वरका पुत्र उहाँको महिमामा, उहाँको सामर्थ्य, माहानता, शक्ति र आधिपत्यमा आउनुहुन्छ। हो, मेरा प्रिय बन्धुहरू, म तिमीहरूसामु भन्दछु, कि आत्माले भन्दछ: हेर पृथ्वीका सबैका राजाको महिमा; र स्वर्गका राजाको महिमा छिट्टै मानिसका छोराछोरीहरूमाथि चम्कने छ।\n\n51 अनि आत्माले यो पनि मसामु भन्दछ, हो, एक शक्तिशाली आवाजकासाथ मसामु कराउँछ, यसो भन्दै: अघि जाऊ र यी जनसामु भन—पश्चात्ताप गर, किनकि तिमीहरूले पश्चात्ताप नगरेमा तिमीहरूले कुनै पनि हालतमा परमेश्वरको अधिराज्य रिक्थमा प्राप्त गर्न सक्दैनौ।\n\n52 अनि फेरि म तिमीहरूसामु भन्दछु, आत्मा भन्दछ: हेर, बन्चरो वृक्षको जरामा हानिसकिएको छ त्यसकारण प्रत्येक असल फल नल्याउने वृक्षलाई काटेर ढालिनेछ र आगोमा फ्यालिनेछ, हो, एक आगो जुन कहिले भष्म हुन सक्दैन, एक निभाउन नसकिने आगो समेत। हेर र सम्झ, पवित्र उहाँले यो बोल्नुभएको छ।\n\n53 अनि अब मेरा प्रिय बन्धुहरू, म तिमीहरूसामु भन्दछु, के तिमीहरू यी भनाइहरू सहन सक्छौ; हो, के तिमीहरूले यी कुराहरूलाई वास्ता नगर्न र पवित्र उहाँलाई पाउमुनि किचिमिची गर्न सक्छौ; हो, के तिमीहरू आफ्ना हृदयका घमण्डमा फुल्न सक्छौ; हो, के तिमीहरू महङ्गा वस्त्रहरू पहिरिएर र आफ्नादयहरू संसारका व्यर्थका कुराहरूमा राख्न अझै जिद्दी गर्छौ?\n\n54 हो, के तिमीहरू आफूलाई एक अर्का भन्दा असल ठान्न जिद्दी गर्छौ; हो, के तिमीहरू आफ्ना बन्धुहरूलाई सताउन जिद्दी गर्छौ, जो विनम्र भएर परमेश्वरका पवित्र अनुक्रममा हिँड्दछन्, जहाँबाट उनीहरूलाई यो चर्चमा ल्याइएको छ, पवित्र आत्माद्वारा पवित्र बनाइएपछि र उनीहरूले पश्चात्तापका लागि योग्य कार्यहरू ल्याउँछन्—\n\n55 हो, अनि के तिमीहरू गरिबहरू, आवश्यकतामा परेकाहरूप्रति तिमीहरूको पिठ्यूँ फर्काउनमा र आफ्नो सम्पत्ति उनीहरूलाई नदिन जिद्दी गर्छौ?\n\n56 अनि अन्त्यमा, तिमीहरू सबै जो दुष्टतामा जिद्दी गर्छौ, म तिमीहरूसामु भन्छु कि यी तिनै हुन जसलाई उनीहरूले द्रूतगतिले पश्चात्ताप नगरे काटेर ढालिनेछ र आगोमा फ्याकिनेछ।\n\n57 अनि अब म तिमीहरूसामु भन्छु, तिमीहरू सबै जो असल गोठालोको आवाजलाई पछ्याउन इच्छुक छौ, तिमीहरू दुष्टताबाट बाहिर आओ र तिमीहरू भिन्न होऊ र अशुद्ध कुराहरूलाई नछोऊ; र हेर, उनीहरूका नाउँहरूलाई मेटाइनेछ, कि सैतानका नाउँ धर्मीहरूका नाउँमाझ गनिने छैन, कि परमेश्वरका वचन पूरा हुन सकून्, जसले भन्दछ: दुष्टहरूका नाउँ मेरा जनका नाउँहरूसँग मिसिने छैनन्;\n\n58 किनकि धर्मीका नाउँहरू जीवनको पुस्तकमा लेखिनेछ र उनीहरूलाई म मेरो दाहिने हाततिर रिक्थ दिनेछु। अनि अब, मेरा बन्धुहरू, यसका विरुद्धमा तिमीहरूलाई भन्नु के छ? म तिमीहरूसामु भन्दछु, यदि तिमीहरू यसको विरुद्ध बोल्छौ भने पनि यसको मतलब छैन, किनकि परमेश्वरका वचन पूरा हुनुपर्दछ।\n\n59 किनकि के तिमीहरूमाझ त्यहाँ कस्तो गोठालो छ जसले धेरै भेडाहरू भएर तिनीहरूको हेरचाह गर्दैन, कि ब्वाँसो नपसोस् र उसका बथानको नास नगरोस्? अनि हेर, यदि एक ब्वाँसो उसको बथानमा पस्दछ भने के उसले त्यसलाई लखेट्दैन? हो र अन्त्यमा, यदि उसले सकेमा, उसले त्यसको विनाश गर्नेछ।\n\n60 अनि अब म तिमीहरूसामु भन्दछु कि असल गोठालोले तिमीहरूलाई बोलाउनुहुन्छ; र यदि तिमीहरूले उहाँको आवाजलाई सुन्यौ भने उहाँले तिमीहरूलाई आफ्नो बथानमा ल्याउनुहुनेछ र तिमीहरू उहाँका भेडा हौ; र उहाँले तिमीहरूलाई आज्ञा दिनुहुन्छ कि तिमीहरूले आफूमाझ भोको ब्वाँसो सहन नपरोस्, कि तिमीहरूको विनाश नहोस्।\n\n61 अनि अब, म, अल्मा, तिमीसामु मलाई आज्ञा दिनेको भाषामा आज्ञा दिन्छु, कि तिमीहरूले मैले तिमीहरूसामु बोलेका वचनहरूको पालना गर्नु।\n\n62 म चर्चको अन्तर्गतमा भएका तिमीहरूसामु आज्ञाद्वारा भन्दछु; र चर्चको अन्तर्गतमा नभएकाहरूलाई म निमन्त्रणाद्वारा भन्दछु, यसो भन्दै: आऊ र पश्चात्तापका निम्ति बप्तिस्मा लेऊ, कि तिमीहरू पनि जीवनको वृक्षको फल खान सक।\n\n", "alma 6": "[center][font_size=26]अध्याय ६[/font_size][/center]\n\n[i]जरहेम्लाको चर्चलाई सफा गरिन्छ र व्यवस्थित गरिन्छ—अल्मा गिदोनतिर प्रचार गर्न जान्छन्। लगभग ई.पू. ८३।[/i]\n\n1 अनि यस्तो हुन गयो कि अल्माले जरहेम्लाको सहरमा स्थापित गरिएको चर्चका जनसामु बोल्न अन्त्य गरेपछि, आफ्नो हात टाउकोमा राखेर, परमेश्वरका अनुक्रमअनुसार, चर्चमाथि अध्यक्षता गर्न र हेर्न, उनले पादरीहरू र एल्डरहरू नियुक्त गरे।\n\n2 अनि यस्तो हुन गयो कि चर्चको अन्तर्गतमा नरहेकाहरू जसले उनीहरूको पापको पश्चात्ताप गरे उनीहरूलाई पश्चात्तापका निम्ति बप्तिस्मा दिइयो र चर्चमा ग्रहण गरियो।\n\n3 अनि यस्तो पनि हुन गयो कि चर्चको अन्तर्गतमा भएकाहरूमध्ये उनीहरूको दुष्टताको पश्चात्ताप नगर्ने र परमेश्वरअगाडि आफैँलाई विनम्र नबनाउनेहरू—मेरो अर्थ तिनीहरू जो आफ्ना हृदयका घमण्डले उचालिएका छन्—तिनीहरूलाई अस्वीकार गरियो र उनीहरूका नाउँहरू मेटाइयो, कि उनीहरू धर्मीहरूमाझ गनिएनन्।\n\n4 अनि यसरी उनीहरूले जरहेम्लाको सहरमा चर्चको अनुक्रम स्थापना गर्न थाले।\n\n5 अब म चाहान्छु कि तिमीहरूले बुझ्नु पर्दछ कि परमेश्वरका वचन सबैका लागि खुला थियो, कसैलाई पनि आफैँ एकसाथ भेला भएर परमेश्वरका वचन सुन्ने अवसरबाट बञ्चित गरिएन।\n\n6 तैपनि परमेश्वरका छोराछोरीहरूलाई आज्ञा दिइएको थियो कि उनीहरू सधैँ एकसाथ भेला हुनुपर्दछ र परमेश्वरलाई नचिन्नेका जीवात्माहरूको कल्याणका लागि उपवास बस्नमा र शक्तिशाली प्रार्थना गर्नमा सम्मिलित हुनु पर्दछ।\n\n7 अनि अब यस्तो हुन गयो कि जब अल्माले यी विनियमहरू बनाएका थिए उनी तिनीहरूबाट प्रस्थान गरे, हो, जरहेम्लाको सहरमा भएको चर्चबाट र सिदोन नदीको पूर्वमा गए, गिदोनको उपत्यकामा, त्यहाँ सहर बनाइएको थियो, जुन त्यस उपत्यकामा थियो जसलाई गिदोन भनिन्थ्यो, जुन गिदोनको उपत्यकामा थियो, ती मानिसको नाउँबाट बोलाइएको जसलाई नेहोरको हातद्वारा तरबारले बध गरिएको थियो।\n\n8 अनि अल्मा गए र गिदोनको उपत्यकामा स्थापना गरिएको चर्चसामु परमेश्वरका वचन घोषणा गर्न थाले, उनका पितापुर्खाहरुद्वारा बोलिएको वचनको सत्यताको प्रकाशअनुसार र उनमा भएको अगमवाणीको आत्माअनुसार, परमेश्वरका पुत्र, येशू ख्रीष्टको गवाहीअनुसार, जो उहाँका जनलाई उनीहरूका पापहरूबाट उद्धार गर्न आउनु हुनेछ र त्यो पवित्र अनुक्रमद्वारा जसद्वारा उनीलाई बोलाइएको थियो। अनि यो यस्तै हो। आमिन।\n\n", "alma 7": "अल्माका वचनहरू जुन उनले गिदोनका जनलाई दिएका थिए, उनको आफ्नो अभिलेखअनुसार।\n\nअध्याय ७\n\n[center][font_size=26]अध्याय ७[/font_size][/center]\n\n[i]ख्रीष्ट मरियमबाट जन्मनु हुनेछ—उहाँले मृत्युका बन्धनहरू फुकाउनुहुनेछ र उहाँका जनको पाप बोक्नुहुनेछ—पश्चात्ताप गर्ने, बप्तिस्मा लिने र आज्ञाहरूको पालना गर्नेले अनन्त जीवन पाउनेछ—घिनलाग्दोले परमेश्वरको अधिराज्य रिक्थमा प्राप्त गर्न सक्दैन—विनम्रता, आस्था, आशा र प्रेम आवश्यक छन्। लगभग ई.पू. ८३।[/i]\n\n1 हेर मेरा प्रिय बन्धुहरू, तिमीहरूसामु आउन मलाई अनुमति दिइएको छ, त्यसकारण म तिमीहरूलाई मेरै भाषामा, हो मेरै मुखद्वारा, सम्बोधन गर्न चाहान्छु, यो पहिलो पटक हो कि मैले तिमीहरूसामु मेरा मुखका वचनहरूद्वारा बोलेको छु, म न्यायको आसनमा पूर्णरुपमा बन्धित भएकाले, धेरै व्यस्त भएकाले कि म तिमीहरूसामु आउन सकिनँ।\n\n2 अनि म यो समयमा समेत आउन सक्दैनथेँ यदि मेरा सट्टामा शासन गर्न न्यायको आसन अर्कोलाई नदिएको भए; र परमप्रभुले धेरै कृपामा अनुमति दिनुभएको छ कि म तिमीहरूसामु आउनु पर्दछ।\n\n3 अनि हेर, म ठूलो आशा र धेरै चाहाना लिएर आएको छु कि मैले देख्न पाऊँ कि तिमीहरूले परमेश्वरअगाडि आफैँ विनम्र भएका छौ र उहाँको अनुग्रहको लागि प्रार्थना गर्न निरन्तर लागेका छौ, कि मैले देख्न सकूँ कि तिमीहरू उहाँअगाडि निष्कलङ्क छौ, कि मैले देख्न सकूँ कि तिमीहरू जरहेम्लामा भएका हाम्रा बन्धुहरूको जस्तो भयावह दुविधामा छैनौ।\n\n4 तर परमेश्वरको नाउँ प्रशंसा गर, कि उहाँले मलाई अवगत गराउनुभएको छ, हो, मसामु त्यो ज्ञानको अत्यन्त महान् खुसियाली दिनुभएको छ कि उनीहरूलाई फेरि उहाँको धार्मिकतामा पुन: स्थापित गरिएको छ।\n\n5 अनि म भरोसा गर्दछु, ममा भएको परमेश्वरको आत्माअनुसार, कि म तिमीहरूप्रति पनि हर्षित हुनेछु; तैपनि म चाहान्न कि तिमीहरूप्रतिको मेरो हर्ष जरहेम्लामा भएका हाम्रा बन्धुहरूको जस्तो धेरै कष्ट र दु:खका कारणद्वारा आओस्, किनकि हेर, उनीहरूप्रतिको मेरो हर्ष धेरै कष्ट र दु:खमा यात्रा गरेर आउँदछ।\n\n6 तर हेर, म भरोसा गर्छु कि तिमीहरू आफ्ना बन्धुहरूझैँ धेरै अविश्वासको अवस्थामा छैनौ; म भरोसा गर्छु कि तिमीहरू आफ्ना हृदयको घमण्डमा उचालिएका छैनौ; हेर, म भरोसा गर्छु कि तिमीहरूले आफ्ना हृदय धन र संसारका व्यर्थ कुराहरूमा राखेका छैनौ; हो, म भरोसा गर्छु कि तिमीहरूले मूर्तिहरूको पूजा गर्दैनौ, तर कि तिमीहरू सत्य र जिउँदो परमेश्वरको आराधना गर्छौ र चीरस्थायी आस्थाका साथ, तिमीहरू तिमीहरूका पापहरूका आगामी छुट्काराको बाटो हेर्दछौ।\n\n7 किनकि हेर, म तिमीहरूसामु भन्दछु कि धेरै कुराहरू आउनेछन्; अनि हेर, त्यहाँ एक कुरा जुन अरु सबै भन्दा महत्वपूर्ण छ—किनकि हेर, समय त्यति पर छैन जब उद्धारकर्ता जीवित हुनुहुनेछ र उहाँका जनमाझ आउनुहुनेछ।\n\n8 हेर, म भन्दिनँ कि उहाँ आफ्नो मरणशील शरीरमा बासगरेको समयमा हामीमाझ आउनुहुनेछ; किनकि हेर, आत्माले यसो हुनुपर्छ भनेर मलाई भनेको छैन। अब यो कुराको बारेमा म जान्दिनँ; तर यति म जान्दछु, कि उहाँका वचनअनुसार सबै कुराहरू गर्न परमप्रभु परमेश्वरसँग शक्ति छ।\n\n9 तर हेर, आत्माले मसामु यति भनेको छ, यसो भन्दै: यी जनकहाँ कराऊ, यसो भन्दै—तिमीहरू पश्चात्ताप गर र परमप्रभुको मार्ग तयार गर र उहाँका मार्गहरूमा हिँड, जुन सोझा छन्; किनकि हेर, स्वर्गको अधिराज्य नजिकिदैँ छ र परमेश्वरका पुत्र पृथ्वीको सतहमा आउनुहुन्छ।\n\n10 अनि हेर, उहाँ हाम्रा बाबुबाजेहरूको भूमि यरुशलेममा मरियमबाट जन्मनुहुनेछ, उनी एक कन्या, एक बहुमूल्य र चुनिएको भाँडो भएर, जो पवित्र आत्माको शक्तिद्वारा ढाकिनेछिन् र गर्भवती हुनेछिन र एक पुत्र जन्माउनेछिन, हो परमेश्वरका पुत्र समेत।\n\n11 अनि उहाँ अगाडि जानुहुनेछ, प्रत्येक प्रकारका पीडाहरू र कष्टहरू र परीक्षाहरू सहेर; अनि यो कि वचन पूरा होऊन जसले भन्दछ उहाँले आफ्ना जनका पीडा र रोग आफूमा लिनुहुनेछ।\n\n12 अनि उहाँले आफूमाथि मृत्यु लिनुहुनेछ, कि उहाँले मृत्युका बन्धनहरू फुकाउन सक्नुहुनेछ जसले उहाँका जनलाई बाँध्छ; अनि उहाँले उनीहरूका कमजोरीहरूलाई आफूमाथि लिनुहुनेछ, कि उहाँको हृदय कृपाले भरियोस, मांशशरीरअनुसार, कि उहाँले मांशशरीरअनुसार जान्न सक्नुहुनेछ कि उनीहरूका कमजोरीअनुसार उहाँका जनको कसरी सहायता गर्ने।\n\n13 अब आत्मालाई सबै कुराहरू थाहा छ; तैपनि परमेश्वरको पुत्रले मांशशरीरअनुसार सहनुहुन्छ कि उहाँले उहाँका जनका पापहरू बोक्न सक्नुहुनेछ, कि उहाँको मुक्तिको शक्तिअनुसार उनीहरूका उल्लङ्घनहरू उहाँले मेटाउन सक्नुहुनेछ; अनि अब हेर, यो गवाही हो जुन ममा छ।\n\n14 अनि म तिमीहरूसामु भन्दछु कि तिमीहरूले पश्चात्ताप गर्न पर्दछ र पुन जन्मनु पर्दछ; किनकि आत्माले भन्दछ यदि तिमीहरू पुन जन्मेनौं भने तिमीहरूले स्वर्गको अधिराज्य रिक्थमा प्राप्त गर्न सक्दैनौ; त्यसकारण आऊ र पश्चात्तापका निम्ति बप्तिस्मा लेऊ, कि आफ्ना पापहरूबाट पखालिय, कि तिमीहरूलाई परमेश्वरका थुमामा आस्था होओस्, जसले संसारका पापहरू हरण गर्नुहुन्छ, जो सबै अधार्मिकताबाट बचाउन र सफा गर्न शक्तिशाली हुनुहुन्छ।\n\n15 हो, म तिमीहरूसामु भन्दछु आओ र नडराओ र प्रत्येक पापलाई हटाओ, जसले तिमीलाई सजिलै सताउँदछ, जसले तिमीलाई विनाशमा बाँध्दछ, हो, आओ र अघि जाओ र तिम्रो परमेश्वरलाई देखाओ कि तिमी आफ्ना पापहरूको पश्चात्ताप गर्न र उहाँका आज्ञाहरू पालना गर्न करारमा प्रवेश गर्न इच्छुक छौ र बप्तिस्माको पानीमा गएर यो दिन उहाँसामु देखाओ।\n\n16 अनि जसले यो गर्दछ र त्यस उपरान्त परमेश्वरका आज्ञाहरू पालना गर्छ, त्यसले मैले उसलाई भनेको सम्झिनेछ, हो जसले मैले उसलाई भनेको सम्झिनेछ, उसले अनन्त जीवन पाउँनेछ, पवित्र आत्माको गवाहीअनुसार, जसले ममा गवाही दिन्छ।\n\n17 अनि अब मेरा प्रिय बन्धुहरू, के तिमीहरू यी कुराहरूको विश्वास गर्छौ? हेर, म तिमीहरूसामु भन्छु, हो, मलाई थाहा छ कि तिमीहरू यिनमा विश्वास गर्छौ, तिमीहरूले तिनमा विश्वास गर्छौ भनी जान्ने तरिका ममा भएको आत्माको प्रकटद्वारा हो। अनि अब किनभने त्यसका बारेमा, हो, मैले बोलेका कुराहरूको बारेमा तिमीहरूको आस्था बलियो छ, मेरो हर्ष महान् छ।\n\n18 किनकि जसरी मैले तिमीहरूसामु प्रारम्भमा भने, कि मलाई धेरै चाहाना थियो कि तिमीहरू आफ्ना बन्धुहरू जस्तो द्विविधामा छैनौ, मैले यस्तो समेत फेला पारेँ कि मेरा चाहनाहरू पूरा भएका छन्।\n\n19 किनकि म ठान्दछु कि तिमीहरू धार्मिकताको मार्गमा छौ; म ठान्दछु कि तिमीहरू परमेश्वरको अधिराज्यतिर अगुवाइ गर्ने पथमा छौ; हो, म महसुस गर्दछु कि तिमीहरूले उहाँका पथहरू सिधा बनाउँदैछौ।\n\n20 म ठान्दछु कि यो तिमीहरूलाई अवगत गराइएको छ, उहाँका वचनको गवाहीद्वारा, कि उहाँ बाङ्गा पथहरूमा हिँड्न सक्नुहुन्न; न त उहाँ आफूले भनेका कुराहरूबाट विचलित हुनुहुन्छ; न त उहाँसँग दाहिनेबाट देब्रेतिर, अथवा सहीबाट गलततिर फर्कने छाया पनि छ; त्यसकारण, उहाँको बाटो एक अनन्त चक्र हो।\n\n21 अनि उहाँ अपवित्र मन्दिरहरूमा बास गर्नुहुन्न; न त घिनलाग्दा र अशुद्धलाई परमेश्वरको अधिराज्यमा ग्रहण गरिन सक्छ; त्यसकारण म तिमीहरूसामु भन्दछु समय आउनेछ, हो र यो अन्तिम दिनहरूमा हुनेछ, कि जो घिनलाग्दो छ ऊ आफ्नो घिनलाग्दोपनामा रहनेछ।\n\n22 अनि अब मेरा प्रिय बन्धुहरू, मैल यी कुराहरू तिमीहरूसामु भनेको छु कि म तिमीहरूलाई परमेश्वरप्रतिको तिमीहरूको कर्तव्यको एक चेतनामा ब्युँझाउन सकूँ, कि तिमीहरू उहाँअगाडि निष्कलङ्क हिड्न सक, कि तिमीहरू आफूले प्राप्त गरेका परमेश्वरको पवित्र अनुक्रममा हिड्न सक।\n\n23 अनि अब म चाहान्छु कि तिमीहरू विनम्र हुनुपर्छ र समर्पित र विनित हुनुपर्छ; सजिलैसँग अनुरोध गरिन सकिने, धीरता र सहनशीलताले भरिएर, सबै कुराहरूमा आत्मसंयमी भएर, परमेश्वरका आज्ञाहरू पालना गर्नमा हर समयमा लगनशील भएर, तिमीहरूलाई आवश्यक परेका, आत्मिक र लौकिक दुबै कुराहरूको अनुरोध गरेर; तिमीहरूले प्राप्त गरेका कुराहरूको निम्ति परमेश्वरलाई धन्यवाद फर्काउँदै।\n\n24 अनि हेर कि तिमीहरूसँग आस्था, आशा र ख्रीष्टिय प्रेम छ र तब तिमीहरू असल कार्यहरूले सधैँ भरीपूर्ण हुनेछौ।\n\n25 अनि परमप्रभुले तिमीहरूलाई आशीष दिऊन् र तिमीहरूको वस्त्र निष्कलङ्क राख, कि तिमीहरूलाई अन्त्यमा अब्राहाम, इसहाक र याकूब र संसारको प्रारम्भदेखि आएका अगमवक्ताहरूसँग बस्न ल्याइनेछ, उनीहरूका वस्त्रहरू बेदाग भएजस्तै तिमीहरूका वस्त्रहरू निष्कलङ्क भएर, अब कहिल्यै ननिस्कने गरी परमेश्वरको अधिराज्यमा।\n\n26 अनि अब मेरा प्रिय बन्धुहरू, मैले तिमीहरूसामु यी वचनहरू आत्माले मलाई दिएको गवाहीअनुसार बोलेको छु; र तिमीहरूले मैले बोलेका वचन प्रति दिएको अत्यन्त लगनशीलता र ध्यानका कारण मेरो आत्मा अत्यन्त खुशी छ।\n\n27 अनि अब, परमेश्वरको शान्ति तिमीहरूमाथि र तिमीहरूका घर र भूमिमाथि र तिमीहरूका बथान र झुण्ड र तिमीहरूको स्वामित्वमा भएका सबै, तिमीहरूका स्त्री र तिमीहरूका छोराछोरीहरूमाथि, तिमीहरूको आस्था र असल कार्यहरूअनुसार, यस समयदेखि सदासर्वदा रहोस्। अनि मैले यसरी बोलेको छु। आमिन।\n\n", "alma 8": "[center][font_size=26]अध्याय ८[/font_size][/center]\n\n[i]अल्मा मेलेकमा प्रचार गर्छन र बप्तिस्मा दिन्छन्—अम्मोनीहाहमा उनलाई अस्वीकार गरिन्छ र उनी हिंड्छन्—एक स्वर्गदूतले उनलाई फर्कन र जनसामु पश्चात्तापको घोषणा गर्नआज्ञा दिन्छन्—उनलाई अमुलेकले ग्रहण गर्छन् र उनीहरू दुईले अम्मोनीहाहमा प्रचार गर्छन। लगभग ई.पू. ८२।[/i]\n\n1 अनि अब यस्तो हुन गयो कि अल्मा गिदोनको भूमिबाट फर्के, गिदोनका जनलाई लेख्न नसकिने धेरै कुराहरू सिकाएपछि, अघि जरहेम्लाको भूमिमा गरेअनुसार, चर्चको अनुक्रमको स्थापना गरेपछि, हो उनी आफूले गरेका परिश्रमहरूबाट आफू आराम लिन जरहेम्लामा उनको आफ्नो घरमा फर्के।\n\n2 अनि यसरी नफीका जनमाथिको न्यायकर्ताहरूको शासनको नवौँ वर्ष अन्त्य भयो।\n\n3 अनि यस्तो हुन गयो कि नफीका जनमाथिको न्यायकर्ताहरूको शासनको दशौँ वर्षको प्रारम्भमा, कि अल्मा त्यहाँबाट प्रस्थान गरे र मेलेकको भूमितिरको आफ्नो यात्रामा लागे, सिदोन नदीको पश्चिममा, उजाड स्थानको सिमानाहरूको पश्चिमतिर।\n\n4 अनि उनले मेलेकको भूमिमा जनलाई परमेश्वरको पवित्र अनुक्रमअनुसार सिकाउन थाले, जसद्वारा उनलाई बोलाइएको थियो; र उनले मेलेकको सबै भूमिभरि जनलाई सिकाउन थाले।\n\n5 अनि यस्तो हुन गयो कि उजाड स्थानको छेउमा रहेको भूमिका सम्पूर्ण सिमानाहरूबाट जन उनीसामु आए। अनि सम्पूर्ण भूमिभरि भएका उनीहरू सबैले बप्तिस्मा लिए।\n\n6 त्यसैले कि जब उनले मेलेकमा उनको कार्य सके उनी त्यहाँबाट प्रस्थान गरे र मेलेकको भूमिबाट उत्तरमा तीन दिनको यात्रा गरे; र उनी अम्मोनीहाह भनिने सहरमा आए।\n\n7 अब उनीहरूका भूमिहरूलाई र उनीहरूका सहरहरूलाई र उनीहरूका गाउँहरूलाई, हो, उनीहरूका सबै साना गाउँहरूलाई समेत, तिनीहरूलाई पहिला स्वामित्वमा लिनेको नाउँबाट बोलाउने नफीहरूको चलन थियो; र अम्मोनीहाहको भूमिको नाउँ पनि यस्तै थियो।\n\n8 अनि यस्तो हुन गयो कि जब अल्मा अम्मोनीहाहको सहरमा आएका थिए उनले परमेश्वरका वचन उनीहरूसामु प्रवचन दिन थाले।\n\n9 अब सैतानले अम्मोनीहाह सहरका जनको हृदयहरूलाई अत्यन्त अधीनमा लिएको थियो; त्यसकारण उनीहरूले अल्माकोका वचनहरूलाई सुनेनन्।\n\n10 तैपनि अल्माले आत्मामा धेरै परिश्रम गरे, परमेश्वरसँग शक्तिशाली प्रार्थनामा सङ्घर्ष गर्दै, कि उहाँले आफ्नो आत्मा सहरमा भएका जनमाथि खन्याउनुहुनेछ; कि उहाँले दिनुहुनेछ कि उनले तिनीहरूलाई पश्चात्तापमा बप्तिस्मा दिन सकून्।\n\n11 तैपनि, उनीहरूले आफ्ना हृदयलाई कठोर बनाए, उनीसामु यसो भन्दै: हेर, हामीलाई थाहा छ कि तिमी अल्मा हौ; र हामीलाई थाहा छ कि तिमी, आफ्ना परम्पराअनुसार, भूमिको धेरै भागमा तिमीले स्थापना गरेको चर्चमाथिका उच्च पादरी हौ; र हामी तिम्रो चर्चका हैनौ र हामी त्यस्ता मूर्ख परम्पराहरूमा विश्वास गर्दैनौँ।\n\n12 अनि अब हामीलाई थाहा छ कि किनभने हामी तिम्रा चर्चका होइनौँ हामीलाई थाहा छ कि हामीमाथि तिम्रो कुनै शक्ति छैन; अनि तिमीले न्यायको आसन नफीहाहलाई हस्तान्तरण गरेका छौ; त्यसकारण तिमी हामीमाथिका प्रधान न्यायकर्ता होइनौ।\n\n13 अब जब जनले यसो भनेका थिए र उनका सबै वचनहरूको सामना गरेका थिए र उनको निन्दा गरेका थिए र उनलाई थुकेका थिए र उनीहरूको सहरबाट निकाला गरिनु पर्दछ भनी अह्राएका थिए, उनले त्यहाँबाट प्रस्थान गरे र हारुन भनिने सहरतिरको उनको यात्रामा लागे।\n\n14 अनि यस्तो हुन गयो कि जब उनी त्यतातिर यात्रा गर्दै थिए, दु:खले भारी भएका थिए, जीवात्माको धेरै विपत्ति र वेदना मार्फत् यात्रा गर्दै, अम्मोनीहाहका सहरमा रहेका जनको दुष्टताको कारण, यस्तो हुन गयो जब अल्मा दु:खले भारी भएका थिए, हेर परमप्रभुको एक स्वर्गदूत उनीसामु देखापरे, यसो भन्दै:\n\n15 तिमी आशीषित होऊ, अल्मा; त्यसकारण, तिम्रो शिर ठाडो पार र खुसी होऊ, किनकि तिमी हर्षित हुने महान् कारण छन्; किनकि उहाँबाट पहिलो संदेश पाएको समयदेखि परमेश्वरका आज्ञाहरू पालना गर्नमा तिमी आस्थावान भएका छौ। हेर, म उही हुँ जसले त्यो तिमीसामु ल्यायो।\n\n16 अनि हेर, मलाई तिमीलाई आज्ञा दिन पठाइएको हो कि तिमी अम्मोनीहाहको सहरमा फर्क र सहरका जनसामु पुन: प्रवचन गर, हो, उनीहरूसामु प्रचार गर। हो, उनीहरूसामु भन कि, पश्चात्ताप नगरे परमप्रभु परमेश्वरले उनीहरूको विनाश गर्नुहुनेछ।\n\n17 किनकि हेर, उनीहरूले यस समयमा अध्ययन गर्छन् कि उनीहरूले तिम्रा जनको स्वतन्त्रताको विनाश गरून, (किनकि परमप्रभुले यसो भन्नुभएको छ) जुन उहाँले आफ्ना जनलाई दिनुभएका कानुनहरू र न्यायहरू र आज्ञाहरू विपरीत छन्।\n\n18 अब यस्तो हुन गयो कि अल्माले उहाँको सन्देश परमप्रभुका स्वर्गदूतबाट प्राप्त गरेपछि उनी द्रूतगतिमा अम्मोनीहाहको भूमिमा फर्के। अनि उनले अर्को बाटो हुँदै सहर प्रवेश गरे, हो, त्यो बाटो हुँदै जुन अम्मोनीहाहको सहरको दक्षिणमा छ।\n\n19 अनि जब उनी सहर प्रवेश गरे उनी भोकाएका थिए र उनले एक मानिसलाई भने: के तिमी परमेश्वरका एक विनम्र सेवकलाई केही खान दिन्छौ?\n\n20 अनि ती मानिसले उनीसामु भने: म एक नफी हुँ र मलाई थाहा छ कि तिमी परमेश्वरका पवित्र अगमवक्ता हौ, किनकि तिमी त्यस्ता मानिस हौ जसलाई स्वर्गदूतले दर्शनमा भनेका थिए: तिमीले ग्रहण गर्नेछौ। त्यसकारण, मसँग मेरो घरमा जाऔँ र म मेरो खाना तिमीसँग बाँड्नेछु; र मलाई थाहा छ कि तिमी मलाई र मेरो घरका लागि आशीष बन्नेछौ।\n\n21 अनि यस्तो हुन गयो कि ती मानिसले उनलाई आफ्नो घरमा स्वागत गरे; र ती मानिसलाई अमुलेक भनिन्थ्यो; र उनले भोजन र मासु ल्याए र अल्मा अगाडि राखे।\n\n22 अनि यस्तो हुन गयो कि अल्माले भोजन खाए र भरिए; र उनले अमुलेक र उनको घरलाई आशीष दिए; र उनले परमेश्वरलाई धन्यवाद दिए।\n\n23 अनि उनले खाएर भरिएपछि उनले अमुलेकसामु भने: म अल्मा हुँ र भूमिभरिको परमेश्वरको चर्चमाथिको उच्च पादरी हुँ।\n\n24 अनि हेर, मलाई यी सबै जनमाझ परमेश्वरको वचनको प्रचार गर्न बोलाइएको छ, प्रकाश र अगमवाणीको आत्माअनुसार; र म यो भूमिमा थिएँ र उनीहरूले मलाई ग्रहण गरेनन्, तर उनीहरूले मलाई निकाला गरे र म सदासर्वदाका निम्ति यो भूमितिर मेरो पिठ्यूँ फर्काउन लागेको थिएँ।\n\n25 तर हेर, मलाई आज्ञा दिएको छ कि म पुन: फर्कनु पर्छ र यी जनसामु अगमवाणी गर्न र उनीहरूका दुष्टताहरूको बारेमा गवाही दिनु पर्छ।\n\n26 अनि अब, अमुलेक, किनभने तिमीले मलाई खुवायौ र मलाई लियौ, तिमी आशीषित छौ; किनकि म भोकाएको थिएँ, किनकि मैले धेरै दिन उपवास बसेको थिएँ।\n\n27 अनि उनले जनसामु प्रवचन दिन थाल्नुभन्दा अगाडि अल्मा अमुलेकसँग धेरै दिन बास बसे।\n\n28 अनि यस्तो हुन गयो कि जन उनीहरूका दुष्टताहरूमा अझ बढी जघन्य बने।\n\n29 अनि अल्मालाई वचन आयो, यसो भन्दै: जाऊ, मेरो सेवक अमुलेकलाई पनि भन, अघि जाऊ र यी जनसामु अगमवाणी गर, यसो भन्दै—तिमीहरूले पश्चात्ताप गर, किनकि परमप्रभु यसो भन्नुहुन्छ, तिमीहरूले पश्चात्ताप नगरे म मेरो रिसमा यी जनलाई भेट्ने छु, हो र म मेरो भयङ्कर रिस हटाउने छैन।\n\n30 अनि अल्मा अघि गए र अमुलेक पनि, जनमाझ, परमेश्वरका वचनहरू उनीहरूसामु घोषणा गर्न; र उनीहरू पवित्र आत्माले भरिए।\n\n31 अनि उनीहरूलाई शक्ति दिइएको थियो, यतिसम्म कि उनीहरूलाई झ्यालखानामा बन्द गर्न सकिएन; न त यो सम्भव थियो कि कुनै मानिसले उनीहरूको बध गर्न सक्थ्यो; तैपनि उनीहरूले आफ्नो शक्तिको अभ्यास तबसम्म गरेनन् जबसम्म उनीहरूलाई बन्धनमा बाँधेर कारागरमा फ़्याकिएन। अब, यसो गरिएको थियो कि परमप्रभुले उनीहरूद्वारा आफ्नो शक्ति देखाउन सक्नुहोस्।\n\n32 अनि यस्तो हुन गयो कि उनीहरू अघि गए र जनसामु प्रवचन दिन र अगमवाणी गर्न थाले, परमप्रभुले उनीहरूलाई दिनु भएको आत्मा र शक्तिअनुसार।\n\n", "alma 9": "अल्माका वचनहरू र अमुलेकका वचनहरू पनि, जुन अम्मोनीहाहको भूमिमा रहेका जनसामु घोषणा गरिएको थियो। अनि उनीहरूलाई कारागरमा फ्याँकियो र उनीहरूमा भएको परमेश्वरको आश्चर्यजनक शक्तिद्वारा मुक्त गरियो, अल्माको अभिलेखअनुसार।\n\nअध्याय ९ देखि १४ सम्म\n\n[center][font_size=26]अध्याय ९[/font_size][/center]\n\n[i]अल्माले अम्मोनीहाहका जनलाई पश्चात्ताप गर्न आज्ञा दिन्छन्—परमप्रभु अन्तिम दिनहरूमा लमानीहरूप्रति कृपालु हुनुहुनेछ—यदि नफीहरूले त्यो प्रकाशलाई त्यागे भने उनीहरूलाई लमानीहरूद्वारा विनाश गरिनेछ—परमेश्वरका पुत्र छिट्टै आउनुहुनेछ—पश्चात्ताप गर्ने, बप्तिस्मा लिने र उहाँको नाउँमा आस्था हुनेहरूलाई उहाँले उद्धार गर्नुहुनेछ। लगभग ई.पू. ८२।[/i]\n\n1 अनि फेरि, म, अल्मा, परमेश्वरबाट आज्ञा गरिएकाले कि मैले अमुलेकलाई लैजानुपर्दछ र अघि जानुपर्छ र यी जन, अथवा अम्मोनीहाहको सहरमा रहेका जनसामु पुन: प्रवचन दिनुपर्छ, यस्तो हुन गयो जब मैले उनीहरूसामु प्रवचन दिन थालेँ, उनीहरू मसँग झगडा गर्न थाले, यसो भन्दै:\n\n2 तिमी को हौ?के तिमी ठान्दछौ कि हामी एउटा मानिसको गवाहीमा विश्वास गर्नेछौँ, उसले हामीलाई प्रवचन दिए कि पृथ्वी बितिजानेछ?\n\n3 अब उनीहरूले आफूले बोलेका वचनहरूलाई बुझेनन्; किनकि उनीहरूलाई थाहा थिएन कि पृथ्वी बितिजानेछ।\n\n4 अनि उनीहरूले यो पनि भने: हामी तिम्रा वचनहरूको विश्वास गर्नेछैनौ यदि तिमीले अगमवाणी गऱ्यौ भने कि यो महान् सहरको एक दिन विनाश हुनुपर्छ।\n\n5 अब उनीहरूलाई थाहा थिएन कि परमेश्वरले त्यस्ता विस्मयकारी कार्यहरू गर्न सक्नुहुन्छ, किनकि उनीहरू कठोर हृदय भएका हठी जन थिए।\n\n6 अनि उनीहरूले भने: परमेश्वर को हुनुहुन्छ, कि यी जनमाझ एक जना मानिसभन्दा अरु अधिकार पठाउनु हुँदैन, यस्ता महान् र अद्भूत कुराहरूको सत्यताको घोषणा गर्न?\n\n7 अनि उनीहरू मलाई हात हाल्न अगाडि खडा भए; तर हेर उनीहरूले हालेनन्। अनि म उनीहरूसामु घोषणा गर्न साहासका साथ खडा भएँ, हो, मैले उनीहरूसामु साहासका साथ गवाही दिएँ, यसो भन्दै:\n\n8 हेर, हे तिमी दुष्ट र पथभ्रष्ट पुस्ता, तिमीहरूले कसरी आफ्ना पितापुर्खाहरुको परम्परालाई बिर्सेका छौ; हो, तिमीहरूले कति छिट्टो परमेश्वरका आज्ञाहरूलाई बिर्सेका छौ।\n\n9 के तिमीहरू सम्झँदैनौ कि तिमीहरूका पिता, लहीलाई परमेश्वरको हातद्वारा यरुशलेमबाट ल्याइएको थियो? के तिमीहरू सम्झिदैनौ कि उनीहरू सबैलाई उहाँद्वारा उजाड स्थान हुँदै अगुवाइ गरिएको थियो?\n\n10 अनि के तिमीहरूले त्यति छिटै बिर्स्यौ हाम्रा पितापुर्खाहरुलाई उहाँले कति पटक उनीहरूका शत्रुहरूका हातबाट मुक्त गर्नुभएको थियो र उनीहरूका बन्धुहरूका हातहरूबाट समेत विनाश हुनबाट उनीहरूको संरक्षण गर्नुभएको थियो?\n\n11 हो, अनि यदि हामीप्रतिको उहाँको अतुलनीय क्षमता र उहाँको कृपा र उहाँको धीरता नभएको भए, अवश्य हामीहरूलाई यो समय अवधि आउनुभन्दा धेरै अगाडि पृथ्वीको सतहबाट अलग्याइने थियो र सम्भवत: अनन्त दु:ख र शोकको अवस्थामा पठाइने थियो।\n\n12 हेर, अब म तिमीहरूसामु भन्दछु कि उहाँले तिमीहरूलाई पश्चात्ताप गर्ने आज्ञा दिनुभएको छ; र तिमीहरूले पश्चात्ताप नगरेमा, तिमीहरूले कुनै हालतमा परमेश्वरको अधिराज्य रिक्थमा प्राप्त गर्न सक्दैनौ। तर हेर, यति मात्र होइन—उहाँले तिमीहरूलाई पश्चात्ताप गर्न आज्ञा दिनुभएको छ, अन्यथा उहाँले तिमीहरूलाई पृथ्वीको सतहबाट पूरै विनाश गर्नुहुनेछ; हो, उहाँले तिमीहरूलाई उहाँको रिसमा भेट्नुहुनेछ र उहाँको भयङ्कर रिसबाट उहाँ फर्कनुहुनेछैन।\n\n13 हेर, के तिमीहरू उहाँले लहीसामु बोलेका वचनहरू सम्झँदैनौ, यसो भन्दै कि: जहाँसम्म तिमीहरूले मेरा आज्ञाहरू पालना गर्नेछौ, तिमीहरूले यस भूमिमा उन्नति गर्नेछौ? अनि फेरि यो भनिएको थियो कि: जहाँसम्म तिमीहरू मेरा आज्ञाहरू पालना गर्नेछैनौ तिमीहरूलाई परमप्रभुको उपस्थितिबाट अलग्याइनेछ।\n\n14 अब म चाहान्छु कि तिमीहरूले सम्झनु पर्छ, कि जहाँसम्म लमानीहरूले परमेश्वरका आज्ञाहरू पालना गरेका छैनन्, उनीहरूलाई परमप्रभुको उपस्थितिबाट अलग्याइएको छ। अब हामी देख्न सक्छौँ कि परमप्रभुका यी वचन यी कुराहरूमा पुष्टि भएका छन् र यसभूमिमा उनीहरूको उल्लङ्घनको प्रारम्भदेखि लमानीहरूलाई उहाँको उपस्थितिबाट अलग्याइएको छ।\n\n15 तैपनि म तिमीहरूसामु भन्दछु, कि उनीहरूलाई न्यायको दिनमा तिमीहरूलाई भन्दा धेरै सजिलो हुनेछ, यदि तिमीहरू आफ्ना पापहरूमै रह्यौ भने, हो, यो जीवनमा समेत उनीहरूलाई तिमीहरूलाई भन्दा धेरै सजिलो हुनेछ, तिमीहरूले पश्चात्ताप नगरे।\n\n16 किनकि लमानीहरूलाई धेरै वाचाहरू उपलब्ध गराइएका छन्; किनकि उनीहरूका पितापुर्खाहरुको परम्पराका कारणले उनीहरूलाई उनीहरूको अज्ञानताको अवस्थामा रहन लगायो; त्यसकारण परमप्रभु उनीहरूसामु कृपालु हुनुहुनेछ र यो भूमिमा उनीहरूको अस्तित्वलाई लम्ब्याउनु हुनेछ।\n\n17 अनि कुनै समयावधिमा उनीहरूलाई उहाँका वचनको विश्वासमा र उनीहरूका पितापुर्खाहरुका परम्पराहरूको गल्तीको ज्ञानमा ल्याइनेछ; र उनीहरूमध्ये धेरैलाई बचाइनेछ, किनकि परमप्रभु उहाँको नाउँ पुकार्नेहरूप्रति दयालु हुनुहुनेछ।\n\n18 तर हेर, म तिमीहरूसामु भन्दछु कि यदि तिमीहरू आफ्नो दुष्टतामा जिद्दी गर्दछौ कि यस भूमिमा तिमीहरूका दिनहरू लम्ब्याइने छैन, किनकि लमानीहरूलाई तिमीहरूमाथि पठाइने छ; अनि यदि तिमीहरूले पश्चात्ताप नगरे उनीहरू तिमीहरूले थाहा नभएको समयमा आउनेछन् र तिमीहरूलाई पूरै विनाशका साथ भेटिनेछ; र यो परमप्रभुको भयङ्कर रिसअनुसार हुनेछ।\n\n19 किनकि उहाँले सहनु हुनेछैन कि तिमीहरू उहाँका जनको विनाश गर्न तिमीहरूको दुष्टतामा जिअ। म तिमीहरूसामु भन्दछु, सहनुहुन्न, बरु उहाँ सहनुहुन्छ कि उहाँ नफीका जन भनिने उहाँका सबै जनलाई लमानीहरूले विनाश गरून्, यदि यो सम्भव भए कि उनीहरू पापहरूमा र उल्लङ्घनमा पतन होऊन्, यति धेरै प्रकाश र परमप्रभु उनीहरूका परमेश्वरको यति धेरै ज्ञान उनीहरूले पाए पछि पनि;\n\n20 हो, परमप्रभुबाट यति धेरै कृपा पाएका जन भएपछि; हो, अन्य प्रत्येक राष्ट्र, कुटुम्ब, भाषा र जनभन्दा बढी प्रिय भएपछि; भएका, भइराखेका र आगामी सबै कुराहरू, उनीहरूको इच्छा र उनीहरूको आस्था र प्रार्थनाहरूअनुसार उनीहरूसामु ज्ञात गराएपछि;\n\n21 परमेश्वरको आत्माद्वारा भेटिएर; स्वर्गदूतहरूसँग वार्तालाप गरेर र परमप्रभुको आवाजद्वारा सामु बोलिएर; र अगमवाणीको आत्मा र प्रकाशको आत्मा र धेरै उपहारहरू पनि, भाषाहरू बोल्ने उपहार र प्रवचन गर्ने उपहार र पवित्र आत्माको उपहार र अनुवादको उपहार पाएर;\n\n22 हो, अनि यरुशलेमको भूमिबाट परमप्रभु परमेश्वरका हातद्वारा मुक्त गराइएर; अनिकालबाट र बिरामी र सबै प्रकारका प्रत्येक किसिमका रोगहरूबाट जोगाइएर; र उनीहरूलाई लडाइँमा बलिया बनाइएर, कि उनीहरूको विनाश नहोस्; पटक-पटक दासत्वबाट मुक्त गरेर र अहिलेसम्म बचाइएर र संरक्षण गरिएर; र सबै प्रकारका कुराहरूमा उनीहरू धनी नभइन्जेलसम्म उनीहरूको उन्नति भएको छ—\n\n23 अनि अब हेर म तिमीहरूसामु भन्दछु, कि यदि परमप्रभुको हातबाट यति धेरै आशीषहरू प्राप्त गरेका यी जन उनीहरूसँग भएको प्रकाश र ज्ञान विपरीत उल्लङ्घन गर्दछन् भने, म तिमीहरूसामु भन्दछु कि यदि यो अवस्था भए, कि यदि उनीहरू उल्लङ्घनमा पतन भए, लमानीहरूलाई उनीहरूलाई भन्दा धेरै सजिलो हुनेछ।\n\n24 किनकि हेर, परमप्रभुका वाचाहरू लमानीहरूलाई उपलब्ध गराइएका छन्, तर यदि तिमीहरूले उल्लङ्घन गरे त्यीती तिमीहरूसामु छैनन्; किनकि के परमप्रभुले स्पष्टरुपमा वाचा गर्नुभएको र दृढताका साथ उर्दी जारी गर्नुभएको छैन, कि यदि तिमीहरूले उहाँविरुद्ध विद्रोह गर्छौ भने कि तिमीहरूको पृथ्वीको सतहबाट पूरै विनाश गरिनेछ?\n\n25 अनि अब यसकारणका निम्ति, कि तिमीहरूको विनाश नहोस्, परमप्रभुले उहाँका जनलाई भेट्न उहाँका दूत पठाउनुभएकोछ, उनीहरूसामु घोषणा गर्दै कि उनीहरू अघि जानु पर्दछ र यी जनसामु शक्तिपूर्वक कराउनु पर्छ, यसो भन्दै: तिमीहरूले पश्चात्ताप गर, किनकि स्वर्गको अधिराज्य नजिकिँदै छ।\n\n26 अनि परमेश्वरका पुत्र उहाँका महिमामा आउन अब उपरान्त धेरै दिन छैनन् र उहाँको महिमा पिताबाट जन्माइएका एकमात्र पुत्रको महिमा जस्तो हुनेछ, अनुग्रह, समानता र सत्यताले भरिएको, धीरता, कृपा र शहनशीलताले, उहाँका जनको पुकारा सुन्न र उनीहरूको प्रार्थनाहरू सुन्न व्यघ्रताले भरिएको।\n\n27 अनि हेर, उहाँ उहाँका नाममाथिको आस्था मार्फत्, पश्चात्तापका निम्ति बप्तिस्मा लिनेलाई उद्धार गर्न आउनुहुन्छ।\n\n28 त्यसकारण, तिमीहरू परमप्रभुका मार्ग तयार गर, किनकि सबै मानिसहरूले आफ्ना कार्यहरूको इनाम पाउने समय नजिकै छ, उनीहरूले गरेकोअनुसार—यदि ती धर्मी भए, उनीहरूले येशू ख्रीष्टको शक्ति र मुक्तिअनुसार उनीहरूले आफ्ना आत्माहरूको मुक्ति पाउनेछन्; र यदि ती खराब भए, सैतानको शक्ति र दासत्वअनुसार आफ्ना आत्माहरूको अभिशाप पाउनेछन्।\n\n29 अब हेर, जनसामु कराउने, यो स्वर्गदूतको आवाज हो।\n\n30 अनि अब, मेरा प्रिय बन्धुहरू, किनकि तिमीहरू मेरा बन्धुहरू हौ, अनि तिमीहरू प्रिय हुनुपर्छ र तिमीहरूले पश्चात्तापका लागि योग्य कार्यहरू ल्याउनु पर्छ, परमेश्वरका वचनविरुद्ध तिमीहरूका हृदयहरू कठोर भएको देख्दा र तिमीहरू हराइएका र पतित जन भएको देख्दा।\n\n31 अब यस्तो हुन गयो कि जब म, अल्माले यी कुराहरू बोलेको थिएँ, हेर, ती जन मसँग क्रुद्ध भए किनभने मैले उनीहरूसामु भने कि उनीहरू कठोर हृदय भएका हठी जन थिए।\n\n32 अनि यो पनि कि किनभने मैले उनीहरूसामु भने कि उनीहरू हराएका र पतित जन थिए उनीहरू मसँग रिसाए र ममाथि हात हाल्न प्रयास गरे, कि उनीहरूले मलाई कारागारमा फ्याक्न सकून्।\n\n33 तर यस्तो हुन गयो कि परमप्रभुले उनीहरूलाई सहनुभएन कि उनीहरूले मलाई त्यो समयमा लैजाऊन् र कारागारमा फ्याकून्।\n\n34 अनि यस्तो हुन गयो कि अमुलेक अघि गए र खडा भए र उनीहरूसामु प्रवचन पनि गर्न थाले। अनि अब अमुलेकका वचनहरू सबै लेखिएका छैनन्, तैपनि उनका वचनहरूको एक भाग यो पुस्तकमा लेखिएको छ।\n\n", "alma 10": "[center][font_size=26]अध्याय १०[/font_size][/center]\n\n[i]लही मनश्शेका सन्तति हुन्—अमुलेक अल्माको हेरविचार गर्न दिएको अलौकिक आज्ञाको विस्तार दिन्छन्—धर्मीहरूका प्रार्थनाहरू जनलाई जोगाउने कारण बन्छन्—अधर्मी वकिलहरू र न्यायकर्ताहरू जनको विनाशको जग हाल्छन्। लगभग ई.पू. ८२।[/i]\n\n1 अब अम्मोनीहाहको भूमिमा भएका जनसामु अमुलेकले प्रवचन दिएका वचनहरू यी थिए, यसो भन्दै:\n\n2 म अमुलेक हुँ; म गिद्दोनाहको छोरा हुँ, जो इश्माएलका छोरा थिए, जो अमिनादीका सन्तति थिए; यी सोही अमिनादी थिए जसले परमेश्वरका औँलाद्वारा लेखिएका मन्दिरका भित्तामा भएका लेखोटहरूको भाषान्तरण गरे।\n\n3 अनि अमिनादी नफीका सन्तति थिए, जो लहीका छोरा थिए, जो यरुशलेमको भूमिबाट बाहिर आए, जो मनश्शेका सन्तति थिए, जो उनका दाजुहरूका हातहरूद्वारा मिश्रदेशमा बेचिएका योसेफका छोरा थिए।\n\n4 अनि हेर, म पनि मलाई चिन्नेहरूका माझ एक सानो मान्यता भएको मानिस होइन; हो, अनि हेर, मेरा धेरै कुटुम्बहरू र मित्रहरू छन् र मैले मेरा हातका उद्धमद्वारा धेरै धन पनि थुपारेको छु।\n\n5 तैपनि, यो सबै पछि, मैले परमप्रभुका मार्गलाई र उहाँका रहस्यहरूलाई र आश्चर्यजनक शक्तिलाई कहिल्यै धेरै चिनेको छैन। मैले भने मैले यी कुराहरू कहिल्यै धेरै चिनेको थिइनँ; तर हेर, मैले गल्ती गर्दछु, किनकि मैले उहाँका रहस्यहरू र उहाँका आश्चर्यजनक शक्ति देखेको छु, हो, यी जनको जीवनको संरक्षणमा समेत।\n\n6 तैपनि, मैले मेरो हृदयलाई कठोर बनाएँ, किनकि मलाई धेरै पटक बोलाइएको थियो र मैले सुनिन; त्यसकारण मलाई यी कुराहरूका बारेमा ज्ञान थियो, तैपनि मैले जान्न चाहिनँ; त्यसकारण मैले परमेश्वरविरुद्ध, मेरो हृदयको दुष्टतामा विद्रोह गर्दै हिँडे, यो सातौँ महिनाको चौथो दिनसम्म समेत, जुन न्यायकर्ताहरूको शासनको दसौँ वर्ष थियो।\n\n7 जब म मेरो ज्यादै नजिकको एक कुटुम्बलाई हेर्न यात्रा गर्दै थिएँ, हेर परमप्रभुका एक स्वर्गदूत मेरासामु देखा परे र भने: अमुलेक, तिम्रो आफ्नो घरतिर फर्क, किनकि तिमीले परमप्रभुको एक अगमवक्तालाई खुवाउनेछौ; हो, एक पवित्र मानिसलाई, जो परमेश्वरको चुनिएका मानिस हुन्; किनकि उनले यी जनका पापहरूका कारण धेरै दिन उपवास बसेका छन् र उनी भोका छन् र तिमीले उनलाई आफ्नो घरमा स्वागत गर्नू र उनलाई खुवाउनू र उनले तिमीलाई र तिम्रो घरलाई आशीष दिनेछन्; अनि परमप्रभुका आशीष तिमीमा र तिम्रा घरमा रहनेछ।\n\n8 अनि यस्तो हुन गयो कि मैले स्वर्गदूतको आवाजलाई पालना गरेँ र मेरो घर तर्फ फर्केँ। अनि जब म त्यता जाँदै थिए मैले स्वर्गदूतले मेरासामु भनेको मानिसलाई फेला पारेँ: तिमीले तिम्रो घरमा स्वागत गर्नू—अनि हेर यी तिनै मानिस हुन् जसले तिमीहरूसामु परमेश्वरका कुराहरूका बारेमा बोलिरहेका छन्।\n\n9 अनि स्वर्गदूतले मसामु भने उनी एक पवित्र मानिस हुन्; त्यसकारण मलाई थाहा छ कि उनी एक पवित्र मानिस हुन् किनभने यो परमेश्वरका एक स्वर्गदूतद्वारा भनिएको थियो।\n\n10 अनि फेरि, मलाई थाहा छ कि उनले गवाही दिएका कुराहरू सत्य छन्; किनकि हेर म तिमीहरूसामु भन्दछु, कि जसरी परमप्रभु जिउँदो हुनुहुन्छ, जसरी उहाँले उहाँको स्वर्गदूत पठाएर मेरासामु यी कुराहरू प्रकट गर्नुभएको छ; र उहाँले यो गर्नुभएको छ जब यी अल्मा मेरा घरमा बास बसेकाछन्।\n\n11 किनकि हेर, उनले मेरा घरलाई आशीष दिएका छन्, उनले मलाई र मेरा आइमाईहरूलाई र मेरा छोराछोरीहरूलाई र मेरा पितालाई र मेरा आफन्तहरूलाई आशीष दिएका छन्; हो, मेरा सबै कुटुम्बहरूलाई समेत आशीष दिएका छन्, उनले बोलेका वचनहरूअनुसार परमप्रभुका आशीष हामीमाथि परेका छन्।\n\n12 अनि अब, जब अमुलेकले यी वचनहरू बोलेका थिए, उनीहरूलाई दोष दिइएको कुराहरूको र आगामी कुराहरूको पनि, उनीहरूमा भएको अगमवाणीको आत्माअनुसार एक जनाभन्दा बढीले गवाही दिएको देखेर जन आश्चर्यचकित हुनथाले।\n\n13 तैपनि, उनीहरूमध्ये केही थिए जसले उनीहरूलाई प्रश्न गर्ने सोचेँ, कि उनीहरूका धूर्त क्रियाकलापहरूबाट उनीहरूले तिनीहरूलाई आफ्नो वचनमा समात्न सकून्, कि उनीहरूका विरुद्ध उनीहरूले साक्षी फेला पार्न सकून्, कि उनीहरूले उनीहरूलाई कानुनअनुसार न्याय गर्न उनीहरूका न्यायकर्ताहरूसमक्ष लैजान सकून् र उनीहरूले देखाएजस्तो गर्न अथवा तिनीहरूविरुद्ध देखाउन सक्ने अपराधअनुसार उनीहरूले उनीहरूको वध गर्न अथवा कारागारमा फ्याक्न सकून्।\n\n14 अब यी ती मानिसहरू थिए जसले उनीहरूको विनाश गर्न खोजे, जो वकिल थिए, जसलाई जनद्वारा उनीहरूका मुद्धाहरूका समयमा अथवा जनका अपराधहरूको मुद्धाहरूको समयमा न्यायकर्ताहरूको अगाडि कानुनको प्रशासन गर्न भाडामा लिइन्थ्यो। अथवा नियुक्त गरिन्थ्यो।\n\n15 अब यी वकिलहरू जनका सबै कलाहरूमा र धुर्त्याइँमा शिक्षित थिए; अनि यो उनीहरूलाई सक्षम बनाउनका लागि थियो कि उनीहरू आफ्ना पेशामा दक्ष होऊन्।\n\n16 अनि यस्तो हुन गयो कि उनीहरूले अमुलेकलाई प्रश्न गर्न थाले, कि उनीहरूले उनलाई आफ्ना वचनलाई काट्न अथवा उनले बोल्ने वचन विपरीत हुन बाध्य बनाउन सकून्।\n\n17 अब उनीहरूलाई थाहा थिएन कि अमुलेकले उनीहरूका योजनाहरू थाहा पाउन सक्थे। तर यस्तो हुन गयो जब उनीहरूले उनलाई प्रश्न गर्न थाले, उनलाई उनीहरूका विचारहरू महसूस हुन थाल्यो र उनले उनीहरूसामु भने: हे तिमी दुष्ट र पथभ्रष्ट पुस्ता, तिमी वकिलहरू र ढोँगीहरू, किनकि तिमीहरूले सैतानका जगहरू बसालिरहेका छौ; किनकि तिमीहरूले परमेश्वरका पवित्र जनलाई समात्न जालहरू र पासाहरू बुनिरहेका छौ।\n\n18 तिमीहरूले धर्मीका मार्गहरूलाई भ्रष्ट पार्न र परमेश्वरको क्रोध आफ्नो शिरमाथि ल्याउन, यी जनको पूरै विनाश गर्न समेत योजनाहरू बनाउँदै छौ।\n\n19 हो, हाम्रा अन्तिम राजा मोसीयाहले अधिराज्य दिने बेलामा, यसको प्रदान गर्ने मानिस कोही नभएकाले, जनताहरूलाई उनीहरू आफ्नै आवाजद्वारा सञ्चालित हुन अह्राएकाले, राम्ररी भनेका थिए—हो, उनले राम्ररी भनेका थिए कि यदि जनताको मतले दुष्टता छान्ने समय आयो भने, अर्थात्, यदि त्यो समय आयो कि जन उल्लङ्घनमा पतन हुन्छन्, उनीहरू विनाशका लागि तयार भएका हुनेछन्।\n\n20 अनि अब म तिमीहरूसामु भन्दछु कि परमप्रभुले तिमीहरूका दुष्टताहरूको राम्ररी न्याय गर्नुहुन्छ, उहाँका जनसामु उहाँ राम्ररी कराउनुहुन्छ, उहाँका स्वर्गदूतहरूको आवाजद्वारा: तिमीहरूले पश्चात्ताप गर, पश्चात्ताप गर, किनकि स्वर्गको अधिराज्य नजिक आउँदै छ।\n\n21 हो, उहाँ राम्ररी कराउनुहुन्छ, उहाँका स्वर्गदूतहरूको आवाजद्वारा कि: म तल आउने छु मेरा जनमाझ, समानता र न्याय मेरा हातहरूमा लिएर।\n\n22 हो, अनि म तिमीहरूसामु भन्दछु कि यदि यो भूमिमा अहिले भएका धर्मीहरूको प्रार्थना नभएको भए, कि तिमीहरूलाई अहिले नै पूरै विनाशले भेटिने थियो; तैपनि यो, नोआका दिनहरूका मानिसहरूलाई जस्तै, बाढीद्वारा हुँदैनथ्यो, तर यो अनिकालद्वारा र महामारीद्वारा र तरबारद्वारा हुन्थ्यो।\n\n23 तर धर्मीहरूका प्रार्थनाहरूद्वारा तिमीहरूलाई जोगाइएको हो; अब त्यसकारण, यदि तिमीहरूले धर्मीहरूलाई तिमीहरूमाझबाट निकाल्यौ भने परमप्रभुले उहाँको हात थाम्नु हुनेछैन; तर उहाँको भयङ्कर रिसमा तिमीहरूविरुद्ध उहाँ निस्कनु हुनेछ; तब तिमीहरूलाई अनिकालद्वारा र महामारीद्वारा र तरबारद्वारा प्रहार गरिनेछ; अनि तिमीहरूले पश्चात्ताप नगरे त्यो समय तुरुन्त नजिक आउँदै छ।\n\n24 अनि अब यस्तो हुन गयो कि जन अमुलेकसँग अझ बढी रिसाए र उनीहरू कराए, यसो भन्दै: यो मानिस हाम्रा न्यायिक कानुनहरू र हामीले छानेका हाम्रा विवेकी वकिलहरूविरुद्ध निन्दा गर्छ।\n\n25 तर अमुलेकले आफ्नो हात फैलाए र अझ शक्तिपूर्वक उनीहरूसामु यसो भन्दै कराए: हे, तिमी दुष्ट र पथभ्रष्ट पुस्ता, किन सैतानले तिमीहरूका हृदयहरूलाई त्यस्तो अत्यन्त अधीनमा लिएको छ? किन तिमीहरू आफैँलाई उसकोसामु समर्पण गर्दछौ कि उसको तिमीहरूमाथि शक्ति होओस्, तिमीहरूका आँखाहरूलाई अन्धो बनाउन, कि तिमीहरूले सत्यताअनुसार बोलिएका वचनहरू बुझ्नेछैनौ?\n\n26 किनकि हेर, के मैले तिमीहरूको कानुनविरुद्ध गवाही दिएको छु? तिमीहरू बुझ्दैनौ; तिमीहरू भन्दछौ कि मैले तिमीहरूको कानुनविरुद्ध बोलेको छु; तर मैले बोलेको छैनँ, तर मैले तिमीहरूको कानुनको समर्थनमा बोलेको छु र जसबाट तिमीहरूको तिरस्कार भएको छ।\n\n27 अनि अब हेर, म तिमीहरूसामु भन्दछु, कि यी जनको विनाशको जग तिमीहरूका वकिलहरूको र तिमीहरूका न्यायकर्ताहरूको अधार्मिकताद्वारा लगाउन थालिँदै छ।\n\n28 अनि अब यस्तो हुन गयो कि जब अमुलेकले यी वचनहरू बोलेका थिए जन उनीविरुद्ध यसो भन्दै कराए: अब हामीलाई थाहा छ कि यो मानिस सैतानको एक सन्तान हो, किनकि उसले हामीलाई ढाँटेको छ, किनकि उसले हाम्रा कानुनविरुद्ध बोलेको छ। अनि अब ऊ भन्छ कि उसले ती विरुद्ध बोलेको छैन।\n\n29 अनि फेरि, उसले हाम्रा वकिलहरू र हाम्रा न्यायकर्ताहरूविरुद्ध निन्दा गरेको छ।\n\n30 अनि यस्तो हुन गयो कि वकिलहरूले उनीहरूको हृदयहरूमा रोपे कि उनीहरूले उनका विरुद्ध यी कुराहरू सम्झनुपर्छ।\n\n31 अनि तिनीहरूकामाझ एउटा थियो जसको नाउँ जीस्रोम थियो। अब ऊ उनीहरूमाझ सबभन्दा सिपालु भएकाले, जनमाझ गर्ने धेरै काम भएकाले, ऊ अमुलेकलाई र अल्मालाई दोष लगाउनेहरूमा पहिलो थियो।\n\n32 अब ती वकिलहरूको अभिप्राय फाइदा पाउनु थियो; र उनीहरूले आफ्ना नोकरीअनुसार फाइदा पाए।\n\n", "alma 11": "[center][font_size=26]अध्याय ११[/font_size][/center]\n\n[i]नफीको मुद्रा प्रणाली तोकिइन्छ—अमुलेक जीस्रोमसँग विवाद गर्छन्—ख्रीष्टले जनलाई उनीहरूका पापहरूमा बचाउनुहुनेछैन—स्वर्गको अधिराज्य रिक्थ्मा पाउनेले मात्र मुक्ति पाउँछ—सबै मानिसहरू अमरत्वमा उठ्नेछन्—पुनरुथ्थानपछि मृत्यु छैन। लगभग ई.पू. ८२।[/i]\n\n1 अब मोसीयाहको व्यवस्थामा यो थियो कि कानुनको न्यायकर्ता भएका, अथवा न्यायकर्ताहरू हुन नियुक्त गरिएका, प्रत्येक मानिसले उनीहरूका अगाडि न्याय गरिन ल्याइएकाहरूको न्याय गर्न उनीहरूले परिश्रम गरेको समयअनुसार उनीहरूले ज्याला प्राप्त गर्नु पर्दछ।\n\n2 अनि यदि एक मानिसले अर्कालाई तिर्नु छ भने र उसले तिर्नु पर्ने नतिरे, न्यायकर्तासामु उसको गुनासो गरिन्थ्यो; अनि न्यायकर्ताले अधिकारको अभ्यास गर्थे र अधिकारीहरूलाई पठाउँथे कि त्यो मानिसलाई उनका अगाडि ल्याइओस्, उनले त्यो मानिसलाई कानुन र उसका विरुद्धमा ल्याइएका प्रमाणहरूअनुसार न्याय गर्थे, यसरी त्यो मानिसलाई उसले तिर्नु पर्ने तिर्न बाध्य बनाइन्थ्यो, अथवा खोसिन्थ्यो, अथवा जनमाझबाट एक चोर र डाँकाको रुपमा निकाला गरिन्थ्यो।\n\n3 अनि न्यायकर्ताहरूले उनीहरूको समयअनुसार ज्याला प्राप्त गर्थे—एक दिनका लागि एक सेनिन सुन, अथवा एक सेनम चाँदी, जुन एक सेनिन सुन बराबर छ; अनि यो दिइएको कानुनअनुसार छ।\n\n4 अब उनीहरूका सुनका र चाँदीका टुक्राहरूका नाउँहरू, तिनीहरूका महत्वअनुसार, यी हुन्। अनि ती नाउँहरू नफीहरूले दिएका हुन्, किनकि उनीहरूले यरुशलेममा भएका यहुदीहरूका तरिकाले हरहिसाब गरेनन्; न त उनीहरूले यहुदीहरूका तरिकाले नापे; तर उनीहरूले उनीहरूको हरहिसाब र उनीहरूको नापलाई बदले, जनको सोचाइ र परिस्थितिहरूअनुसार, प्रत्येक पुस्तामा, न्यायकर्ताहरूको शासनसम्म, ती मोसीयाह राजाद्वारा स्थापित गरिएकाले।\n\n5 अब हरहिसाब यसरी छ—एक सेनिन सुन, एक सीओन सुन, एक शुम सुन, एक लिम्नाह सुन।\n\n6 एक सेनम चाँदी, एक अम्नोर चाँदी, एक एस्रोम चाँदी र एक ओन्टी चाँदी।\n\n7 एक सेनम चाँदी एक सेनिन सुन बराबर थियो र या त जौ को एक नाप र हरेक प्रकारका अन्नको पनि एक नाप।\n\n8 अब एक सिओन सुनको परिमाण एक सेनिनको मोलको दुई गुणा थियो।\n\n9 अनि एक शुम सुन एक सिओनको मोलको दुई गुणा थियो।\n\n10 अनि एक लिम्नाह सुन ती सबै बराबर थियो।\n\n11 अनि एक अम्नोर चाँदी दुई सेनुम बराबर हुन्थ्यो।\n\n12 अनि एक एस्रोम चाँदी चार सेनुम बराबर हुन्थ्यो।\n\n13 अनि एक ओन्टी ती सबै बराबरको हुन्थ्यो।\n\n14 अब थोरै सङ्ख्याको गणनाको मोलको हरहिसाब यो हो—\n\n15 एक शिब्लोन एक सेनमको आधा हो; त्यसकारण, एक शिब्लोन जौको नापको आधाको निम्ति।\n\n16 अनि एक शिब्लुम एक शिब्लोनको आधा हो।\n\n17 अनि एक लेआ एक शिब्लुमको आधा हो।\n\n18 अब उनीहरूको हरहिसाबअनुसार, यो उनीहरूको गणना हो।\n\n19 अब एक अन्टीओन सुन तीन शिब्लोन बराबर छ।\n\n20 अब, यो फाइदा प्राप्त गर्ने एक मात्र प्रयोजनका निम्ति थियो, किनभने उनीहरूले आफ्ना ज्याला उनीहरूको नोकरीअनुसार प्राप्त गर्थे, त्यसकारण, उनीहरूले जनलाई दङ्गा मच्चाउन र हरेक प्रकारका बिघ्नहरूमा र दुष्टताहरूमा भड़काउँथे, कि उनीहरूले अझ बढी नोकरी पाऊन्, कि उनीहरूले उनीहरूअगाडि ल्याइएका मुद्धाहरूअनुसार पैसा पाऊन्, त्यसकारण उनीहरूले जनलाई अल्मा र अमुलेकविरुद्ध भड़काए।\n\n21 अनि यो जीस्रोमले अमुलेकलाई प्रश्न गर्न थाल्यो, यसो भन्दै: के तिमीले मैले सोध्ने केही प्रश्नहरूको उत्तर दिन्छौ? अब जीस्रोम एक मानिस थियो जो सैतानको चर्तिकलामा सिपालु थियो, कि उसले असलको विनाश गर्न सकोस्; त्यसकारण, उसले अमुलेकसामु भन्यो: के तिमी मैले तिमीसामु राख्ने प्रश्नको उत्तर दिन्छौ?\n\n22 अनि अमुलेकले उससामु भने: हो, यदि यो, ममा भएको परमप्रभुको आत्माअनुसार भए, किनकि म परमप्रभुको आत्मा विपरित केही पनि भन्दिनँ। अनि जीस्रोमले उनीसामु भन्यो: हेर, यहाँ छ ओन्टी चाँदी छ, अनि यी सबै म तिमीलाई दिनेछु यदि त्यो महान् व्यक्तिको अस्तित्वलाई तिमी अस्वीकार गर्दछौ भने।\n\n23 अब अमुलेकले भने: हे नरकको सन्तान, किन तँ मलाई लोभ्याँउछस्? के तँलाई थाहा छैन कि धर्मी त्यस्ता प्रलोभनमा फस्दैनन्?\n\n24 के तँ विश्वास गर्छस् कि परमेश्वर हुनुहुन्न? म तेरासामु भन्दछु, होइन, तँलाई थाहा छ कि परमेश्वर हुनुहुन्छ, तर त्यो नाफालाई तँ उहाँलाई भन्दा बढी माया गर्छस्।\n\n25 अनि अब तैँले परमेश्वरअगाडि मसामु ढाँटेको छस्। तँ मसामु भन्दछस्—हेर यी छ ओन्टी, जुन ठूलो मूल्यका छन्, म तिमीलाई दिन्छु—जब कि तैँले तेरो हृदयमा मलाई नदिने सोचेको थिइस्; अनि यो तेरो चाहाना मात्र हो कि मैले साँचो र जीवित परमेश्वरलाई अस्वीकार गरूँ, कि तसँग मलाई विनाश गर्ने कारण होओस्। अनि अब हेर्, किनकि यो महान् दुष्टताको लागि तेरो इनाम तैँले पाउनेछस्।\n\n26 अनि जीस्रोमले उससामु भने: के तिमी भन्दछौ एक साँचो र जीवित परमेश्वर हुनुहुन्छ?\n\n27 अनि अमुलेकले भने: हो, एक साँचो र जीवित परमेश्वर हुनुहुन्छ।\n\n28 अब जीस्रोमले भन्यो: के त्यहाँ एकभन्दा बढी परमेश्वर हुनुहुन्छ?\n\n29 अनि उनले उत्तर दिए: हुनुहुन्न।\n\n30 अब जीस्रोमले उनलाई पुन: भन्यो: तिमीलाई यी कुराहरू कसरी थाहा छ?\n\n31 अनि उनले भने: एक स्वर्गदूतले मलाई ती अवगत गराएका हुन्।\n\n32 अनि जीस्रोमले पुन: भन्यो: आउनुहुने उहाँ को हुनुहुन्छ? के उहाँ परमेश्वरका पुत्र हुनुहुन्छ?\n\n33 अनि उनले उसलाई भने, हो।\n\n34 अनि जीस्रोमले पुन: भन्यो: के उहाँले उहाँका जनलाई उनीहरूका पापहरूमा बचाउनु हुनेछ? अनि अमुलेकले उत्तर दिए र उसलाई भने: म तेरासामु भन्दछु उहाँले बचाउनु हुनेछैन, किनकि उहाँका वचन अस्वीकार गर्न उहाँलाई असम्भव छ।\n\n35 अब जीस्रोमले मानिसहरूलाई भन्यो: हेर कि तिमीहरूले यी कुराहरू सम्झन्छौ; किनकि उसले भन्यो कि त्यहाँ एक मात्र परमेश्वर हुनुहुन्छ; अझ उसले भन्दछ कि परमेश्वरका पुत्र आउनुहुनेछ, तर उहाँले उहाँका जनलाई बचाउनु हुनेछैन—उससँग परमेश्वरलाई आज्ञा दिने अधिकार भएजस्तै गरी।\n\n36 अब अमुलेकले उससामु पुन: भन्दछन्: हेर् तँ झुटो बोल्दछस्; किनकि तँ भन्दछस् कि मैले परमेश्वरलाई आज्ञा दिने अधिकार भएजस्तै गरी बोल्दछु किनभने मैले भनेँ उहाँले उहाँका जनलाई उनीहरूका पापहरूमा बचाउनु हुनेछैन।\n\n37 अनि म तँलाई पुन: भन्दछु कि उहाँले उनीहरूलाई उनीहरूका आफ्ना पापहरूमा बचाउन सक्नुहुन्न; किनकि मैले उहाँका वचनलाई अस्वीकार गर्न सक्दिनँ र उहाँले भन्नुभएको छ कि कुनै पनि अशुद्ध कुराले स्वर्गको अधिराज्य रिक्थमा लिन सक्दैन, त्यसकारण, स्वर्गको अधिराज्य रिक्थमा प्राप्त नगरे तिमीहरू कसरी मुक्त हुन सक्छौ? त्यसकारण, तिमीहरू आफ्ना पापहरूमा मुक्त हुन सक्दैनौ।\n\n38 अब जीस्रोमले पुन: उनलाई भन्यो: के परमेश्वरका पुत्र स्वयम् अनन्त पिता हुनुहुन्छ?\n\n39 अनि अमुलेकले उससामु भने: हो, उहाँ स्वर्गका र पृथ्वीका र त्यहाँ भएका सबै कुराहरूका अनन्त पिता सोही हुनुहुन्छ; उहाँ प्रारम्भ र अन्त्य, पहिलो र अन्तिम हुनुहुन्छ।\n\n40 अनि उहाँ आफ्ना जनको उद्धार गर्न यो संसारमा आउनुहुनेछ; र उहाँले आफ्नो नाउँमा विश्वास गर्नेको उल्लङ्घनहरू आफूमा लिनुहुनेछ; अनि अनन्त जीवन प्राप्त गर्ने यिनै हुन् र मुक्ति अरु कसैलाई प्राप्त हुनेछैन।\n\n41 त्यसकारण यदि मृत्युका बन्धनहरू नफुकाए, दुष्ट कुनै उद्धार नगरिए जस्तै गरी रहन्छन्; किनकि हेर, त्यो दिन आउनेछ कि सबै मृत्युबाट उठ्ने छन् र परमेश्वरअगाडि खडा हुनेछन् र उनीहरूका कार्यहरूअनुसार न्याय गरिनेछन्।\n\n42 अब, एक मृत्यु छ जसलाई लौकिक मृत्यु भनिन्छ; र ख्रीष्टको मृत्युले यो लौकिक मृत्युका बन्धनहरूलाई फुकाउँछ, कि सबैलाई यो लौकिक मृत्युबाट उठाइनेछ।\n\n43 आत्मा र शरीरलाई परिपूर्ण स्वरूपमा फेरि एकीकृत गरिनेछ; हातखुट्टा र जोर्नी दुबै लाई यसको उचित आकारमा पुनर्स्थापित गरिनेछ, अब अहिले हामी यस समयमा भएजस्तै समेत; र हामीलाई परमेश्वरअगाडि खडा हुन लगिनेछ, हामीलाई अहिले भएको ज्ञानका साथ समेत र हाम्रा सबै दोषहरू गाढा सम्झना हुनेछ।\n\n44 अब, यो पुनर्स्थापना सबैप्रति, बृद्ध र तरुण दुबैप्रति, दास र स्वतन्त्र दुबै प्रति, महिला र पुरुष दुबैप्रति, दुष्ट र धर्मी दुबै प्रति आउनेछ; र उनीहरूका शिरको एउटा कपालसमेत पनि गुम्नेछैन; तर प्रत्येक कुरा यसको परिपूर्ण आकारमा, अहिले भएजस्तै, अथवा शरीरमा पुनर्स्थापित गरिनेछ र पुत्र ख्रीष्ट र पिता परमेश्वर र पवित्र आत्मा, जो एक अनन्त परमेश्वर हुनुहुन्छ, उहाँको न्यायालयअगाडि उनीहरूका कार्यहरूअनुसार न्याय गर्न, ती असल भए पनि अथवा ती दुष्ट भए पनि, ल्याइनेछ र आरोप लगाइनेछ।\n\n45 अब, हेर, मैले मरणशील शरीरको मृत्युका बारेमा र मरणशील शरीरको पुनरुत्थानका बारेमा पनि, तेरासामु बोलेकोछु। म तँलाई भन्दछु कि यो मरणशील शरीर अमर शरीरमा उठाइनेछ, कि मृत्युबाट हो, जीवनमा पहिलो मृत्युबाट समेत, कि उनीहरू अरु मर्न सक्दैनन्; उनीहरूका आत्माहरू उनीहरूका शरीरसँग जोड्दै, कहिले पनि नछुट्टिने गरी, यसरी यो सिङ्गै आत्मिक र अमर बन्दै, कि उनीहरूले अपभ्रंस अरु देख्न नपरोस्।\n\n46 अब, जब अमुलेकले यी वचनहरू समाप्त गरेका थिए जन फेरि आश्चर्य चकित हुन थाले र जीस्रोम पनि काम्न थाल्यो। अनि यसरी अमुलेकका वचनहरूको अन्त्य भए, अथवा मैले लेखेको यति सबै हो।\n\n", "alma 12": "[center][font_size=26]अध्याय १२[/font_size][/center]\n\n[i]अल्माले जीस्रोमसामु बोल्दछन्—आस्थावानहरूलाई मात्र परमेश्वरका रहस्यहरू दिइन्छ—उनीहरूका विचारहरू, विश्वासहरू, वचनहरू र कार्यहरूअनुसार मानिसहरूको न्याय गरिन्छ—दुष्टले आत्मिक मृत्यु सहनुपर्नेछ—यो मरणशील जीवन परीक्षणकालीन अवस्था हो—उद्धारको योजनाले पुनरुत्थान र, आस्था मार्फत् पापहरूको एक छुट्कारा ल्याउनेछ—पश्चात्तापीले जन्माइएका एक मात्र पुत्र मार्फत् कृपामा दावा पाउँछन्। लगभग ई.पू. ८२।[/i]\n\n1 अब अल्मा, अमुलेकका वचनहरूले जीस्रोमलाई शान्त बनाएको देखेर, किनकि उनले हेरे कि अल्माले उसलाई उनलाई नाश गर्ने उसको झुटो र छक्याइमा समाते र उसको दोषको चेतनामा काम्न थालेको देखेर, उनले उनको मुख खोले र उससामु बोल्न थाले र अमुलेकले बोलेका वचनहरूको स्थापना गर्न र कुराहरूको थप व्याख्या गर्न, अथवा धर्मशास्त्रको अमुलेकले गरेको भन्दा थप खोल्न थाले।\n\n2 अब अल्माले जीस्रोमसामु बोलेका वचनहरू वरिपरिका जनले सुनेका थिए; किनकि भीड ठूलो थियो र उनले यस प्रकारले भने:\n\n3 अब जीस्रोम, तेरो झुट र कपटमा तँ समातिएको देखेर, किनकि तैँले मानिसहरूसामु मात्र ढाँटेको छैनस् तर तैँले परमेश्वरसामु ढाँटेको छस्; किनकि हेर्, उहाँलाई तेरा विचारहरू सबै थाहा छ र तँ देख्छस् कि तेरा विचारहरू हामीलाई उहाँका आत्माद्वारा अवगत गराइएको छ।\n\n4 अनि तँ देख्दछस् कि हामीलाई थाहा छ कि तेरो योजना सूक्ष्म योजना थियो, सैतानको सूक्ष्मताअनुसार, यी जनलाई ढाँट्न र छल्नका निम्ति कि तैँले उनीहरूलाई हाम्रा विरुद्ध, हाम्रो निन्दा गर्ने र हामीलाई निकाला गर्ने बनाउन सक्छस्—\n\n5 अब यो तेरो शत्रुको एक योजना थियो र उसले आफ्नो अधिकार तँमाथि अभ्यास गरेको छ। अब म चाहान्छु कि तिमीहरूले सम्झनु पर्छ कि म तेरासामु जे भन्दछु म सबैलाई भन्छु।\n\n6 अनि हेर म तिमीहरू सबैलाई भन्छु कि यो शत्रुको जाल थियो, जुन उसले यी जनलाई समात्न थापेको छ, कि उसले तिमीहरूलाई उसको अधीनमा ल्याउन सकोस्, कि उसले तिमीहरूलाई उसका साङ्लाहरूमा बाँध्न सकोस्, कि उसले तिमीहरूलाई चीरस्थायी विनाशमा बाँध्न सकोस्, उसको बन्धनको शक्तिअनुसार।\n\n7 अब जब अल्माले यी वचनहरू बोलेका थिए, जीस्रोम अत्यन्त काम्न थाल्यो, किनकि उसले परमेश्वरको शक्तिमा बढी भन्दा बढी विश्वास गऱ्यो; अनि उसले यो पनि विश्वास गऱ्यो कि अल्मा र अमुलेकलाई उसको बारेमा ज्ञान थियो; किनकि उसलाई विश्वास भयो कि उनीहरूलाई उसको हृदयका विचारहरू र इच्छाहरूको थाहा थियो; किनकि अगमवाणीको आत्माअनुसार उनीहरूले यी कुराहरू थाहा पाऊन् भनी उनीहरूलाई शक्ति दिइएको थियो।\n\n8 अनि जीस्रोमले उनीहरूबाट लगनशीलतापूर्वक सोधखोज गर्न थाल्यो, कि उसले परमेश्वरको अधिराज्यका बारेमा अरु बढी जान्न सकोस्। अनि उसले अल्मासामु भन्यो: मृतकहरूको पुनरुत्थानका बारेमा अल्माले भनेका छन्, कि सबैलाई, न्यायी र अन्यायी दुबै लाई, मृत्युबाट उठाइनेछ र उनीहरूको कार्यहरूअनुसार परमेश्वरअगाडि न्यायका निम्ति खडा हुन ल्याइनेछ, त्यसको अर्थ के हो?\n\n9 अनि अब अल्माले उससामु यी कुराहरूको व्याख्या गर्न थाले, यसो भन्दै: परमेश्वरका रहस्यहरू जान्न धेरैलाई दिइएको छ; तैपनि उनीहरूलाई एक कठोर आज्ञामा राखिएको छ कि उनीहरूले उहाँले मानिसका सन्तानहरूलाई दिनुभएका वचनको एक भागअनुसार मात्र नभई, उनीहरूले उहाँलाई दिने ध्यान र लगनशीलताअनुसार।\n\n10 अनि त्यसकारण, आफ्नो हृदयलाई कठोर पार्नेले वचनको थोरै भाग प्राप्त गर्दछ र जसले आफ्नो हृदय कठोर पार्दैन, उसलाई वचनको ठूलो भाग दिइनेछ, तबसम्म उसलाई परमेश्वरका रहस्यहरू जान्न दिइनेछ जबसम्म उसलाई पूरै ज्ञान हुँदैन।\n\n11 अनि उनीहरूका हृदयहरूलाई कठोर पार्नेहरूलाई, उहाँको रहस्यहरूका बारेमा केही पनि थाहा नभइन्जेलसम्म वचनको झन् थोरै भाग दिइनेछ; र तब उनीहरूलाई सैतानद्वारा दासत्वमा लिइनेछ र उसको इच्छाद्वारा विनाश तिर अगुवाइ गरिनेछ। अब नरकका साङ्लाहरू भनेको अर्थ यही हो।\n\n12 अनि अमुलेकले मृत्युका बारेमा र मरणशीलताको अवस्थाबाट अमरत्वको अवस्थामा उठाइनेका बारेमा र हाम्रा कार्यहरूअनुसार न्याय गरिइन परमेश्वरको अदालतअगाडि खडा हुन ल्याइनेको बारेमा स्पष्ट बोलेका छन्।\n\n13 तब यदि हाम्रा हृदयहरू कठोर बनाइएका छन्, हो, यदि हामीले हाम्रा हृदयलाई परमेश्वरका वचनविरुद्ध यतिसम्म कठोर बनायौँ कि, यसलाई हामीमा फेला पारिएको छैन, तब हाम्रो हालत भयावह हुनेछ, किनकि तब हामीलाई दोषी ठहऱ्याइनेछ।\n\n14 किनकि हाम्रा वचनहरूले हामीलाई दोषी ठहऱ्याउनेछन्, हो, हाम्रा सबै कार्यहरूले हामीलाई दोषी ठहऱ्याइनेछन्; हामीलाई निष्कलङ्क फेला पारिनेछैन; र हामी विचारहरूले हामीलाई दोषी ठहऱ्याइनेछ; अनि यो भयावह अवस्थामा हामीले हाम्रा परमेश्वरलाई हेर्ने आँट गर्नेछैनौँ; र उहाँको उपस्थितिबाट आफूलाई लुकाउन यदि चट्टानहरू र पहाडहरू आफूमाथि आउन आज्ञा दिन सके हामी खुशी हुने थियौँ।\n\n15 तर यो हुन सक्दैन; हामीअगाडि आउनुपर्दछ र उहाँअगाडि उहाँको महिमामा र उहाँको शक्तिमा र उहाँको सामर्थ्य, प्रताप र आधिपत्यमा खडा हुनुपर्दछ र हाम्रो अनन्त लज्जालाई स्वीकार्नुपर्छ कि उहाँका सबै न्यायहरू न्यायिक छन्; कि उहाँका सबै कार्यहरू न्यायिक छन् र उहाँ मानिसका छोराछोरीहरूप्रति कृपालु हुनुहुन्छ र उहाँको नाउँमा विश्वास गरेर पश्चात्तापका लागि योग्य फल ल्याउने प्रत्येक मानिसलाई बचाउने सबै शक्ति उहाँसँग छ।\n\n16 अनि अब हेर्, म तँलाई भन्दछु तब त्यो मृत्यु आउँछ, दोस्रो मृत्यु समेत, जुन आत्मिक मृत्यु हो; तब यो समय हो कि जो आफ्नो पापहरूमा मर्छ, लौकिक मृत्युका रुपमा, आत्मिक मृत्यु पनि मर्नेछ; हो, ऊ धार्मिकतासम्बन्धीका कुराहरूमा मर्नेछ।\n\n17 तब त्यो समय हो जब उनीहरूका पीडाहरू आगो र गन्धकको कुण्ड झैँ हुन्छ, जसको राप सदासर्वदाका लागि निरन्तर माथि आरोहण गर्दछ; तब त्यो समय हो कि चीरस्थायी विनाशका लागि उनीहरूलाई बाँधिनेछ, सैतानको शक्ति र दासत्वअनुसार, उसले उनीहरूलाई आफ्नो इच्छाअनुसार अधीनमा लिएकाले।\n\n18 तब, म तँलाई भन्छु, उनीहरूलाई कुनै उद्धार नगरिएजस्तो हुनेछ, किनकि उनीहरूलाई परमेश्वरको न्यायअनुसार उद्धार गर्न सकिन्न; र अरु अपभ्रंस नहुने हुनाले उनीहरू मर्न सक्दैनन्।\n\n19 अब यस्तो हुन गयो कि जब अल्माले यी वचनहरू बोल्न अन्त्य गरे, जन अझ आश्चर्यचकित हुन थाले;\n\n20 तर यहाँ एक अन्टिओनाह थियो, जो उनीहरूमाझ एक प्रधान शासक थियो, अघि आयो र उनीसामु भन्यो: यो के हो जुन तिमीले भनेका छौ, कि मानिस मृतकबाट उठ्नुपर्दछ र मरणशील अवस्थाबाट अमर अवस्थामा फेरिनुपर्छ, कि आत्मा कहिल्यै मर्न सक्दैन?\n\n21 त्यो धर्मशास्त्रको अर्थ के हो, जसले भन्दछ कि परमेश्वरले अदनको बँगैचाको पूर्वमा केरुबहरू र ज्वालामय तरबार राख्नुभयो, कि हाम्रा प्रथम मातापिता प्रवेश नगरून् र जीवनको वृक्षको फल नखाऊन् र सदासर्वदाका लागि नजिऊन्? अनि यसरी हामी देख्छौँ कि उनीहरू सदासर्वदाका लागि जिउन कुनै सम्भावना छैन।\n\n22 अब अल्माले उसलाई भने: यो कुरा म व्याख्या गर्न लागेको थिएँ। अब हामी देख्छौँ कि निषेधित फल खाएर आदमको पतन भयो, परमेश्वरको वचनअनुसार; र यसरी हामी देख्छौँ, कि उनको पतनद्वारा, सबै मानवजाति हराएका र पतित जन बने।\n\n23 अनि अब हेर्, म तँलाई भन्छु कि यदि आदमलाई त्यो समयमा जीवनको वृक्षको फल खान सम्भव भएको भए, त्यहाँ मृत्यु हुने थिएन र परमेश्वरलाई झुटो बनाउँदै, वचनशून्य हुने थियो, किनकि उहाँले भन्नुभयो: यदि तिमीले खाए तिमी निश्चय नै मर्नेछौ।\n\n24 अनि हामी देख्दछौ कि मानवजातिमाथि मृत्यु आउँदछ, हो, त्यो मृत्यु जुन अमुलेकद्वारा बोलिएको छ, जुन लौकिक मृत्यु हो; तैपनि मानिसले पश्चात्ताप गर्न सकून् भनी उनलाई अन्तराल दिइएको थियो, त्यसकारण यो जीवन परीक्षणकालीन अवस्था भयो; परमेश्वरलाई भेट्न तयार गर्ने समय, त्यो हामीद्वारा बोलिएको अन्त्यहीन अवस्थाको निम्ति तयार गर्ने एक समय, जुन मृतकको पुनरुत्थानपछि हो।\n\n25 अब, यदि संसारको उत्पत्तिदेखि स्थापित गरिएको उद्धारको योजना नभएको भए, मृतकहरूको पुनरुत्थान हुने थिएन; तर उद्धारको योजना स्थापित गरिएको थियो, जुनले मृतकहरूको पुनरुत्थान पूरा गर्दछ, जसका बारेमा बोलिएको छ।\n\n26 अनि अब हेर्, यदि हाम्रा प्रथम मातापिता अघि गएर जीवनको वृक्षको फल खान सम्भव भएको भए उनीहरू, तयारी गर्ने अवस्था नभएकाले, सदासर्वदाका लागि दयनीय हुने थिए; र यसरी उद्धारको योजना असफल हुने थियो र कुनै प्रभाव नभएर, परमेश्वरको वचन शुन्य हुने थियो।\n\n27 तर हेर्, यो यस्तो भएन, तर मानिसहरूलाई तोकिएको छ कि उनीहरू मर्नुपर्छ; र मृत्युपछि, उनीहरू न्यायमा, हामीले बोलेको सो न्यायमा समेत, आउनुपर्दछ, जुन अन्त्य हो।\n\n28 अनि यी कुराहरू मानिसहरूमा आउनु पर्छ भनी परमेश्वरले तोकेपछि, हेर्, तब उहाँले देख्नुभयो कि यो उचित थियो कि मानिसले उहाँले उनीहरूलाई तोकेका कुराहरूका बारेमा जान्न पर्दछ।\n\n29 त्यसकारण उहाँले उनीहरूसँग वार्तालाप गर्न स्वर्गदूतहरू पठाउनुभयो, जसले मानिसहरूलाई उहाँको महिमा हेर्न लगाए।\n\n30 अनि उनीहरूले त्यससमय पश्चात् उहाँको नाउँ लिन थाले; त्यसकारण परमेश्वरले मानिसहरूसँग वार्तालाप गर्नुभयो र उद्धारको योजनाको बारेमा उनीहरूलाई अवगत गराउनुभयो, जुन संसारको उत्पत्तिदेखि नै तयार गरिएको थियो र यो उहाँले उनीहरूको आस्था र पश्चात्ताप र उनीहरूको पवित्र कार्यहरूअनुसार उनीहरूलाई अवगत गराउनुभयो।\n\n31 यसकारण, उनीहरूले लौकिक कुराहरूको बारेमा पहिलो आज्ञाहरू उल्लङ्घन गरेकाले र खराबबाट असल जान्दै, ईश्वरहरू बनेकाले, कार्य गर्ने अवस्थामा आफैँलाई राख्दै, अथवा दुष्ट गर्न वा असल कार्य गर्न भए पनि, उनीहरूका इच्छाहरू र चाहानाहरूअनुसार कार्य गर्न सक्ने अवस्थामा राखिएकाले, उहाँले मानिसहरूलाई आज्ञाहरू दिनुभयो—\n\n32 त्यसकारण परमेश्वरले उनीहरूलाई आज्ञाहरू दिनुभयो, उनीहरूलाई उद्धारको योजनाको अवगत गराएपछि, कि उनीहरूले खराब गर्नुहुँदैन, त्यसको सजाय दोस्रो मृत्यु भएकाले, जुन धार्मिकताका सरोकारका कुराहरूमा अजर मृत्यु थियो; किनकि त्यस्तोमा उद्धारको योजनाको कुनै शक्ति हुन सक्दैन, किनकि न्यायका कार्यहरूको विनाश हुन सक्दैन, परमेश्वरका उच्च कृपाअनुसार।\n\n33 तर परमेश्वरले मानिसलाई बोलाउनुभयो, उहाँको पुत्रको नाउँमा (यो स्थापित गरिएको उद्धारको योजना भएकाले) यसो भन्दै: यदि तिमीहरूले पश्चात्ताप गऱ्यौ र हृदय कठोर बनाएनौ भने, तब म, मेरा जन्माइएका एक मात्र पुत्रमार्फत् तिमीहरूमाथि कृपा गर्नेछु।\n\n34 त्यसकारण, जसले पश्चात्ताप गर्दछ र आफ्नो हृदय कठोर बनाउँदैन, उसले, आफ्नो पापहरूको छुट्काराको निम्ति, मेरा जन्माइएका एक मात्र पुत्र मार्फत् कृपामाथि दावा गर्न सक्नेछ; र ती मेरो विश्राममा प्रवेश गर्नेछन्।\n\n35 अनि जसले आफ्नो हृदय कठोर बनाउँदछ र दुष्टता गर्दछ, हेर, म मेरो क्रोधमा कसम खान्छु कि उसले मेरो विश्राममा प्रवेश गर्न सक्दैन।\n\n36 अनि अब, मेरा बन्धुहरू, हेर म तिमीहरूसामु भन्छु, कि यदि तिमीहरूले आफ्ना हृदयहरू कठोर बनायौ भने तिमीहरूले परमप्रभुको विश्राममा प्रवेश गर्नेछैनौ; त्यसकारण तिमीहरूले उहाँलाई चुनौती दिन्छौ कि उहाँले आफ्ना क्रोध तिमीहरूमाथि, पहिलो विद्रोहमा जस्तै, पठाउनुहुनेछ, हो, अन्तिम विद्रोहमा पहिलोमा जस्तै उहाँका वचनअनुसार, तिमीहरूको जीवात्माको चीरस्थायी विनाशका निम्ति; त्यसकारण, उहाँका वचनअनुसार, त्यो अन्तिम मृत्युका निम्ति, त्यो पहिलोसँगै।\n\n37 अनि अब, मेरा बन्धुहरू, हामीले यी कुराहरू जानेको दृष्टिमा र ती सत्य हुन्, हामी पश्चात्ताप गरौँ र हाम्रा हृदयहरू कठोर नबनाऔँ, कि परमप्रभु हाम्रा परमेश्वरलाई यी उहाँले हामीलाई दिएका दोस्रा आज्ञाहरूमा उहाँको क्रोध हामीमाथि नल्याऊँ; तर उहाँको वचनअनुसार तयार गरिएको परमेश्वरको विश्राममा प्रवेश गरौँ।\n\n", "alma 13": "[center][font_size=26]अध्याय १३[/font_size][/center]\n\n[i]मानिसहरूलाई उनीहरूको अत्यन्त आस्था र असल कार्यहरूका कारण उच्च पादरीहरूका रुपमा बोलाइन्छ—उनीहरूले आज्ञाहरू सिकाउनु पर्दछ—धार्मिकता मार्फत् उनीहरूलाई पवित्र बनाइन्छ र उनीहरूले परमप्रभुको विश्राममा प्रवेश गर्छन्—मल्किसदेक यीमध्ये एक थिए—भूमि भरि स्वर्गदूतहरू खुशीका खबरहरू घोषणा गर्दैछन्—उनीहरूले ख्रीष्टको वास्तविक आगमनको घोषणा गर्नेछन्। लगभग ई.पू. ८२।[/i]\n\n1 अनि फेरि, मेरा बन्धुहरू, म तिमीहरूका मस्तिष्कहरू परमप्रभु परमेश्वरले उहाँका छोराछोरीहरूलाई यी आज्ञाहरू दिएको समयतिर लैजान चाहान्छु; र म चाहान्छु कि तिमीहरूले सम्झ कि परमप्रभु परमेश्वरले यी जनलाई यी कुराहरू सिकाउन पवित्र अनुक्रमअनुसार पादरीहरू नियुक्त गर्नु भयो जुन अनुक्रम उहाँका पुत्रको अनुक्रमअनुसार थियो।\n\n2 अनि यी पादरीहरू उहाँका पुत्रको अनुक्रमअनुसार नियुक्त गरिइएका थिए, त्यसप्रकारमा कि जुनबाट जनले उनीहरूका उद्धारका लागि कुन प्रकारमा प्रतीक्षा गर्नुपर्छ भनी जान्न सकून्।\n\n3 अनि यस प्रकारले उनीहरूलाई नियुक्त गरिएको थियो—उनीहरूको अत्यन्त आस्था र असल कार्यहरूको कारणले संसारको उत्पत्तिदेखि नै परमेश्वरको पूर्व-ज्ञानअनुसार बोलावट भएको र तयार गरिएको हुनाले; पहिलो स्थानमा असल अथवा खराब छान्न छाडिएको हुनाले; त्यसकारण उनीहरूले असल छानेकाले र उनीहरूको महान् आस्थाको अभ्यास गरेकाले, पवित्र बोलावटबाट बोलाइएका छन्, हो, त्यो पवित्र बोलावटका साथ जुन तयार गरिएको थियो र त्यस्ताका निम्ति पूर्व तयार गरिएको उद्धारअनुसार।\n\n4 अनि यसरी उनीहरूलाई आफ्ना आस्थाका कारण यो पवित्र बोलावटबाट बोलाइएको थियो, जबकि अरुले उनीहरूका हृदयका कठोरताका र उनीहरूका मस्तिष्कहरूका अन्धोपनका कारण परमेश्वरको आत्मालाई अस्वीकार गर्थे, जब कि, यदि यो नभएको भए उनीहरूले पनि उनीहरूका बन्धुहरू जत्तिकै महान् अवसर पाउन सक्ने थिए।\n\n5 अथवा निष्कर्षमा, पहिलो स्थानमा उनीहरू उनीहरूका बन्धुहरूसँग उही स्तरमा थिए;त्यसरी यो पवित्र बोलावट संसारको उत्पत्तिदेखि उनीहरूका हृदय कठोर नगर्ने त्यस्ताका निम्ति तयार गरिएकाले, जन्माइएका एकमात्र पुत्रको प्रायश्चित्तमा र त्यसमार्फत् भएकाले, जसलाई तयार गरिएको थियो—\n\n6 अनि त्यसरी पवित्र बोलावटबाट बोलाइएकाले र मानिसका छोराछोरीहरूलाई उहाँका आज्ञाहरू सिकाउन परमेश्वरको पवित्र अनुक्रमको उच्च पादरित्वमा नियुक्त गरिएकाले, कि उनीहरू उहाँको विश्राममा प्रवेश गर्न सकून्—\n\n7 यो उच्च पादरित्व उहाँका पुत्रको अनुक्रमअनुसार भएकाले, जुन संसारको उत्पत्तिदेखिको अनुक्रम थियो; अथवा अर्को शब्दमा, दिनहरूका आदि र वर्षहरूको अन्त्यबिना भएकाले, सबै कुराहरू उहाँको पूर्वज्ञानअनुसार, अनन्तदेखि सबै अनन्तसम्म तयार गरिएकाले—\n\n8 अब उनीहरूलाई यस प्रकारले नियुक्त गरिएको थियो—पवित्र बोलावटका साथ बोलाइएकाले र एक पवित्र विधिका साथ नियुक्त गरिएकाले र पवित्र अनुक्रमको उच्च पादरित्व उनीहरू आफैँमाथि लिएकाले, जुन वोलावट र विधि र उच्च पादरित्व, आदि र अन्त्यबिना छन्—\n\n9 यसरी उनीहरू सदासर्वदाका लागि उच्च पादरीहरू बने, पिताबाट जन्माइएका एक मात्र पुत्र, जो दिनहरूका आदि र वर्षहरूको अन्त्यबिना हुनुहुन्छ, जो महिमाले, समानताले र सत्यले भरिपूर्ण हुनुहन्छ, तिनै पुत्रको अनुक्रमअनुसार। अनि यो यस्तै हो। आमिन।\n\n10 अब, जब मैले यो पवित्र अनुक्रमको, अथवा यो उच्च पादरित्वका बारेमा भनेँ, त्यहाँ धेरै थिए जसलाई नियुक्त गरियो र परमेश्वरको उच्च पादरीहरू बनाइयो; र यो उनीहरूको अत्यन्त आस्था र पश्चात्ताप र परमेश्वरअगाडिको उनीहरूको धार्मिकता, उनीहरूले नाश हुन भन्दा पश्चात्ताप र धार्मिकताको काम चुनेको आधारमा भएको थियो;\n\n11 त्यसकारण उनीहरूलाई यो पवित्र अनुक्रमअनुसार बोलाइएको थियो र पवित्र पारिएको थियो र उनीहरूका वस्त्रहरूलाई थुमाको रगतमार्फत् धोएर सेतो बनाइएको थियो।\n\n12 अब उनीहरू, पवित्र आत्माद्वारा पवित्र बनाइए पछि, उनीहरूका वस्त्रहरूलाई सेतो बनाइएकाले, परमेश्वर आगाडी पवित्र र निष्कलङ्क भएकाले, पापलाई घृणाले बाहेक हेर्न सक्दैन थिए; अनि त्यहाँ धेरै थिए, अत्यन्त धेरै, जसलाई पवित्र बनाइएको थियो र जसले परमप्रभु उनीहरूका परमेश्वरको विश्राममा प्रवेश गरे।\n\n13 अनि अब, मेरा बन्धुहरू, म चाहान्छु कि तिमीहरू परमेश्वरअगाडि आफैँ विनम्र हुनुपर्दछ र पश्चात्तापका लागि योग्य फल ल्याउनु पर्दछ, कि तिमीहरूले पनि यो विश्राममा प्रवेश गर्न सक।\n\n14 हो, आफैँलाई मल्किसदेकका दिनहरूका जनजस्तै विनम्र बनाऊ, जो मैले भनेको उही अनुक्रमअनुसारको एक उच्च पादरी पनि थिए, जसले पनि सदासर्वदाका निम्ति उच्च पादरित्व आफूमा लिएका थिए।\n\n15 अनि यो तिनै मल्किसदेक थिए जसलाई अब्राहामले दशांश तिरे; हो, हाम्रा पिता अब्राहामले समेत आफ्नो अधीनमा रहेका सबैको दश भाग को एक भाग दशांश तिरे।\n\n16 अब यी विधिहरू यसप्रकारले दिइएको थियो, कि जसद्वारा जनले परमेश्वरका पुत्रको बाटो हेर्न सकून्, यो उहाँको अनुक्रमको एक किसिम भएर, अथवा उहाँको अनुक्रम भएकाले र यो कि उनीहरूले आफ्ना पापको छुट्काराको निम्ति बाटो हेर्न सकून्, कि उनीहरूले परमप्रभुको विश्राम भित्र प्रवेश गर्न सकून्।\n\n17 अब यी मल्किसदेक शालेमका राजा थिए र उनका जन दुष्टता र कुकर्ममा बलिया भएका थिए; हो, उनीहरू सबै पथभ्रष्ट भएका थिए, उनीहरू सबै प्रकारका दुष्टताले भरिएका थिए;\n\n18 तर मल्किसदेकले शक्तिशाली आस्थाको अभ्यास गरेकाले र परमेश्वरको पवित्र अनुक्रमअनुसार उच्च पादरित्वको जिम्मेवारी प्राप्त गरेकाले, उनका जनसामु पश्चात्तापको प्रवचन दिए। अनि हेर, उनीहरूले पश्चात्ताप गरे र मल्किसदेकले उनका दिनहरूमा त्यो भूमिमा शान्ति स्थापना गरे; त्यसकारण उनलाई शान्तिका राजकुमार भनिन्थ्यो, किनकि उनी शालेमका राजा थिए; र उनले आफ्ना पिताका अधीनमा शासन गरे।\n\n19 अब, उनीअगाडि त्यहाँ धेरै थिए र त्यसपछि पनि धेरै थिए, तर कोही बढी महान् थिएनन्; त्यसकारण, उनीहरूले उनका बारेमा विशेष उल्लेख गरेका छन्।\n\n20 अब मैले यस वस्तुलाई अरु वर्णन गर्न आवश्यक छैन; मैले जे भनेको छु पर्याप्त छ। हेर, धर्मशास्त्रहरू तिमीहरू अगाडि छन्; यदि यसलाई उल्टोपाल्टो पाऱ्यौ भने तिमीहरूको विनाशका निम्ति हुनेछ।\n\n21 अनि अब यस्तो हुन गयो कि जब अल्माले यी वचनहरू उनीहरूसामु भनेका थिए, उनले उनका हातहरू उनीहरूसामु फैलाए र शक्तिशाली आवाजका साथ कराए, यसो भन्दै: पश्चात्ताप गर्ने समय अहिले हो, किनकि मुक्तिको दिन नजिकिँदैछ;\n\n22 हो, अनि परमप्रभुको आवाज, स्वर्गदूतहरूका मुखबाट, सबै राष्ट्रहरूसामु यो घोषणा गर्दछ; हो, यो घोषणा गर्दछ, कि उनीहरूलाई महान् आनन्दको खुशीको खबर मिलोस्, हो र यी खुशीका खबरहरू उहाँले आफ्ना सबै जनमाझ सुनाउनुहुन्छ; हो, पृथ्वीको सतहभरि सर्वत्र छरपष्ट पारिएकाहरूसमेत; त्यसकारण ती हामीसामु आएका छन्।\n\n23 अनि ती हामीलाई स्पष्ट शब्दमा अवगत गराइएको छ, कि हामीले बुझ्न सकूँ, कि हामीले अन्यथा गर्न सक्दैनौ; र यो हामी एक अनौठो भूमिमा घुमन्ते भएको कारणले हो; त्यसकारण, हामीले अति नै कृपा पाएका छौँ, किनकि हामीसामु हाम्रो दाखबारीको सबै भागमा यी खुशीका खबरहरू घोषणा गरिएको छ।\n\n24 किनकि हेर, स्वर्गदूतहरू यस समयमा हाम्रो भूमिमा धेरैसामु यसलाई घोषणा गर्दै छन; र यो उहाँको महिमामा हुने उहाँको आगमनको समयमा उहाँको वचन ग्रहण गर्न मानिसका छोराछोरीहरूका हृदयहरूलाई तयार गर्ने प्रयोजनले हो।\n\n25 अनि अब हामी उहाँको आगमनको खुशीको समाचार हामीसामु स्वर्गदूतको मुखद्वारा घोषणा गरिन प्रतीक्षा मात्र गर्छौ; किनकि समय आउँछ, कति छिटो हामीलाई थाहा छैन। परमेश्वरसँग चाहान्छु कि यो मेरा दिनमा होओस्; तर चाँडो होओस्, अथवा ढिलो, यसमा म हर्ष मनाउनेछु।\n\n26 अनि यसलाई न्यायिक र पवित्र मानिसहरूसामु अवगत गराइनेछ, स्वर्गदूतहरूको मुखबाट, उहाँको आगमनको समयमा, कि हाम्रा पितापुर्खाहरुका वचनहरू पूरा होऊन्, उहाँका बारेमा उनीहरूले बोलेअनुसार, जुन उनीहरूमा भएको अगमवाणीको आत्माअनुसार थियो।\n\n27 अनि अब, मेरा बन्धुहरू, म मेरो हृदयको भित्रबाट चाहान्छु, हो, पीडा हुने गरी महान चिन्ताका साथ समेत, कि तिमीहरूले मेरा वचनहरूलाई सुन र तिमीहरूका पापहरूलाई निकाल र तिमीहरूको पश्चात्तापका दिनलाई नलम्ब्याऊ;\n\n28 तर कि तिमीहरू आफैँ परमप्रभुअगाडि विनम्र बन र उहाँको पवित्र नाउँमा बोलाओ र निरन्तर होसियार रहो र प्रार्थना गर, कि तिमीहरूलाई सहनसक्ने भन्दा बढी नलोभ्याइयोस्, अनि यसरी विनम्र, नम्र, समर्पित, धैर्य, मायाले भरिएको र सबै सहनशील बनेर पवित्र आत्माद्वारा अगुवाइ होओस्।\n\n29 परमप्रभुमाथि आस्था भएर; आशा गरेर कि तिमीहरूले अनन्त जीवन प्राप्त गर्नेछौ; परमेश्वरको माया तिमीहरूका हृदयहरूमा सदैव राखेर, कि तिमीहरूलाई अन्तिम दिनमा उत्थान गरियोस् र तिमीहरू उहाँको विश्राममा प्रवेश गर्न सक।\n\n30 अनि परमप्रभुले तिमीहरूलाई पश्चात्ताप प्रदान गरून्, कि तिमीहरूले उहाँको क्रोध आफूमाथि नल्याओ, कि नरकको साङ्गलाहरूद्वारा तिमीहरूलाई नबाँधियोस्, कि तिमीहरूले दोस्रो मृत्यु सहन नपरोस्।\n\n31 अनि अल्माले जनसामु अरु धेरै वचनहरू बोले, जुन यो पुस्तकमा लेखिएको छैनन्।\n\n", "alma 14": "[center][font_size=26]अध्याय १४[/font_size][/center]\n\n[i]अल्मा र अमुलेकलाई कारागारमा हालिन्छ र प्रहार गरिन्छ—विश्वासीहरूलाई र उनीहरूका पवित्र धर्मशास्त्रहरूलाई आगोद्वारा जलाइन्छ—यी सहिदहरूलाई परमप्रभुद्वारा महिमाका साथ प्राप्त गरिन्छ—कारागारका भित्ताहरू टुक्रा टुक्रा पारिन्छन् र ढल्छन्—अल्मा र अमुलेकलाई मुक्त गरिन्छ र उनीहरूलाई सताउनेहरूको बध गरिन्छ। लगभग ई.पू. ८२–८१।[/i]\n\n1 अनि यस्तो हुन गयो उनले जनसामु बोल्न अन्त्य गरेपछि उनीहरूमध्ये धेरैले उनका वचनहरूमा विश्वास गरे र पश्चात्ताप गर्न र धर्मशास्त्रहरूको खोजी गर्न थाले।\n\n2 तर उनीहरूमध्ये बढी भाग इच्छुक थिए कि उनीहरूले अल्मा र अमुलेकलाई विनाश गर्न सकून्; किनकि उनीहरू जिस्रोमसामुका उनका वचनहरूको स्पष्टताका कारण अल्मासँग रिसाए; र उनीहरूले यो पनि भने कि अमुलेकले उनीहरूलाई ढाँटेका थिए, उनीहरूको कानुनविरुद्ध र उनीहरूका वकिलहरू र न्यायकर्ताहरूविरुद्ध पनि निन्दा गरेका थिए।\n\n3 अनि उनीहरू अल्मा र अमुलेकसँग पनि रिसाएका थिए; र किनभने उनीहरूले आफ्ना दुष्टताविरुद्ध स्पष्टका साथ गवाही दिएका थिए, उनीहरूले तिनीहरूलाई गोप्यरुपमा फ्याँक्न खोजे।\n\n4 तर यस्तो हुन गयो कि उनीहरूले त्यसो गरेनन्; तर उनीहरूले तिनीहरूलाई लगे र बलियो डोरीहरूले तिनीहरूलाई बाँधे र उनीहरूलाई भूमिको प्रधान न्यायकर्ताअगाडि लगे।\n\n5 अनि जन अघि गए र उनीहरूविरुद्ध गवाही दिए—गवाही दिँदै कि उनीहरूले आफ्ना कानुन र उनीहरूका वकिलहरू र भूमिका न्यायकर्ताहरू र भूमिमा भएका सबै जनविरुद्ध पनि निन्दा गरे; अनि यो पनि गवाही दिए कि यहाँ एक मात्र परमेश्वर हुनुहुन्छ र उहाँले आफ्नो पुत्रलाई जनसामु पठाउनुहुनेछ, तर उहाँले उनीहरूलाई बचाउनुहुनेछैन; अनि यस्ता धेरै कुराहरू जनले अल्मा र अमुलेकविरुद्ध गवाही दिए। अब यी भूमिको प्रधान न्यायकर्ताअगाडि गरिएको थियो।\n\n6 अनि यस्तो हुन गयो कि जीस्रोम बोलिएका वचनहरूमा आश्चर्यचकित भयो; उसलाई उसका झुठा वचनहरूद्वारा जनमाझ आएको मस्तिस्कको अन्धोपनबारेमा पनि थाहा थियो; र उसको जीवात्मा उसको आफ्नो दोषको चेतनामुनि पीडित हुन थाल्यो; हो, ऊ नरकको पीडाहरूद्वारा घेरिन थाल्यो।\n\n7 अनि यस्तो हुन गयो कि ऊ जनसामु कराउन थाल्यो, यसो भन्दै: हेर, म दोषी छु र यी मानिसहरू परमेश्वरअगाडि निष्कलङ्क छन्। अनि उसले त्यस समयदेखि उनीहरूका निम्ति बिन्ती गर्न थाल्यो; तर उनीहरूले उसकाविरुद्ध निन्दा गरे, यसो भन्दै: के तँ पनि सैतानको अधीनमा छस्? अनि उनीहरूले उसलाई थुके र उसलाई उनीहरूमाझबाट निकाला गरे र अल्मा र अमुलेकले बोलेका वचनहरूमा विश्वास गर्ने सबैलाई पनि; अनि उनीहरूले उनीहरूलाई निकाला गरे र उनीहरूलाई ढुङ्गाले हान्न मानिसहरू पठाए।\n\n8 अनि उनीहरूले तिनीहरूका पत्नीहरू र छोराछोरीहरू एकसाथ् ल्याए र जसले विश्वास गऱ्यो अथवा जसलाई परमेश्वरका वचनमा विश्वास गर्न सिकाइएको थियो, उनीहरूलाई आगोमा फ्याँकिनुपर्दछ भनी अह्राए; र उनीहरूले तिनीहरूका अभिलेखहरू पनि ल्याए जुनमा पवित्र धर्मशास्त्रहरू थिए र तिनलाई पनि आगोमा फ्याँके, कि ती जलाइयून र आगोद्वारा विनाश होऊन्।\n\n9 अनि यस्तो हुन गयो कि उनीहरूले अल्मा र अमुलेकलाई लगे र उनीहरूलाई साहदतको स्थानमा ल्याए कि उनीहरूले आगोद्वारा भष्म भइरहेका तिनीहरूको विनाश हेर्न सकून्।\n\n10 अनि जब अमुलेकले आगोमा भष्म भइराखेका स्त्रीहरू र बालबालिकाहरूको पीडालाई देखे, उनी पनि पीडित भए; र उनले अल्मासामु भने: हामी कसरी यस्तो भयावह दृश्य हेर्न सक्दछौँ? त्यसकारण हामीले हाम्रा हातहरू फैलाऔँ र हामीमा भएको परमेश्वरको शक्तिको अभ्यास गरौँ र तिनीहरूलाई ज्वालाहरूबाट बचाऔँ।\n\n11 अल्माले उनीसामु भने: आत्माले मलाई बाध्य गराउँछ कि मैले मेरा हात फैलाउनु हुँदैन; किनकि परमप्रभुले उनीहरूलाई आफैँ, महिमामा, ग्रहण गर्नुहुन्छ; र उहाँले सहनुहुन्छ कि उनीहरूले यो कुरा गरून्, अथवा कि जनले उनीहरूलाई यो कुरा गरून्, उनीहरूका हृदयका कठोरताअनुसार, कि उहाँले आफ्नो क्रोधमा उनीहरूमा अभ्यास गर्ने न्यायहरू न्यायिक हुनेछन्; र निर्दोषको रगत उनीहरूका विरुद्ध गवाहीका रुपमा खडा हुनेछ, हो र अन्तिम दिनमा उनीहरूका विरुद्ध शक्ति पूर्वक कराउनेछ।\n\n12 अब अमुलेकले अल्मालाई भने: हेर, सम्भवत: उनीहरूले हामीलाई पनि जलाउनेछन्।\n\n13 अनि अल्माले भने: परमप्रभुको इच्छाअनुसार होओस्। तर, हेर, हाम्रो कार्य सकिएको छैन, त्यसकारण उनीहरूले हामीलाई जलाउनेछैनन्।\n\n14 अनि यस्तो हुन गयो कि जब आगोमा फ्याँकिएकाहरूका शरीरहरू र तिनीहरूसँगै फ्याँकिएका अभिलेखहरू पनि भष्म भए, भूमिको प्रधान न्यायकर्ता बाँधिएका अल्मा र अमुलेक अगाडि आएर खडा भयो; अनि उसले उसको हातले उनीहरूलाई उनीहरूका गालामा प्रहार गऱ्यो र उनीहरूसामु भन्यो: तिमीहरूले यो देखेपछि, के तिमीहरूले यी जनसामु फेरि प्रवचन गर्छौ, कि उनीहरूलाई आगो र गन्धकको एक कुण्डमा फ्याकिनेछ?\n\n15 हेर, तिमीहरू देख्छौ कि तिमीहरूसँग आगोमा फ्याँकिएकाहरूलाई जोगाउने शक्ति छैन; न त परमेश्वरले उनीहरूको संरक्षण गर्नुभयो किनभने उनीहरू तिमीहरूको आस्थाका थिए। अनि न्यायकर्ताले उनीहरूलाई फेरि उनीहरूका गालामा प्रहार गऱ्यो र सोध्यो: तिमीहरूले आफ्ना निम्ति के भन्दछौ?\n\n16 अब यो न्यायकर्ता गिदोनलाई बध गर्ने नेहोरको अनुक्रम र आस्थाअनुसार थियो।\n\n17 अनि यस्तो हुन गयो कि अल्मा र अमुलेकले केही उत्तर दिएनन्; र उसले उनीहरूलाई फेरि प्रहार गऱ्यो र कारागारमा फ्याँक्न उनीहरूलाई आधिकारीहरूसमक्ष हस्तान्तरण गरे।\n\n18 अनि जब उनीहरूलाई कारागारभित्र फ्याँकेको तीन दिन भएको थियो, त्यहाँ नेहोरका घोषित आस्थाका धेरै वकिलहरू र न्यायकर्ताहरू र पादरीहरू र शिक्षकहरू आए; र तिनीहरू कारागारमा उनीहरूलाई हेर्न आए र तिनीहरूले उनीहरूलाई धेरै वचनहरूका बारेमा प्रश्न सोधे; तर उनीहरूले तिनीहरूलाई केही उत्तर दिएनन्।\n\n19 अनि यस्तो हुन गयो कि न्यायकर्ता उनीहरूसामु खडा भए र भने: तिमीहरूले किन यी जनका प्रश्नहरूको उत्तर दिँदैनौ? के तिमीहरूलाई थाहा छैन कि मसँग तिमीहरूलाई ज्वालाहरूमा हालिदिने शक्ति छ? अनि उसले उनीहरूलाई बोल्न आज्ञा दियो; तर उनीहरूले केही उत्तर दिएनन्।\n\n20 अनि यस्तो हुन गयो कि उनीहरू फर्के र आफ्नो बाटो लागे, तर भोलिपल्ट फेरि आए; र न्यायकर्ताहरूले पनि उनीहरूका गालाहरूमा फेरि प्रहार गरे। अनि धेरैजना पनि अघि आए र उनीहरूलाई प्रहार गरे, यसो भन्दै: के तिमीहरू फेरि खडा भएर यी जनको मूल्याङ्कन गर्छौ र हाम्रा कानुनलाई दोषी ठहऱ्याउँछौ? यदि तिमीहरूसँग यस्तो महान् शक्ति छ भने किन तिमीहरूले आफैँलाई मुक्त गर्दैनौ?\n\n21 अनि उनीहरूले यस्ता महान् कुराहरू उनीहरूसामु भने, उनीहरूप्रति उनीहरूका दाह्रा किट्दै, उनीहरूलाई थुक्दै र यसो भन्दै: हामी दोषी ठहरिँदा कस्तो देखिनेछौ?\n\n22 अनि धेरै यस्ता कुराहरू, हो, सबै प्रकारका यस्ता कुराहरू उनीहरूले उनीहरूसामु गरे; अनि यसरी उनीहरूले धेरै दिनसम्म उनीहरूको खिल्ली उडाए। अनि उनीहरूले तिनीहरूबाट खान रोके कि उनीहरू भोकाऊन्, पानी रोके कि उनीहरू तिर्खाऊन्; र उनीहरूले तिनीहरूको वस्त्रहरू पनि खोसे कि उनीहरू नाङ्गा होऊन्; र उनीहरूले तिनीहरूलाई बलिया डोरीहरूले बाँधे र कारागारमा बन्ध गरे।\n\n23 अनि यस्तो हुन गयो धेरै दिनसम्म उनीहरूले सहेपछि, (अनि यो नफीका जनमाथि न्यायकर्ताहरूको शासनको दशौँ वर्षको दशौँ महिनाको बाह्रौँ दिनमा थियो) कि अम्मोनीहाहको भूमिका प्रधान न्यायकर्ता र उनीहरूका धेरै शिक्षकहरू र उनीहरूका वकिलहरू अल्मा र अमुलेकलाई डोरीहरूले बाँधेर राखेको कारागारमा गए।\n\n24 अनि प्रधान न्यायकर्ता उनीहरूअगाडि खडा भयो र उनीहरूलाई फेरि प्रहार गऱ्यो र उनीहरूसामु भन्यो: यदि तिमीहरूसँग आफैँलाई यी बन्धनहरूबाट मुक्त गर्ने परमेश्वरको शक्ति छ भने र तब हामी विश्वास गर्दछौँ कि परमप्रभुले तिमीहरूका वचनहरूअनुसार यी जनको विनाश गर्नुहुनेछ।\n\n25 अनि यस्तो हुन गयो कि उनीहरू सबै अघि गए र उनीहरूलाई प्रहार गरे, उही वचनहरू भन्दै, अन्तिमसम्म समेत; र जब अन्तिमले बोलेको थियो, परमेश्वरको शक्ति अल्मा र अमुलेकमाथि थियो र उनीहरू उठे र उनीहरूका खुट्टाहरूमा खडा भए।\n\n26 अनि अल्मा कराए यसो भन्दै: यी महान् कष्टहरू हामी कतिन्जेल सहौँ, हे परमप्रभु? हे परमप्रभु, हामीलाई ख्रीष्टमा भएको हाम्रो विश्वासअनुसार, मुक्तिसम्म समेत शक्ति दिनुहोस्। अनि उनीहरूले आफूलाई बाँधेका डोरीहरू तोडे; र जब जनले यी देखे, उनीहरू भाग्न थाले, किनकि विनाशको डर उनीहरूमा आयो।\n\n27 अनि यस्तो हुन गयो कि उनीहरूको डर यति ठूलो थियो कि उनीहरू पृथ्वीमा ढले र कारागारको बाहिरको ढोकासम्म पुगेनन्; र पृथ्वी शक्तिपूर्वक हल्लियो र कारागारका भित्ताहरू टुक्रिएर दुइटा भए, त्यसकारण ती पृथ्वीमा ढले; र ती ढलेका भित्ताबाट अल्मालाई र अमुलेकलाई प्रहार गर्ने प्रधान न्यायकर्ता र वकिलहरू र पादरीहरू र शिक्षकहरूको बध भयो।\n\n28 अनि अल्मा र अमुलेक कारागारबाट बाहिर आए र उनीहरू घाइते भएका थिएनन्; किनकि परमप्रभुले ख्रीष्टमा भएको उनीहरूको आस्थाअनुसार उनीहरूलाई शक्ति दिनुभयो। अनि उनीहरू सिधै कारागारबाट बाहिर आए; र उनीहरूका बन्धनहरू फुकालिए; र कारागार पृथ्वीमा ढलेको थियो र अल्मा र अमुलेक बाहेक ती भित्ताहरू भित्रका प्रत्येक जीवात्माहरूको बध गरिएको थियो; अनि उनीहरू सिधै सहरतिर आए।\n\n29 अब जनले ठूलो आवाज सुनेकाले त्यसको कारण के हो भनी जान्न भिडमा एक साथ दौडेर आए; र जब उनीहरूले अल्मा र अमुलेक कारागारबाट बाहिर आउँदै गरेको र कारागारका भित्ताहरू पृथ्वीमा ढलेको देखे, उनीहरू भयङ्कर डरले आत्तिए र अल्मा र अमुलेकको उपस्थितिबाट जसरी एउटा बाख्रो उनका पाठाहरूसँग दुई सिंहबाट भाग्छ त्यसरी समेत भागे; अनि यसरी उनीहरू अल्मा र अमुलेकको उपस्थितिबाट भागे।\n\n", "alma 15": "[center][font_size=26]अध्याय १५[/font_size][/center]\n\n[i]अल्मा र अमुलेक सिदोम जान्छन् र चर्चको स्थापना गर्छन्—अल्माले जीस्रोमलाई चङ्गाइ दिन्छन्, जो चर्चमा सम्मिलित हुन्छन्—धेरैले बप्तिस्मा लिन्छन् र चर्चको उन्नति हुन्छ—अल्मा र अमुलेक जरहेम्ला जान्छन्। लगभग ई.पू. ८१।[/i]\n\n1 अनि यस्तो हुन गयो कि अल्मा र अमुलेकलाई सहरबाहिर प्रस्थान गर्न आज्ञा गरियो र उनीहरू प्रस्थान गरे र सिदोमको भूमितर्फ समेत आए; र हेर, त्यहाँ तिनीहरूले अल्माका वचनहरूमा विश्वास गरेका कारणले निकाला गरिएका र ढुङ्गाले हानिएका अम्मोनीहाहको भूमिबाट प्रस्थान गरेका सबै जनलाई फेला पारे।\n\n2 अनि उनीहरूले आफ्ना पत्नीहरू र छोराछोरीहरूमाथि भएका सबै र आफ्नै र उनीहरूको मुक्तिको शक्तिका बारेमा उनीहरूलाई बताए।\n\n3 अनि जीस्रोम पनि सिदोममा, एक बल्दो ज्वरोले बिरामी भई पल्टेको थियो, जुन उसको दुष्टताले उसको मस्तिष्कको विपत्तिहरूका कारण भएको थियो, किनकि उसले ठान्यो कि अल्मा र अमुलेक अब छैनन्; र उसले ठान्यो कि उसको दुष्टताका कारण उनीहरूको बध गरिएको थियो। अनि यो महान् पाप र उसका अरु धेरै पापहरूले, मुक्ति नहुने भएकाले यो अत्यन्त कष्टप्रद नभइन्जेलसम्म उसको मस्तिष्कको खेदो खन्यो; त्यसकारण ऊ एक बल्दो तापले रन्थनिन थाल्यो।\n\n4 अब, जब उसले सुन्यो कि अल्मा र अमुलेक सिदोमको भूमिमा छन्, उसको हृदयले साहस लिन थाल्यो; अनि उसले, उनीहरूलाई आफूसमक्ष आइदिने चाहना गर्दै, तुरुन्त उनीहरूसमक्ष एक सन्देश पठायो।\n\n5 अनि यस्तो हुन गयो कि उनीहरू तुरुन्त गए, उसले उनीहरूलाई पठाएको सन्देशको पालना गर्दै; र उनीहरू जीस्रोमको घरभित्र गए; र उनीहरूले उसलाई उसको बिछ्यौनामा, बिरामी, एक बल्दो जरोले कमजोर भएको फेला पारे; र उसको मस्तिष्क पनि उसका दुष्टताहरूका कारण अत्यन्त कष्टप्रद थियो; र जब उसले उनीहरूलाई देख्यो उसले आफ्नो हात फैल्यायो र उनीहरूलाई बिन्ती गऱ्यो कि उनीहरूले उसको चङ्गाइ गरून्।\n\n6 अनि यस्तो हुन गयो कि अल्माले उसलाई भने, उसलाई हातमा समातेर: के तँ मुक्तिका निम्ति ख्रीष्टको शक्तिमा विश्वास गर्छस्?\n\n7 अनि उसले उत्तर दियो र भन्यो: हो, म तिमीले सिकाएका सबै वचनहरूको विश्वास गर्छु।\n\n8 अनि अल्माले भने: यदि तँ ख्रीष्टको उद्धारमा विश्वास गर्दछस् भने तैँले चङ्गाइ पाउन सक्छस्।\n\n9 अनि उसले भन्यो: हो, म तिम्रा वचनअनुसार विश्वास गर्छु।\n\n10 अनि तब अल्माले परमप्रभुसामु पुकारे, यसो भन्दै: हे परमप्रभु हाम्रा परमेश्वर, यो मानिसमाथि कृपा गरिदिनुहोस् र ख्रीष्टमा भएको उसको विश्वासअनुसार उसलाई चङ्गाइ गरिदिनुहोस्।\n\n11 अनि जब अल्माले यी वचनहरू बोलेका थिए, जीस्रोम आफ्नो खुट्टामा उफ्रियो र हिँड्न थाल्यो; अनि यो सबै जनको ठूलो आश्चर्यमा गरिएको थियो; र यसको ज्ञान सिदोमको सम्पूर्ण भूमिभरि फैलियो।\n\n12 अनि अल्माले जेस्रोमलाई परमप्रभुसामु बप्तिस्मा दिए; र उसले त्यससमय पश्चात् जनसामु प्रवचन दिन थाल्यो।\n\n13 अनि अल्माले सिदोमको भूमिमा चर्चको स्थापना गरे र त्यो भूमिमा बप्तिस्मा लिन इच्छुक भएकाहरूलाई परमप्रभुमा बप्तिस्मा दिन पादरीहरू र शिक्षकहरूलाई पवित्रीकृत गरे।\n\n14 अनि यस्तो हुन गयो कि उनीहरू धेरै थिए, किनकि सिदोमको वरिपरिको सम्पूर्ण क्षेत्रबाट उनीहरू ठूलो सङ्ख्यामा आए र बप्तिस्मा लिए।\n\n15 तर अम्मोनीहाहको भूमिका जनका सम्बन्धमा, उनीहरू एक कठोर हृदय भएका हठी जन रहे; अनि उनीहरूले अल्मा र अमुलेकको सबै शक्तिलाई सैतानको हो भन्दै आफ्ना पापहरूको पश्चात्ताप गरेनन्; किनकि उनीहरू नेहोरको घोषित आस्थाका थिए र आफ्ना पापहरूको पश्चात्तापमा विश्वास गरेनन्।\n\n16 अनि यस्तो हुन गयो कि अल्मा र अमुलेक, अमुलेकले परमेश्वरका वचनका निम्ति उनका अम्मोनीहाहको भूमिमा भएका सबै सुन र चाँदी र उनका मूल्यवान् कुराहरू त्यागेकाले, एक समयका उनका मित्रहरूद्वारा, उनका पिता र उनका कुटुम्बद्वारा पनि उनलाई अस्वीकार गरिएकाले;\n\n17 त्यसकारण, अल्माले सिदोममा चर्चको स्थापना गरेपछि, एक महान् नियन्त्रण देखेर, हो, देखेर कि जन उनीहरूका हृदयका घमण्डका सम्बन्धमा नियन्त्रित थिए र परमेश्वरअगाडि आफूलाई विनम्र बनाउन थाले र परमेश्वरको आराधना गर्न उनीहरूका आरक्षणका स्थानहरूमा वेदीअगाडि एक साथ भेला हुन थाले, होसियार हुँदै र निरन्तर प्रार्थना गर्दै, ताकि उनीहरूले सैतानबाट र मृत्युबाट र विनाशबाट मुक्ति पाउन सकून्—\n\n18 अब जसरी मैले भने, अल्माले यी सबै कुराहरू देखेकाले, त्यसकारण उनले अमुलेकलाई लगे र जरहेम्लाको भूमिमा आए र तिनलाई उनको आफ्नो घरमा लगे र उनका विपत्तिहरूमा उनको सेवा गरे र परमप्रभुमा उनलाई बलियो बनाए।\n\n19 अनि नफीका जनमाथिको न्यायकर्ताहरूको शासनको दशौँ वर्ष यसरी अन्त्य भयो।\n\n", "alma 16": "[center][font_size=26]अध्याय १६[/font_size][/center]\n\n[i]लमानीहरूले अम्मोनीहाहका जनको विनाश गर्छन्—जोरामले नफीहरूलाई लमानीहरूमाथिको विजयमा अगुवाइ गर्छन्—अल्मा र अमुलेक र अन्य धेरैले वचनको प्रचार गर्छन्—उनीहरूले सिकाउँछन् कि पुनरुत्थानपछि ख्रीष्ट नफीहरूसामु देखिनुहुनेछ। लगभग ई.पू. ८१–७७।[/i]\n\n1 अनि यस्तो हुन गयो कि नफीका जनमाथिको न्यायकर्ताहरूको शासनको एघारौँ वर्षको दोस्रो महिनाको पाँचौ दिनमा, जरहेम्लाको भूमिमा धेरै शान्ति भयो र, निश्चित सङ्ख्याका वर्षहरूसम्म त्यहाँ न त युद्धहरू न त लडाइँहरू भए र एघारौँ वर्षको दोस्रो महिनाको पाँचौ दिनसम्म समेत, त्यहाँ युद्धको हल्ला भूमि भरि सुनियो।\n\n2 किनकि हेर, लमानीहरूका सेनाहरू उजाड स्थानतिरबाट, भूमिको सिमानाहरूसम्म, अम्मोनीहाहको सहरभित्र समेत, आए र जनको बध गर्न र सहरको विनाश गर्न थाले।\n\n3 अनि अब यस्तो हुन गयो कि नफीहरूले उनीहरूलाई भूमिबाट लखेट्न पर्याप्त सेना जम्मा गर्नुभन्दा अगाडि उनीहरूले अम्मोनीहाहको सहरमा भएका जनको र नोआको सिमानाहरू वरिपरि केहीको पनि विनाश गरेका थिए र अरुलाई उजाड स्थानतिर बन्दी बनाएर लगेका थिए।\n\n4 अब यस्तो हुन गयो कि नफीहरू उजाड स्थानतिर बन्दी बनाइएर लगिएकाहरूलाई पाउन इच्छुक थिए।\n\n5 त्यसकारण, नफीहरूका सेनाहरूको मुख्य कप्तान नियुक्त गरिएका उनी, (र उनको नाउँ जोराम थियो र उनका दुइटा छोराहरू थिए, लही र आहा)—अब जोराम र उनका दुई छोराहरू, अल्मा चर्चमाथि उच्च पादरी हुन् भन्ने थाहा पाएर, उनीसँग अगमवाणीको आत्मा छ भन्ने सुनेर, त्यसकारण तिनीहरू उनीसामु गएर उनीबाट जान्न चाहे कि उनीहरू लमानीहरूद्वारा बन्दी बनाएर लगिएका आफ्ना बन्धुहरूलाई खोज्न उजाड स्थानतिर जानु पर्छ भनी परमप्रभु चाहानुहुन्छ वा हुन्न।\n\n6 अनि यस्तो हुन गयो कि यस विषयका बारेमा अल्माले परमप्रभुसँग सोधे। अनि अल्मा फर्के र उनीहरूसामु भने: हेर, लमानीहरू उजाड स्थानको दक्षिणमा, मन्टीको भूमिको सिमानाहरूभन्दा पर धेरै माथि, सिदोन नदी तर्नेछन्। अनि तिमीहरूले उनीहरूलाई, त्यहाँ, सिदोन नदीको पूर्वमा उनीहरूलाई भेट्ने छौ र परमप्रभुले तिमीहरूका लमानीहरूद्वारा बन्दी बनाएर लगिएका बन्धुहरूलाई तिमीहरूलाई दिनुहुनेछ।\n\n7 अनि यस्तो हुन गयो कि जोराम र उनका छोराहरूले उनीहरूका सेनाहरूका साथ सिदोन नदी तरे र मन्टीका सिमानाहरूभन्दा पर सिदोन नदीको पूर्वमा रहेको उजाड स्थानसम्म यात्रा गरे।\n\n8 अनि उनीहरू लमानीहरूका सेनाहरूमाथि आए र लमानीहरूलाई यत्र-तत्र छरियो र उजाड स्थानतिर धपाइयो; र उनीहरूले लमानीहरूद्वारा बन्दी बनेर लगिएका उनीहरूका बन्धुहरूलाई लगे र बन्दी बनाएर लगिएका मध्ये एकको जीवात्मा पनि गुमाइएको थिएन। अनि उनीहरूलाई आफ्ना बन्धुहरूद्वारा उनीहरूका आफ्ना भूमिहरू अधीनमा लिन लगिइए।\n\n9 अनि न्यायकर्ताहरूको शासनको एघारौँ वर्ष यसरी अन्त्य भयो, लमानीहरू भूमिबाट लखेटिए र अम्मोनीहाहका जनको विनाश गरिएको थियो; हो, अम्मोनीहाहीहरूका प्रत्येक जीवित जीवात्माहरूको विनाश गरिएको थियो र उनीहरूको महान् सहर पनि, जुन उनीहरूले भनेका थिए, त्यसको माहानताका कारण, परमेश्वरले विनाश गर्न सक्नुहुन्न।\n\n10 तर हेर, एक दिनमा यसलाई उजाड बनाइएको थियो; र मुर्दाहरूलाई कुकुरहरू र उजाड स्थानका जङ्गली जनावरहरूद्वारा लुछाचुँडी गरिएको थियो।\n\n11 तैपनि, धेरै दिनहरूपछि उनीहरूका मृत शरीरहरू पृथ्वीको सतहमा थुपारिएका थिए र तिनीहरूलाई एउटा पातलो ढक्कनले ढाकिएको थियो। अनि त्यहाँको गन्ध यति अधीक थियो कि मानिसहरू अम्मोनीहाहको भूमि अधीनमा लिन धेरै वर्षसम्म गएनन्। अनि यसलाई नेहोरहरूका उजाड भनिन्थ्यो; किनकि बध गरिएका उनीहरू नेहोरका पेशाका थिए; र उनीहरूको भूमि उजाड रह्यो।\n\n12 अनि लमानीहरू नफीहरूका विरुद्ध लडाइँ गर्न नफीका जनमाथि न्यायकर्ताहरूको शासनको चौधौँ वर्षसम्म आएनन्। अनि यसरी नफीका जनले भूमिमा तीन वर्षसम्म निरन्तर शान्ति पाए।\n\n13 अनि अल्मा र अमुलेक उनीहरूका मन्दिरहरूमा र उनीहरूका आरक्षणहरूमा र यहुदीहरूका प्रकारले बनाइएका सभा-घरहरूमा जनलाई पश्चात्तापको प्रवचन दिँदै अघि गए।\n\n14 अनि जतिले उनीहरूका वचनहरू सुने, उनीहरूलाई उनीहरूले परमेश्वरका वचन दिए, कुनै पक्षपातविना, निरन्तर रुपमा।\n\n15 अनि यसरी अल्मा र अमुलेक अघि गए र कार्य गर्न चुनिएका अरु धेरै पनि, सम्पूर्ण भूमिभरि वचनको प्रचार गर्न। अनि चर्चको स्थापना भूमिभरि वरिपरिका सम्पूर्ण क्षेत्रमा, नफीहरूका सबै जनमाझ फैलिएको थियो।\n\n16 अनि उनीहरूमाझ असमानता थिएन; परमप्रभुले भूमिको सम्पूर्ण सतहभरि उहाँको आत्मा मानिसका छोराछोरीहरूका मानसिकतालाई तयार गर्न, अथवा उहाँको आगमनको समयमा उनीहरूमाझ सिकाइने वचन ग्रहण गर्न उनीहरूका हृदयहरू तयार गर्न खन्याउनुभयो—\n\n17 कि ती वचनविरुद्ध कठोर नहोऊन्, कि उनीहरू अविश्वासी नहोऊन् र विनाश गर्दै नजाऊन्, तर कि उनीहरूले खुशीका साथ वचन प्राप्त गरून् र एक हाँगाको रूपमा सत्य द्राक्षलतामा कलमी हुन पुगून्, कि उनीहरू परमप्रभु उहाँका परमेश्वरको विश्राममा प्रवेश गरून्।\n\n18 अब ती पादरीहरू, जो जनमाझ अघि गए सबै झुटो बोल्न र छकाउन र ईर्ष्या गर्न र कलह र द्वैष र विद्रोह र चोरी, डकैती, लुट, हत्या, व्यभिचार गर्न र हरेक प्रकारका लम्पटपनाविरुद्ध कराउँदै प्रवचन दिए कि यी कुराहरू हुनुहुन्न—\n\n19 छिट्टै आउनु पर्ने कुराहरू प्रस्तुत गर्दै; हो, परमेश्वरका पुत्रको आगमनको, उहाँका कष्टहरूको र मृत्युको र मृतकहरूको पुनरुत्थानको पनि प्रवचन गर्दै।\n\n20 अनि जनमध्ये धेरैले परमेश्वरका पुत्र आउनुहुने स्थानका बारेमा सोधे; र उनीहरूलाई सिकाइयो कि उहाँ आफ्नो पुनरुत्थानपछि तिनीहरूको बीच देखिनु हुनेछ; र जनले यो महान् हर्ष र आनन्दका साथ सुने।\n\n21 अनि अब सम्पूर्ण भूमिभरि चर्चको स्थापना गरेपछि—सैतानमाथि विजय प्राप्त गरेर र परमेश्वरका वचन यसको शुद्धतामा सम्पूर्ण भूमिमा प्रवचन गरिएर र परमप्रभुले उहाँको आशीषहरू जनमाथि खन्याएर—यसरी नफीका जनमाथिको न्यायकर्ताहरूको शासनको चौधौँ वर्ष अन्त्य भयो।\n\n", "alma 17": "मोसीयाहका छोराहरूको एक विवरण, जसले परमेश्वरका वचनका निम्ति अधिराज्यमाथिको उनीहरूको अधिकारलाई अस्वीकार गरे र नफीको भूमिसम्म लमानीहरूसामु प्रवचन दिन गए; उनीहरूका कष्टहरू र मुक्ति—अल्माको अभिलेखअनुसार।\n\nअध्यायहरू १७ देखि २७ सम्म\n\n[center][font_size=26]अध्याय १७[/font_size][/center]\n\n[i]मोसीयाहका छोराहरूसँग अगमवाणीको र प्रकाशको आत्मा छ—लमानीहरूलाई वचन घोषणा गर्न उनीहरू आफ्ना विभिन्न बाटाहरूमा जान्छन्—अम्मोन इश्माएलको भूमिमा जान्छन् र लमोनी राजाका सेवक बन्दछन्—अम्मोनले राजाका बथानको संरक्षण गर्छन् र उनका शत्रुहरूलाई सेबसको पानीमा बध गर्छन्। पदहरू १–३, लगभग ई.पू. ७७; पद ४, लगभग ई.पू ९१–७७; र पदहरू ५–३९, लगभग ई.पू. ९१।[/i]\n\n1 अनि अब यस्तो हुन गयो कि जब अल्मा गिदोनको भूमिदेखि दक्षिणतर्फ, मन्टीको भूमितिर यात्रा गर्दै थिए, हेर, उनको आश्चर्यका निम्ति, उनले जरहेम्लाको भूमितिर यात्रा गर्दै गरेका मोसीयाहका छोराहरूलाई भेटे।\n\n2 अब यी मोसीयाहका छोराहरू अल्मासामु पहिला स्वर्गदूत देखा परेको समयमा उनीसँग थिए; त्यसकारण अल्मा उनका बन्धुहरूलाई देख्दा अत्यन्तै हर्षित भए; र के ले उनको हर्ष अझ थप्यो भने, उनीहरू अझै परमप्रभुमा उनका बन्धुहरू थिए; हो र उनीहरू सत्यताको ज्ञानमा बलियो बनेका थिए; किनकि उनीहरू एक गहिरो सुझबुझका मानिसहरू थिए र उनीहरूले लगनशीलताका साथ धर्मशास्त्रको खोजी गरेका थिए, कि उनीहरूले परमेश्वरका वचन जान्न सकून्।\n\n3 तर यति मात्र होइन; उनीहरूले धेरै प्रार्थना र उपवासमा आफैँलाई सुम्पेका थिए; त्यसकारण उनीहरूसँग अगमवाणीको आत्मा र प्रकाशको आत्मा थियो र जब उनीहरूले सिकाए, उनीहरूले परमेश्वरका शक्ति र अधिकारका साथ सिकाए।\n\n4 अनि उनीहरूले परमेश्वरका वचन लमानीहरूमाझ चौध वर्षको अन्तरालसम्म सिकाएका थिए, धेरैलाई सत्यताको ज्ञानमा ल्याउन सफलता पाए; हो, उनीहरूका वचनहरूका शक्तिद्वारा धेरैलाई उहाँको नाउँ लिन र उहाँअगाडि उनीहरूका पापहरू स्वीकार्न परमेश्वरको वेदीअगाडि ल्याइएको थियो।\n\n5 अब उनीहरूका यात्राहरूका परिस्थितिहरू यी थिए, किनकि उनीहरूलाई धेरै कष्ट भए; उनीहरूले शरीरमा र मस्तिष्कमा दुबैमा सहे, जस्तै भोक, प्यास र थकान र आत्मामा धेरै परिश्रम पनि।\n\n6 अब उनीहरूका यात्राहरू यी थिए; न्यायकर्ताहरूका पहिलो वर्षमा उनीहरूका पिता, मोसीयाहबाट बिदा लिएर; उनीहरूका पिताले उनीहरूमाथि प्रदान गर्न इच्छा गरेका अधिराज्य अस्वीकार गरेर र जो जनका चाहना पनि थियो;\n\n7 तैपनि उनीहरूले जरहेम्लाको भूमिबाट प्रस्थान गरे र आफ्ना तरबार, आफ्ना भाला र आफ्ना धनु र आफ्ना बाण र आफ्ना गुलेलीहरु लगे; र उनीहरूले यो गरे कि उनीहरूले उनीहरूका निम्ति उजाड स्थानमा खाना उपलब्ध गर्न सकून्।\n\n8 अनि यसरी उनीहरूले चुनेका सङ्ख्याहरूकासाथ उनीहरू लमानीहरूसामु परमेश्वरको वचन प्रचार गर्न, नफिको भूमितिर जान उजाड स्थानतिर प्रस्थान गरे।\n\n9 अनि यस्तो हुन गयो कि उनीहरूले उजाड स्थानमा धेरै दिन यात्रा गरे; र उनीहरूले धेरै उपवास बसे र प्रार्थना गरे कि परमप्रभुले उनीहरूलाई उहाँको आत्माको एक अंश उनीहरूसँग जान दिनुहोओस् र उनीहरूसँग बस्न दिनुहोओस्, कि, यदि सम्भव भए, उनीहरूका बन्धुहरू, लमानीहरूलाई, सत्यताको ज्ञानमा र उनीहरूका पितापुर्खाहरुको गलत परम्पराको नीचताको ज्ञानमा ल्याउन उनीहरू परमेश्वरको हातका औजार बन्न सकून्।\n\n10 अनि यस्तो हुन गयो कि परमप्रभुले उनीहरूलाई उहाँको आत्माका साथ भेट्नुभयो, उनीहरूसामु भन्नुभयो: सान्त्वना लेओ। अनि उनीहरूले सान्त्वना लिए।\n\n11 अनि परमप्रभुले उनीहरूसामु यो पनि भन्नुभयो: तिमीहरूका बन्धुहरू, लमानीहरूमाझ अघि जाओ र मेरा वचनको स्थापना गर, तिमीहरू धीरता र कष्टहरूमा अझ धीर हुनेछौ, कि तिमीहरू उनीहरूसामु ममा असल उदाहरण देखाउन सक र म तिमीहरूलाई धेरै जीवात्माहरूको मुक्तिका निम्ति मेरा हातहरूका औजार बनाउनेछु।\n\n12 अनि यस्तो हुन गयो कि मोसीयाहका छोराहरूका र उनीहरूसँग भएकाहरूका हृदयहरूले परमेश्वरका वचन लमानीहरूसामु घोषणा गर्न उनीहरूसामु अघि जान सहास लिए।\n\n13 अनि यस्तो हुन गयो कि जब उनीहरू लमानीहरूको भूमिका सिमानाहरूमा आइपुगे, कि उनीहरू आफैँ अलग्गिए र एक आर्काबाट छुट्टिए, परमप्रभुमा भरोसा गर्दै कि उनीहरू आफ्नो फसलको अन्त्यमा फेरि भेट्नेछन्; किनकि उनीहरूले सोचे कि उनीहरूले लिएको कार्य महान् थियो।\n\n14 अनि निश्चय नै यो महान् थियो, किनकि उनीहरूले परमेश्वरका वचन जङ्गली र कठोर र डरलाग्दा जनलाई प्रवचन दिन लागेका थिए; ती जन जो नफीहरूको हत्या गर्नमा र उनीहरूलाई लुट्न र ठग्नमा आनन्दित हुन्थे; र उनीहरूका हृदय धनमा, अथवा सुन र चाँदी र बहुमूल्य पत्थरमा बसेका थिए, यद्धपि उनीहरूले यी कुराहरू हत्या गरेर र ठगेर प्राप्त गर्ने प्रयास गरे, कि उनीहरूलाई तिनका निम्ति उनीहरूका आफ्ना हातहरूकासाथ परिश्रम गर्न नपरोस्।\n\n15 यसरी उनीहरू एक ज्यादै अल्छी जन थिए, जसमध्ये धेरैले मूर्ति पूजा गर्थे र पश्चात्तापको सर्तमा परमप्रभुका वाचाहरू उनीहरूलाई उपलब्ध हुँदाहुँदै; उनीहरूका पितापुर्खाहरुका परम्पराहरूका कारण परमेश्वरको श्राप उनीहरूमा परेको थियो।\n\n16 त्यसकारण, मोसीयाहका छोराहरूले लिएको कार्यको कारण यो थियो, कि सम्भवत: उनीहरूले तिनीहरूलाई पश्चात्तापमा ल्याउन सकून्; कि सम्भवत: उनीहरूले तिनीहरूलाई उद्धारको योजनाको ज्ञानमा ल्याउन सकून्।\n\n17 त्यसकारण उनीहरू आफैँ एक अर्कादेखि अलग्गिए र प्रत्येक मानिस एक्लै, परमेश्वरले उनीहरूलाई दिनुभएको वचन र शक्तिअनुसार, तिनीहरूमाझ अघि गए।\n\n18 अब अम्मोन उनीहरूमाझ मुख्य भएकोले, अथवा उनले उनीहरूमाझ सेवा गरे र उनी तिनीहरूबाट प्रस्थान गरे, तिनीहरूलाई आफ्नो विभिन्न स्थानअनुसार आशीष दिएपछि, परमेश्वरका वचन तिनीहरूलाई दिएर, अथवा उनको प्रस्थानअगाडि तिनीहरूको सेवा गरे र यसरी उनीहरू भूमिभरि आफ्ना यात्राहरूमा हिंडे।\n\n19 अनि अम्मोन इश्माएलको भूमि, लमानीहरू बनेका इश्माएलका छोराहरूबाट बोलाइएको भूमितिर गए।\n\n20 अनि जब अम्मोन इश्माएलको भूमि प्रवेश गरे, लमानीहरूले उनलाई लगे र बाँधे, जसरी उनीहरूका हातमा परेका सबै नफीहरूलाई बाँध्ने र उनीहरूलाई राजाअगाडि लैजाने चलन थियो र उनीहरूको बध गर्न, अथवा उनीहरूलाई बन्धनमा राख्न, अथवा उनीहरूलाई कारागारमा फ्याँक्न, अथवा तिनको भूमिबाट उनीहरूलाई निकाल्न, तिनका इच्छा र चाहनाअनुसार गर्न, यसरी राजाको चाहानामा छाडिएको थियो।\n\n21 अनि यसरी अम्मोनलाई इश्माएलको भूमिमाथिका राजाअगाडि लगियो र उनको नाउँ लमोनी थियो; र उनी इश्माएलका सन्तति थिए।\n\n22 अनि राजाले अम्मोनलाई सोधे कि यो भूमिमा लमानीहरूमाझ अथवा उनका जनमाझ बस्ने के उनको इच्छा थियो।\n\n23 अनि अम्मोनले उनीसामु भने: हो, म एक समयका लागि यी जनमाझ बस्न चाहान्छु; हो र सम्भवत: म नमरुन्जेलसम्म।\n\n24 अनि यस्तो हुन गयो कि लमोनी राजा अम्मोनसँग धेरै खुसी भए र उनका बन्धनहरू खोल्न लगाए; र उनले चाहे कि अम्मोनले उनकी छोरीहरूमध्ये एकलाई पत्नीका रुपमा लिनु पर्छ।\n\n25 तर अम्मोनले उनीसामु भने: हुँदैन, तर म तपाईँको सेवक बन्नेछु। त्यसकारण अम्मोन लमोनी राजाको एउटा सेवक बने। अनि यस्तो हुन गयो कि उनलाई अरु सेवकहरूमाझ, लमानीहरूको चलनअनुसार, लमोनीका बथान हेर्न लगाइयो।\n\n26 अनि उनी राजाको सेवामा तीन दिन भएपछि, जब उनी लमानी सेवकहरूसँग उनीहरूका बथानका साथ पानीको स्थानतिर जाँदै थिए, जसलाई सेबसको पानी भनिन्थ्यो, अनि सबै लमानीहरू आफ्ना बथान त्यतै लैजान्थे, कि तिनीहरूले पानी पाऊन्—\n\n27 त्यसकारण, जब अम्मोन र राजाका सेवकहरू आफ्ना बथान पानीको स्थानतिर लैजाँदै थिए, पानीको यो स्थानमा गैसकेका लमानीहरूको निश्चित सङ्ख्या उभिए र अम्मोन र राजाका सेवकहरूका बथानलाई तितर-वितर गरे र उनीहरूले तिनीहरूलाई यति तितर-वितर गरे कि तिनीहरू धेरैतिर भागे।\n\n28 अब राजाका सेवकहरू यसो भन्दै गन्गनाउन थाले: अब राजाले हाम्रो बध गर्नेछन्, जसरी हाम्रा बन्धुहरूको बध गरेका छन् किनभने उनीहरूका बथान यी मानिसहरूको दुष्टताद्वारा तितर-वितर गरिएका थिए। अनि उनीहरू यसो भन्दै अत्यन्त रुन थाले: हेर, हाम्रा बथान तितर-वितर भइसकेका छन्।\n\n29 अब उनीहरू बध गरिन्छ भन्ने डरका कारण रोए। अब जब अम्मोनले यो देखे उनको हृदय हर्षले फुल्यो, किनकि, उनले भने, म मेरो शक्ति, अर्थात् ममा भएको शक्ति मेरा सहसेवकहरूलाई देखाउनेछु, यी बथान राजामा पुनर्स्थापित गर्न, कि मैले मेरा सहसेवकहरूको हृदय जित्न सकूँ, कि मैले उनीहरूलाई मेरा वचनहरूमा विश्वास गर्न अगुवाइ गर्न सकूँ।\n\n30 अनि अब अम्मोनका सोचाइहरू यी थिए, जब उनले आफ्ना बन्धुहरू भनेका यिनका कष्टहरू देखे।\n\n31 अनि यस्तो हुन गयो कि उनले उनका वचनहरूद्वारा उनीहरूलाई यसो भन्दै प्रोत्साहित गरे: मेरा बन्धुहरू, खुसी होओ र हामी बथान खोज्न जाओँ र हामी तिनलाई जम्मा गरौँ र पानीको स्थानमा फेरि ल्याओँ; अनि यसरी हामीले बथानलाई राजाका लागि संरक्षण गर्नेछौँ र उनले हाम्रो बध गर्नेछैनन्।\n\n32 अनि यस्तो हुन गयो कि उनीहरूले बथान खोज्न गए र उनीहरूले अम्मोनलाई पछ्याए र उनीहरूले अधिक सिघ्रतामा तुरुन्त अगाडि बढे र राजाका बथानको अगुवाइ गरे र पानीको स्थानमा तिनीहरूलाई एकसाथ जम्मा गरे।\n\n33 अनि ती मानिसहरू उनीहरूका बथान तितर-वितर गर्न खडा भए; तर अम्मोन उनका बन्धुहरूसामु भने: बथानलाई वरिपरि घेर कि तिनीहरू नभागून्; र म जान्छु र हाम्रा बथानलाई तितर-वितर गर्ने यी मानिसहरूसँग लड्छु।\n\n34 त्यसकारण, उनीहरूले अम्मोनले तिनीहरूलाई दिएको आज्ञाअनुसार गरे र उनी गएर सेबसको पानीमा खडाभएकाहरूसँग लडे; र उनीहरू सङ्ख्यामा थोरै थिएनन्।\n\n35 त्यसकारण उनीहरू अम्मोनसँग डराएनन्, किनकि उनीहरूले सोचे कि उनीहरूमध्ये एकले उनीहरूको इच्छाअनुसार उनको बध गर्नेछ, किनकि परमप्रभुले मोसीयाहसँग उनका छोराहरूलाई उनीहरूका हातबाट मुक्त गर्नेछु भनेर गरेको वाचा उनीहरूलाई थाहा थिएन; न त उनीहरूलाई परमप्रभुका बारेमा केही थाहा थियो; त्यसकारण उनीहरू उनीहरूका बन्धुहरूको विनाशमा आनन्दित हुन्थे; अनि किनकि यसका कारण उनीहरू राजाका बथान तितर-वितर गर्न खडा भए।\n\n36 तर अम्मोन खडा भए र उनको गुलेलिले उनीहरूलाई ढुङ्गा हान्न थाले; हो उनले पराक्रमी शक्तिका साथ् उनीहरूमाझ गुलेलीले ढुङ्गा हाने; र यसरी उनले तिनीहरूको निश्चित सङ्ख्याको बध गरे यतिसम्म कि तिनीहरू उनको शक्तिमा आश्चर्यचकित भए; तैपनि तिनीहरू आफ्ना बन्धुहरूको बध गरिएको कारणले रिसाए र उनीहरू सङ्कल्पित भए कि उनको पतन हुनु पर्दछ; त्यसकारण, उनीहरूले आफ्ना ढुङ्गाले तिनलाई हिर्काउन नसकेको देखेर, उनीहरू उनको बध गर्न गदाहरू लिएर आए।\n\n37 तर हेर, प्रत्येक मानिस जसले अम्मोनलाई प्रहार गर्न आफ्नो गदा उचाले, उनले आफ्नो तरबारले तिनीहरूको पाखुरा काटे, किनकि आफ्नो तरबारको धारको प्रहारद्वारा उनले तिनीहरूका मुक्काहरू सहे। यतिसम्म कि उनीहरू आश्चर्यचकित हुन थाले र उनीहरूअगाडि भाग्न थाले; हो र तिनीहरू सङ्ख्यामा थोरै थिएनन् र उनको आफ्नो पाखुराको शक्तिद्वारा उनीहरूलाई भगाए।\n\n38 अब गुलेलीले छ जना ढलेका थिए, तर उनको तरबारले उनीहरूका अगुवाबाहेक अरु कसैको बध गरेनन्; र उनले आफूविरुद्ध उठेका सबैको पाखुरा काटे र तिनीहरू थोरै थिएनन्।\n\n39 अनि जब उनले तिनीहरूलाई टाढा लखेटे, उनी फर्के र उनीहरूले आफ्ना बथानलाई पानी दिए र तिनलाई राजाको खर्कसम्म फर्काए र उनीहरू राजाकहाँ अम्मोनको बध गर्न खोज्नेको अम्मोनको तरबारद्वारा काटिएका पाखुराहरू बोकेर गए; र उनीहरूले गरेका कुराहरूको गवाहीको रुपमा राजासामु ती लगिएको थियो।\n\n", "alma 18": "[center][font_size=26]अध्याय १८[/font_size][/center]\n\n[i]लमोनी राजाले ठान्दछन् कि अम्मोन महान् आत्मा हुन्—अम्मोनले राजालाई सृष्टिका बारेमा, मानिसहरूका साथको परमेश्वरका व्यवहारको बारेमा र ख्रीष्टमार्फत् आउने उद्धारका बारेमा सिकाउँछन्—लमोनीले विश्वास गर्छन् र मरेझैँ पृथ्वीमा ढल्छन्। लगभग ई.पू. ९०।[/i]\n\n1 अनि यस्तो हुन गयो कि लमोनी राजाले अह्राए कि उनका सेवकहरू खडा हुनुपर्दछ र यस विषयका बारेमा देखेका सबै कुराहरूको गवाही दिनु पर्दछ।\n\n2 अनि जब उनीहरू सबैले आफूले देखेका कुराहरूको गवाही दिएका थिए र उनले अम्मोनको आफ्नो बथानको संरक्षण गर्नमा उनको वफादारी बारे र उनलाई बध गर्न खोज्नेहरूविरुद्दको लडाइँमा उनको महान् शक्तिका बारे पनि जानेका थिए, उनी अत्यन्त आश्चर्यचकित भए र भने: निश्चय नै, यी मानिसभन्दा बढी हुन्। हेर, के यी उनीहरूका हत्याहरूका कारण यी जनमाथि त्यस्तो महान् सजायहरू पठाउने महान् आत्मा होइनन्?\n\n3 अनि उनीहरूले राजालाई उत्तर दिए र भने: उनी महान् आत्मा हुन् कि मानिस, हामी जान्दैनौ, तर हामी यति जान्दछौं, कि उनलाई राजाका शत्रुहरूद्वारा बध गर्न सक्दैनन्; जब उनी हामीसँग छन्, उनको सिल्पकारिताको र महान्‌ताका कारण, न त उनीहरूले राजाका बथानलाई तितर-बितर गर्न सक्छन्; त्यसकारण हामीलाई थाहा छ कि उनी राजाका एक मित्र हुन्। अनि अब, हे राजा, हामी विश्वास गर्दैनौ कि मानिससँग त्यस्तो महान् शक्ति हुन्छ, किनकि हामीलाई थाहा छ उनको बध गर्न सकिदैन।\n\n4 अनि अब, जब राजाले यी वचनहरू सुने, उनले उनीहरूसामु भने: अब मलाई थाहा छ कि यी महान् आत्मा हुन्; र उनी यो समयमा तिमीहरूका जीवनहरूको संरक्षण गर्न तल आए, कि मैले तिमीहरूका बन्धुहरूलाई गरेझैं तिमीहरूको बध गर्न नसकूँ। अब यी हाम्रा पितापुर्खाहरुले बोलेका महान् आत्मा हुन्।\n\n5 अब यो लमोनीको परम्परा थियो, जुन उनले आफ्ना पिताबाट प्राप्त गरेका थिए, कि महान् आत्मा थियो। उनीहरूले महान् आत्मामा विश्वास गर्दागर्दै पनि उनीहरूले ठान्दथे कि उनीहरूले जे गरे त्यो सही थियो; तैपनि, लमोनी अत्यन्त डराउन थाले, कथंकदाचित् उनका सेवकहरूको बध गर्दा उनले गलत गरेका थिए।\n\n6 किनकि उनले उनीहरूमध्ये धेरैको बध गरेका थिए किनभने उनीहरूका बन्धुहरूले उनीहरूका बथान पानीको स्थानमा तितर-वितर गरेका थिए; र त्यसरी, उनीहरूको बध गरियो किनभने तिनीहरूले उनीहरूका बथानलाई तितर-वितर पारेका थिए।\n\n7 अब सेबसको पानी नजिक खडा भएर जनका बथान तितर-वितर गर्ने यी लमानीहरूको चलन थियो, कि त्यसबाट उनीहरूले तितर-वितर भएका धेरैलाई उनीहरूका आफ्ना भूमितिर धपाउन सकून्, यो उनीहरूमाझ लुट्ने चलन भएकाले।\n\n8 अनि यस्तो हुन गयो कि लमोनी राजाले उनका सेवकहरूलाई सोधे, यसो भन्दै: त्यस्तो महान् शक्ति भएको यो मानिस कहाँ छ?\n\n9 अनि उनीहरूले उनीसामु भने: हेर, उनी तपाईँ घोडाहरूलाई खुवाउँदैछन्। अब राजाले उनका सेवकहरूलाई, उनका बथानलाई पानी दिने समयभन्दा पहिले, उनका घोडाहरू र रथ तयार गर्न र उनलाई नफीको भूमितिर लैजान आज्ञा दिएका थिए; किनकि नफीको भूमिमा लमोनीका पिताद्वारा विशाल भोजको व्यवस्था गरिएको थियो, जो सम्पूर्ण भूमिका राजा थिए।\n\n10 जब लमोनी राजाले अम्मोनले उनका घोडाहरू र रथहरू तयार गरिरहेका थिए भन्ने सुने उनी झन् आश्चर्यचकित भए, अम्मोनको इमान्दारीको कारणले, यसो भन्दै: निश्चय नै, यी मानिस जत्तिको इमान्दार सेवक मेरा सेवकहरूमध्ये कुनै सेवक पनि भएको छैन; किनकि उनले मेरा सबै आज्ञाहरू पालना गर्न समेत सम्झन्छन्।\n\n11 अब मलाई निश्चय नै थाहा छ कि यी महान् आत्मा हुन् र म उनीसँग चाहान्छु कि उनी ममा आऊन्, तर आँट गर्न सक्दिनँ।\n\n12 अनि यस्तो हुन गयो कि जब अम्मोनले राजा र उनका सेवकहरूका निम्ति घोडाहरू र रथहरू तयार पारेका थिए, उनी राजासामु गए र उनले देखे कि राजाको मुहार परिवर्तन भएको थियो; त्यसकारण उनी तिनको उपस्थितिबाट फर्कन लागे।\n\n13 अनि राजाका सेवकहरूमध्ये एकले उनीसामु भन्यो, रब्बानाह, जुन भाषान्तरण गर्दा शक्तिशाली अथवा महान् राजा हो, उनीहरूका राजाहरूलाई शक्तिशाली भएको ठान्दै; अनि त्यसरी उसले उनीसामु भन्यो: रब्बानाह, राजा चाहान्छन् तपाईँ बसिदिनुहोस्।\n\n14 त्यसकारण अम्मोन आफैँ राजातिर फर्के र उनीसामु भने: तपाईँ के चाहानुहुन्छ कि मैले तपाईँका निम्ति गर्नुपर्छ, हे राजन्? अनि राजाले, उनीहरूको समयअनुसार, एक घण्टाको अन्तरालसम्म उनलाई उत्तर दिएनन्, किनकि उनलाई थाहा थिएन कि उनले तिनलाई के उत्तर दिनुपर्छ।\n\n15 अनि यस्तो हुन गयो कि अम्मोनले उनीसामु पुन: भने: तपाईँ मबाट के चाहनुहुन्छ? तर राजाले उनलाई उत्तर दिएनन्।\n\n16 अनि यस्तो हुन गयो कि अम्मोन, परमेश्वरको आत्माले भरिएकाले, त्यसकारण राजाका सोचाइहरू महसुस गरे। अनि उनले तिनीसामु भने: के यो हो कि तपाईँले सुन्नुभएको छ कि मैले तपाईँका सेवकहरूको र तपाईँका बथानको संरक्षण गरेँ गुलेली र तरबारद्वारा उनीहरूका बन्धुहरूमध्ये सात को बध गरेँ र अरुका पाखुराहरू काटेँ, तपाईँका बथान र तपाईँका सेवकहरूको संरक्षण गर्न, के यो यही हो कि तपाईँका आश्चर्यका कारण?\n\n17 म तपाईँसामु भन्दछु, के हो यो, कि तपाईँका आश्चर्यहरू त्यति महान् छन्? हेर, म एक मानिस हुँ र तपाईँको सेवक हुँ; त्यसकारण, तपाईँ जे चाहनुहुन्छ जुन सही छ, त्यो म गर्नेछु।\n\n18 अब जब राजाले यी वचनहरू सुनेका थिए, उनले पुन: आश्चर्य माने, किनकि उनले देखे कि अम्मोनले उनका विचारहरूलाई देख्न सक्थे; तर यो हुँदाहुँदै पनि, राजा लमोनीले आफ्नो मुख खोले र उनीसामु भने: तिमी को हौ? के तिमी सबै कुराहरू जान्ने त्यो महान् आत्मा हौ?\n\n19 अम्मोनले उत्तर दिए र उनीसामु भने: म होइन।\n\n20 अनि राजाले भने: मेरा हृदयका विचारहरू तिमी कसरी जान्दछौ? तिमी साहासपूर्वक बोल्न सक्छौ र यी कुराहरूका बारेमा मलाई भन्न सक्छौ; र कुन शक्तिद्वारा मेरा बथानलाई तितर-वितर पार्ने मेरा बन्धुहरूको बध गऱ्यौ र उनीहरूको पाखुराहरू काट्यौ त्यो पनि मलाई भन—\n\n21 अनि अब, यदि तिमीले यी कुराहरूका बारेमा मलाई भन्यौ भने, तिमी जे चाहन्छौ म तिमीलाई दिनेछु; र यदि आवश्यक भए, म मेरा सेनाहरूले तिम्रो रक्षा गर्नेछु; तर मलाई थाहा छ कि तिमी तिनीहरू सबैभन्दा शक्तिशाली छौ, तैपनि तिमी मबाट जे चाहन्छौ त्यो म तिमीलाई दिनेछु।\n\n22 अब अम्मोन विवेकी, तैपनि हितकारी भएकोले, उनले लमोनीसामु भने: के तपाईँ मेरा वचनहरूलाई सुन्नुहुन्छ, यदि मैले तपाईँलाई कुन शक्तिद्वारा यी कुराहरू गर्छु भनेर भनेँ भने? अनि यो कुरा हो जुन म तपाईँबाट चाहनुहुन्छ।\n\n23 अनि राजाले उनलाई उत्तर दिए र भने: हो, म तिम्रा सबै वचनहरूलाई विश्वास गर्नेछु। अनि यसरी उनी चलाखीमा परे।\n\n24 अनि अम्मोनले साहासका साथ बोल्न थाले र उनीसामु भने: के तपाईँ विश्वास गर्नुहुन्छ कि परमेश्वर हुनुहुन्छ?\n\n25 अनि उनले उत्तर दिए र उनीसामु भने: त्यसको अर्थ के हो म जान्दिनँ।\n\n26 अनि तब अम्मोनले भने: के तपाईँ विश्वास गर्नुहुन्छ कि एक महान् आत्मा हुनुहुन्छ?\n\n27 अनि उनले भने, गर्दछु।\n\n28 अनि अम्मोनले भने: उहाँ परमेश्वर हुनुहुन्छ। अनि अम्मोनले उनीसामु पुन: भने: के तपाईँ विश्वास गर्नुहुन्छ कि यो महान् आत्मा, जो परमेश्वर हुनुहुन्छ, उहाँले स्वर्गमा र पृथ्वीमा हुने सबै कुराहरूको सृष्टि गर्नुभयो?\n\n29 अनि उनले भने: हो, म विश्वास गर्छु कि उहाँले पृथ्वीमा हुने सबै कुराहरूको सृष्टि गर्नुभयो; तर मलाई स्वर्गहरू थाहा छैन।\n\n30 अनि अम्मोनले उनीसामु भने: स्वर्ग एक स्थान हो जहाँ परमेश्वर र उहाँका सबै पवित्र स्वर्गदूतहरू बास गर्छन्।\n\n31 अनि लमोनी राजाले भने: के यो पृथ्वीमाथि छ?\n\n32 अनि अम्मोनले भने: हो, अनि उहाँले मानिसका सबै छोराछोरीहरूलाई तल हेर्नुहुन्छ; र उहाँलाई हृदयका सबै विचारहरू र इच्छाहरू थाहा छ; किनकि उहाँको हातद्वारा प्रारम्भदेखि सबैको सृष्टि गरिएको थियो।\n\n33 अनि लमोनी राजाले भने: म तिमीले बोलेका सबै कुराहरूमा विश्वास गर्दछु। के तिमीलाई परमेश्वरबाट पठाइएको हो?\n\n34 अम्मोनले उनीसामु भने: म मानिस हुँ; अनि मानिस प्रारम्भमा परमेश्वरको स्वरुपमा सृष्टि गरिएको थियो र मलाई यी जनसामु यी कुराहरू सिकाउन पवित्र आत्माद्वारा बोलाइएको हो, कि उनीहरूलाई सही र सत्यको ज्ञानमा ल्याउन सकियोस्;\n\n35 अनि त्यो आत्माको एक भाग ममा बास गर्छ, जुनले मलाई, परमेश्वरमा भएको मेरो आस्था र इच्छाहरूअनुसार, ज्ञान र शक्ति पनि दिन्छ।\n\n36 अब जब अम्मोनले यी वचनहरू भनेका थिए, उनले संसारको सृष्टिमा थाले र आदमको सृष्टि पनि र मानिसको पतनको बारेमा सबै कुराहरू उनलाई भने र अगमवक्ताहरूद्वारा बोलिएका, उनीहरूका पिता, लहीले यरुशलेम छाड्ने समयसम्म समेतका अभिलेखहरू र जनका पवित्र धर्मशास्त्रहरू वर्णन गरे र उनका अगाडि राखे।\n\n37 अनि उनले यो पनि उनीहरूसामु (किनकि यो राजा र उनका सेवकहरूसामु थियो) उनीहरूका पितापुर्खाहरुका उजाड स्थानका यात्राहरू सबैको र उनीहरूको भोक र तिर्खाका कष्टहरू सबैको र उनीहरूका पीडाहरू सबैको र आदि-इत्यादिको वर्णन गरे।\n\n38 अनि उनले उनीहरूसामु लामान र लमुएल र इश्माएलका छोराहरूका विद्रोहहरूका बारेमा पनि वर्णन गरे, हो, उनले उनीहरूका सबै विद्रोहहरू उनीहरूसामु बताए र उनले उनीहरूसामु लहीले यरुशलेम छाडेदेखि वर्तमान समयसम्मका सबै अभिलेखहरू र धर्मशास्त्रहरूको व्याख्या गरे।\n\n39 तर त्यति मात्र होइन; किनकि उनले उनीहरूसामु उद्धारको योजनाको व्याख्या गरे, जुन संसारको उत्पत्तिदेखि तयार गरिएको थियो; र उनले ख्रीष्टको आगमनका बारेमा पनि उनीहरूसामु अवगत गराए र उनले उनीहरूसामु परमप्रभुका सबै कार्यहरूको अवगत गराए।\n\n40 अनि यस्तो हुन गयो कि उनले राजासामु यी सबै कुराहरू भने र व्याख्या गरेपछि, कि राजाले उनका सबै वचनहरू विश्वास गरे।\n\n41 अनि उनले परमप्रभुलाई पुकार्न थाले, यसो भन्दै: हे परमप्रभु, कृपा गर्नुहोस्; तपाईँको प्रचूर कृपाअनुसार, जुन हजुरले नफीका जनलाई गर्नुभएको थियो, मलाई र मेरा जनलाई गर्नुहोस्।\n\n42 अनि अब, जब उनले यो भनेका थिए, उनी मरे जस्तैगरी पृथ्वीमा ढले।\n\n43 अनि यस्तो हुन गयो कि उनका सेवकहरूले उनलाई लगे र उनकी पत्नीसामु पुऱ्याए र विस्तारामा सुताए; उनी दुई दिन र दुई रातको अन्तरालसम्म मृतकझैं सुते; र उनका पत्नी र उनका छोराहरू र उनका छोरीहरूले उनको शोक गरे, लमानीहरूको चलनअनुसार, उनको मृत्युको धेरै विलाप गर्दै।\n\n", "alma 19": "[center][font_size=26]अध्याय १९[/font_size][/center]\n\n[i]लमोनीले अजर जीवनको प्रकाश प्राप्त गर्छन् र उद्धारकर्तालाई देख्छन्—उनको गृहस्थ अचेतन अवस्थामा पर्छन् र धेरैले स्वर्गदूतहरू देख्छन्—अम्मोनको आश्चर्यका साथ सुरक्षा गरिन्छ—उनले धेरैलाई बप्तिस्मा दिन्छन् र उनीहरूमाझ चर्चको स्थापना गर्छन्। लगभग ई.पू. ९०।[/i]\n\n1 अनि यस्तो हुन गयो कि दुई दिनहरू र दुई रातहरूपछि उनीहरूले उनको शरीरलाई लगेर उनीहरूका मृतकहरूलाई गाड्ने प्रयोजनले बनाइएको चिहानमा गाड्न लागेका थिए।\n\n2 अब रानीले अम्मोनको प्रसिद्धताका बारेमा सुनेकाले, त्यसकारण उनले पठाइन् र चाहाना गरिन् कि उनी उनीसामु आउनु पर्दछ।\n\n3 अनि यस्तो हुन गयो कि अम्मोनले उनलाई आज्ञा दिइएअनुसार गरे र रानीसामु गए र उनीले तिनले के गरोस् भनी चाहन्छिन भनी जान्न चाहे।\n\n4 अनि उनीले तीसामु भनिन्: मेरा श्रीमान्‌का सेवकहरूले मलाई अवगत गराएका छन् कि तिमी एक पवित्र परमेश्वरका अगमवक्ता हौ र तिमीसँग उहाँको नाउँमा धेरै शक्तिशाली कार्यहरू गर्ने शक्ति छ;\n\n5 त्यसकारण, यदि त्यसो हो भने, म चाहान्छु कि तिमी भित्र जानुपर्छ र मेरा श्रीमान्‌लाई हेर्नु पर्छ, किनकि उनी दुई दिन र दुई रातको अन्तरालसम्म उनको बिस्तरामा सुतेका छन्; कोही भन्छन् उनी मरेका छैनन्, तर अरु भन्छन् कि उनी मरेका छन् र उनी गन्हाउँछन् र उनलाई चिहानमा राखिनु पर्छ; तर मेरा निम्ति भने, मलाई उनी गन्हाउँदैनन्।\n\n6 अब, यो नै अम्मोनको चाहाना थियो, किनकि उनलाई थाहा थियो कि लमोनी राजा परमेश्वरको शक्तिको प्रभावमा थिए; उनलाई थाहा थियो कि अविश्वासको अन्धकारको पर्दा उनको मस्तिस्कबाट हटाइँदै थियो र उनको मस्तिष्कलाई उज्यालो पार्ने प्रकाश, जुन परमेश्वरको महिमाको प्रकाश थियो, जुन उहाँको कृपाको विष्मयकारी प्रकाश थियो—हो, यो प्रकाशले यस्तो खुसियाली उनको जीवात्मामा ल्यायो, अन्धकारको बादल हटाएकोले र उनलाई थाहा थियो कि अजर जीवनको प्रकाश उनको जीवात्मामा जलाइएको थियो, हो, उनलाई थाहा थियो कि यसले उनको प्राकृतिक स्वरुपलाई विह्वल पारेको थियो र उनलाई परमेश्वरमा लगिएको थियो—\n\n7 त्यसकारण, रानीले गरेको चाहना उनको एक मात्र चाहान थियो। त्यसकारण, उनी रानीले उनीबाट गरेको चाहानाअनुसार राजालाई हेर्न भित्र गए; र उनले राजालाई देखे र उनलाई थाहा भयो कि उनी मरेका थिएनन्।\n\n8 अनि उनले रानीसामु भने: उनी मरेका छैनन्, तर उहाँ परमेश्वरमा सुत्नुहुन्छ र भोलि उहाँ पुन: उठ्नुहुनेछ; त्यसकारण उहाँलाई नगाड्नुहोस्।\n\n9 अनि अम्मोनले उनलाई भने: के तपाईँ यो विश्वास गर्नुहुन्छ? अनि उनीले उनलाई भनिन्: तिम्रा वचन र हाम्रा सेवकहरूको वचनबाहेक मसँग गवाही छैन; तैपनि म विश्वास गर्छु कि तिमीले भनेअनुसार हुनेछ।\n\n10 अनि अम्मोनले उनीसामु भने: तपाईँ अत्यन्त आस्थाका कारण तपाईँ आशीषित हुनुहोओस्; म तपाईँसामु भन्छु, नारी, सम्पूर्ण नफीका जनमाझ यस्तो महान् आस्था पाइएको छैन।\n\n11 अनि यस्तो हुन गयो कि उनी त्यो समयदेखि भोलिपल्ट अम्मोनले उनको श्रीमान उठ्नेछन् भनेर तोकेको समयसम्म समेत, आफ्नो श्रीमानलाई बिस्तरामा कुरेर बसिन्।\n\n12 अनि यस्तो हुन गयो कि उनी उठे, अम्मोनका वचनहरूअनुसार; र जब उनी उठे, उनले आफ्ना हात ती नारीसामु फैलाए र भने: परमेश्वरको नाउँ आशीषित होओस् र तिमी आशीषित होऊ।\n\n13 किनकि जसरी तिमी जिउँदो छ्यौ, त्यसरी मैले मेरो उद्धारकर्तालाई देखेँ; अनि उहाँ आउनुहुनेछ र एक स्त्रीबाट जन्माइनुहुनेछ र उहाँले आफ्ना नाउँमा विश्वास गर्ने सबै मानवमात्रलाई उद्धार गर्नुहुनेछ। अब, जब उनीद्वारा यी वचनहरू बोलिएको थिए, उनको हृदय उनीभित्र फुल्यो र आत्माद्वारा बसमा लिएर, उनी खुसीले फेरि डुबे र रानी पनि डुबिन्।\n\n14 अब अम्मोनले उनको प्रार्थनाअनुसार, नफीहरूकामाझ अथवा परमेश्वरका सबै जनमाझ उनीहरूका दुष्टताहरू र उनीहरूका परम्पराहरूका कारण यति धेरै शोकका कारण भएका, उनका बन्धु, लमानीहरूमाथि परमप्रभुको आत्मा खनिएको देखेर, उनी आफ्ना घुँडामा परे र परमेश्वरसामु उनका बन्धुहरूलाई परमेश्वरले गरेका कुराहरूका निम्ति प्रार्थना र कृतज्ञतामा उनको आत्मा खन्याउन थाले; र उनलाई हर्षले पनि बसमा लियो; र यसरी उनीहरू तीनै जना पृथ्वीमा डुबेका थिए।\n\n15 अब, जब राजाका सेवकहरूले देखेका थिए कि उनीहरू ढले, उनीहरू पनि परमेश्वरसामु आवाज उठाएर पुकार्न थाले, किनकि परमेश्वरप्रतिको भय उनीहरूमा आयो; किनकि उनीहरू ती थिए जसले अम्मोनको महान् शक्तिको बारेमा राजाअगाडि खडा भएर उनीसामु गवाही दिएका थिए।\n\n16 अनि यस्तो हुन गयो कि उनीहरूले परमेश्वरको नाउँमा पुकारे, उनीहरूको शक्तिकासाथ, उनीहरू सबै पृथ्वीमा नढलुन्जेलसम्म, एक लमानी स्त्रीबाहेक, जसको नाउँ अविश थियो, उनका पिताको एक उल्लेखनीय दर्शन विवरणको आधारमा उनी धेरै वर्षहरूअगाडि परमप्रभुमा परिवर्तित भएकाले—\n\n17 त्यसरी, परमप्रभुमा परिवर्तित भएर र कहिल्यै यो थाहा नदिएर, त्यसकारण, जब उनले देखिन् कि लमोनीका सबै सेवकहरू पृथ्वीमा ढलेका थिए र उनकी मालिक्नी, रानी पनि र राजा र अम्मोन पृथ्वीमाथि लमतन्न पल्टेका थिए, उनलाई थाहा भयो कि यो परमेश्वरको शक्ति थियो; अनि ठान्दै कि यो अवसर, उनीहरूमाझ जे भएको थियो त्यो अवगत गराएर, कि यो दृश्य देखेर उनीहरूलाई परमेश्वरको शक्तिमा विश्वास गर्न लगाउने छ, त्यसकारण उनी एक घरबाट अर्को घरतिर दौडिन्, जनलाई अवगत गराउँदै।\n\n18 अनि उनीहरू राजाको घरमा एक साथभेला हुन थाले। अनि त्यहाँ एक भीड आयो र उनीहरूका आश्चर्यमा उनीहरूले राजालाई, रानीलाई र उनीहरूका सेवकहरूलाई पृथ्वीमा लमतन्न परेको देखे र उनीहरू सबै पृथ्वीमा मरेजस्तै गरी पल्टेका थिए, उनीहरूले अम्मोनलाई पनि देखे र हेर, उनी एक नफी थिए।\n\n19 अनि अब जनले आफूमाझ गनगनाउन थाले; कोही भन्थे कि उनीहरूमाथि, अथवा राजा र उनका घरमाथि आएको यो महान् विपत्ति थियो, किनभने उनले सहेका थिए कि नफीहरू यो भूमिमा रहनु पर्छ।\n\n20 तर अरुले उनीहरूलाई हप्काए, यसो भन्दै: राजाले उनको घरमा विपत्ति ल्याएका छन् किनभने उनले आफ्ना सेवकहरूको बध गरे जसका बथान सेबसका पानीमा तितर-वितर गरिएका थिए।\n\n21 अनि उनीहरूलाई सेबसको पानीमा खडा भएर राजाका बथानलाई तितर-वितर गर्ने ती मानिसहरूले पनि हप्काए, किनकि अम्मोनले उनीहरूका बन्धुहरूलाई सेबसको पानीमा राजाका बथानको संरक्षण गरिरहँदा बध गरिएका उनीहरूका बन्धुहरूको सङ्ख्याका कारण उनीहरू उनीसँग रिसाएका थिए।\n\n22 अब, उनीहरूमध्ये एक, जसको दाजुलाई अम्मोनको तरबारले बध गरिएको थियो, अम्मोनसँग अत्यन्त रिसाएकोले, आफ्नो तरबार निकाल्यो र अम्मोनमाथि परोस् भनी अघि गयो, उनको बध गर्न; अनि जब उसले उनीमाथि प्रहार गर्न तरबार उचाल्यो, हेर, ऊ मरेर ढल्यो।\n\n23 अब हामी देख्न सक्छौँ कि अम्मोनको बध गर्न सकिँदैन, किनकि परमप्रभुले मोसीयाह, उनका पितासामु भन्नुभएको थियो: म उनलाई छाडिदिनेछु र उनलाई तिम्रो आस्थाअनुसार हुने छ—त्यसकारण, मोसीयाहले उनलाई परमप्रभुमा सुम्पिदिए।\n\n24 अनि यस्तो हुन गयो कि जब भीडले देख्यो कि अम्मोनको बध गर्न तरबार उठाउने मानिस मरेर ढल्यो, उनीहरू सबैमाथि डर आयो र उनलाई र ढलेका कसैलाई पनि छुन उनीहरूले हात बढाउन आँट गरेनन्; र उनीहरूले आफैँमाझ आश्चर्य मान्न थाले कि यो महान् शक्तिको कारण के हुन सक्छ, अथवा यी सबै कुराहरूको अर्थ के हो?\n\n25 अनि यस्तो हुन गयो कि उनीहरूमाझ धेरै थिए जसले भने कि अम्मोन महान् आत्मा थिए र अरुले भने उनलाई महान् आत्माद्वारा पठाइएको थियो।\n\n26 तर अरुले उनीहरू सबैलाई हप्काए, भन्दै कि उनी नफीहरूले उनीहरूलाई पीडा दिन पठाएका एक राक्षस थिए।\n\n27 अनि त्यहाँ कोही थिए जसले भने कि अम्मोनलाई उनीहरूको दुष्टताहरूका कारण उनीहरूलाई कष्ट दिन महान् आत्माद्वारा पठाइएको थियो; र यी महान् आत्मा थिए जसले नफीहरूको हेरचाह गरेका थिए, जसले उनीहरूलाई सदैव उनीहरूका हातहरूबाट मुक्त गरेका थिए र उनीहरूले भने कि यी महान् आत्मा थिए जसले उनीहरूका बन्धुहरू, लमानीहरूमध्ये त्यति धेरैलाई विनाश गरेका थिए।\n\n28 त्यसरी उनीहरूमाझको झगडा अत्यन्त तिब्र हुन थाल्यो। अनि जब उनीहरू यसरी झगडा गर्दै थिए, त्यी महिला सेवक जसले भिडलाई एक साथ भेला हुन अह्राएकी थिइन् उनी आइन् र जब उनले भीडमाझको झगडालाई देखिन्, उनी आँसु झर्ने गरी अत्यन्त दुखित भइन्।\n\n29 अनि यस्तो हुन गयो कि उनी गइन् र रानीलाई हातमा लिईन्, कि सम्भवत: उनले रानीलाई जमिनबाट उठाउन सकून्; अनि उनीले उनको हात छुने बित्तिकै रानी उठिन र उनको खुट्टामा उभिन् र ठूलो आवाजले कराइन्, यसो भन्दै: हे आशीषित येशू, जसले मलाई त्यो भयावह नरकबाट बचाउनुभएको छ! हे आशीषित परमेश्वर, यी जनमा कृपा गर्नुहोस्!\n\n30 अनि जब उनले यो भनेकी थिइन्, उनले, हर्षले भरिएर, बुझ्न नसकिने धेरै वचनहरू बोल्दै उनका हातहरूले ताली बजाइन्; अनि जब उनले यो गरेकी थिइन्, उनले राजा, लमोनीलाई, हातमा लिइन् र हेर उनी उठे र उनको खुट्टामा खडा भए।\n\n31 अनि उनले तुरुन्तै, आफ्ना जनमाझको कलहलाई देखेर, अघि गए र उनीहरूलाई हप्काउन र उनीहरूलाई उनले अम्मोनको मुखबाट सुनेका वचनहरू सिकाउन थाले; र उनका वचनहरू सुन्ने जत्तिले विश्वास गरे र परमप्रभुमा परिवर्तित भए।\n\n32 तर त्यहाँ उनीहरूमध्ये धेरै थिए जसले उनका वचनहरू सुनेनन्; त्यसकारण उनीहरू आफ्नो बाटो लागे।\n\n33 अनि यस्तो हुन गयो कि जब अम्मोन उठे उनले पनि उनीहरूको सेवा गरे र लमोनीका सेवकहरूले पनि त्यसै गरे; र उनीहरू सबैले त्यही कुरा जनसामु घोषणा गरे—कि उनीहरूका हृदयहरू बदलिएका थिए; कि उनीहरूलाई खराब गर्ने अरु चाहाना थिएन।\n\n34 अनि हेर, धेरैले जनसामु घोषणा गरे कि उनीहरूले स्वर्गदूतहरू देखेका थिए र उनीहरूसँग वार्तालाप गरेका थिए; अनि यसरी उनीहरूले आफूलाई परमेश्वरका र उहाँको धार्मिकताका कुराहरू भनेका थिए।\n\n35 अनि यस्तो हुन गयो कि उनीहरूका वचनहरूमा विश्वास गर्नेहरू धेरै थिए; र विश्वास गर्ने जतिले बप्तिस्मा लिए; र उनीहरू धर्मी जन बने र उनीहरूले आफूमाझ चर्चको स्थापना गरे।\n\n36 अनि यसरी परमप्रभुको कार्य लमानीहरूमाझ आरम्भ भयो; यसरी परमप्रभुले आफ्नो आत्मा उनीहरूमाथि खन्याउन थाल्नुभयो; र हामी देख्छौँ कि उहाँको बाहु पश्चात्ताप गर्ने र उहाँको नाउँमा विश्वास गर्ने सबै जनतिर फैलिएको छ।\n\n", "alma 20": "[center][font_size=26]अध्याय २०[/font_size][/center]\n\n[i]परमप्रभु अम्मोनलाई उनका बन्धुहरूलाई मुक्त गर्न मिद्दोनी पठाउनु हुन्छ—अम्मोन र लमोनी लमोनीका पितालाई भेट्छन्, जो सम्पूर्ण भूमिका राजा हुन्—अम्मोनले ती बृद्ध राजालाई उनका बन्धुहरूका मुक्तिको अनुमति दिन बाध्य गराउँछन्। लगभग ई.पू. ९०।[/i]\n\n1 अनि यस्तो हुन गयो कि जब उनीहरूले त्यस भूमिमा चर्चको स्थापना गरेका थिए, लमोनी राजाले चाहे कि अम्मोन उनीसँग नफीको भूमिमा जानु पर्दछ, कि उनले तिनलाई आफ्ना पितासामु देखाउन सकून्।\n\n2 अनि परमप्रभुको आवाज अम्मोनलाई आयो, यसो भन्दै: तिमी नफीको भूमितिर जान हुँदैन, किनकि हेर, राजाले तिम्रो जीवन लिन खोज्नेछन्; तर तिमी मिद्दोनीको भूमितिर जाऊ; किनकि हेर, तिम्रा भाइ हारुन र मुलोकी र अम्माह पनि कारागारमा छन्।\n\n3 अब यस्तो हुन गयो कि जब अम्मोनले यो सुनेका थिए, उनले लमोनीसामु भने: हेर्नुहोस्, मेरा भाइ र बन्धुहरू मिद्दोनीमा कारागारमा छन् र म जान्छु कि मैले उनीहरूको उद्धार गर्न सकूँ।\n\n4 अब लमोनीले अम्मोनसामु भने: मलाई थाहा छ, परमप्रभुको शक्तिमा तिमी सबै कुराहरू गर्न सक्छौ। तर हेर, म तिमीसँग मिद्दोनीको भूमिमा जानेछु; किनकि मिद्दोनीको राजा, जसको नाउँ अन्टीओम्नो हो, उनी मेरा मित्र हुन्; त्यसकारण म मिद्दोनीको भूमितिर जान्छु, कि मैले त्यो भूमिको राजालाई मनाउन सकूँ र उनले तिम्रा बन्धुहरूलाई कारागारबाट निकाला गर्नेछन्। अब लामोनीले उनीसामु भने: कसले तिमीलाई भन्यो कि तिम्रा बन्धुहरू कारागारमा छन्?\n\n5 अनि अम्मोनले उनीसामु भने: मलाई कसैले पनि भनेको छैन, परमेश्वर बाहेक; र उहाँले मलाई भन्नुभयो—जाऊ र तिम्रा बन्धुहरूलाई मुक्त गर, किनकि उनीहरू मिद्दोनीको भूमिमा कारागारमा छन्।\n\n6 अब जब लमोनीले यो सुनेका थिए उनले अह्राए कि उनका सेवकहरूले उनका घोडाहरू र रथहरू तयार बनाउनु पर्दछ।\n\n7 अनि उनले अम्मोनसामु भने: आऊ, म तिमीसँग मिद्दोनीको भूमितिर झर्नेछु र त्यहाँ म राजासँग बिन्ती गर्नेछु कि उनले तिम्रा बन्धुहरूलाई कारागारबाट निकाला गर्नेछन्।\n\n8 अनि यस्तो हुन गयो कि जब अम्मोन र लमोनी त्यतातिर यात्रा गर्दै थिए, उनीहरूले लमोनीको पितालाई भेटे, जो सम्पूर्ण भूमिमाथिको राजा थिए।\n\n9 अनि हेर, लमोनीका पिताले उनीसामु भने: मैले मेरा छोराहरू र मेरा जनका निम्ति भोज गरेको त्यो महान् दिनमा तिमी किन भोजमा आएनौ?\n\n10 अनि उनले यो पनि भने: तिमी यो नफीसँग कहाँ जाँदैछौ, जो फटाहको छोराछोरीहरूमध्ये एक हो?\n\n11 अनि यस्तो हुन गयो कि लमोनीले उनी कहाँ जान लागेको भनेर वर्णन गरे, किनकि उनी तिनलाई रिस उठ्छ कि भनी डराए।\n\n12 अनि उनले उनी आफ्नो अधिराज्यमा बस्नुका सबै कारण तिनलाई भने, कि उनी तिनका पिताको भोजमा गएनन् जुन उनले तयार गरेका थिए।\n\n13 अनि अब जब लमोनीले यी सबै कुराहरू उनीसामु वर्णन गरेका थिए, हेर, उनको आश्चर्यका लागि, उनका पिता उनीसँग रिसाए र भने: लमोनी, तिमीले एक फटाहका छोराहरू यी नफीहरू मुक्त गरिदिनेछौ। हेर, तिनले हाम्रा पितापुर्खाहरुलाई ठगे; अनि अब तिनका छोराछोरीहरू पनि हाम्रा माझ आएका छन् कि उनीहरू, उनीहरूको धुर्त्याईँ र उनीहरूको फट्याईंद्वारा, हामीलाई छक्काउन सकून्, कि उनीहरूले फेरि हाम्रो सम्पत्ति लुट्न सकून्।\n\n14 अब लमोनीका पिताले उनलाई आज्ञा दिए कि उनले तरबारद्वारा अम्मोनको बध गर्नु पर्दछ। अनि उनले यो पनि आज्ञा दिए कि उनी मिद्दोनीको भूमिमा जान पर्दैन, तर कि उनी उनीसँग इश्माएलको भूमिमा फर्कनु पर्दछ।\n\n15 तर लमोनीले उनीसामु भने: म अम्मोनको बध गर्नेछैनँ, न त म इश्माएलको भूमिमा फर्कनेछु, तर म मिद्दोनीको भूमिमा जानेछु कि मैले अम्मोनका बन्धुहरूलाई मुक्त गर्न सकूँ, किनकि मलाई थाहा छ कि उनीहरू न्यायोचित मानिसहरू र साँचो परमेश्वरका पवित्र अगमवक्ताहरू हुन्।\n\n16 अब जब उनका पिताले यी वचनहरू सुनेका थिए, उनका पिता उनीसँग रिसाए र उनले आफ्नो तरबार निकाले कि उनले तिनलाई प्रहार गरेर पृथ्वीमा ढाल्न सकून्।\n\n17 तर अम्मोन अघि खडा भए र उनीसामु भने: हेर्नुहोस्, तपाईँ आफ्ना छोराको बध गर्नु हुनेछैन, तैपनि, तपाईँ ढलेको भन्दा उहाँ ढलेको राम्रो हुनेछ, किनकि उहाँले आफ्ना पापहरूको पश्चात्ताप गर्नुभएको छ; तर यदि तपाईँ यो समयमा, आफ्ना रिसमा, ढल्नुभयो भने, तपाईँको जीवात्मालाई बचाउन सकिदैन।\n\n18 अनि फेरि, यो उचित छ कि तपाईँले रोक्नुपर्छ; किनकि यदि तपाईँले छोराको बध गर्नुभयो भने, उनी एक निर्दोष मानिस भएकाले, उनको रगत जमिनबाट, तपाईँमाथि बदला लिनका निम्ति, परमप्रभु उनका परमेश्वरसामु पुकार्नेछ; अनि सम्भवत: तपाईँले तपाईँको जीवात्मा गुमाउनुहुनेछ।\n\n19 अब जब अम्मोनले यी वचनहरू उनीसामु भनेका थिए, उनले तिनलाई उत्तर दिए, यसो भन्दै: मलाई थाहा छ कि यदि मैले मेरो छोराको बध गरेँ भने, कि मैले निर्दोष रगत बगाउनेछु; किनकि यो तिमी हौ जसले उसको विनाश गर्न खोजेका छौ।\n\n20 अनि अम्मोनको बध गर्न उनले आफ्नो हात अघि बढाए। तर अम्मोनले उनका मुक्काहरूको सामाना गरे र उनका पाखुरामा प्रहार गरे कि उनले यसको प्रयोग गर्न नसकून्।\n\n21 अब जब राजाले देखे कि अम्मोनले उनको बध गर्न सक्छन्, उनले अम्मोनसँग बिन्ती गर्न थाले कि उनले उनको जीवन छाडिदिऊन्।\n\n22 तर अम्मोनले आफ्नो तरबार उठाए र उनलाई भने: हेर, मेरा बन्धुहरूलाई तपाईँले कारागारबाट निकाल्न नदिए म तपाईँलाई प्रहार गर्नेछु।\n\n23 अब राजाले, आफ्नो जीवन गुमाउनु पर्छ भनी डराउँदै, भने: यदि तिमीले मलाई छाडिदियौ भने म तिमीले अनुरोध गरेका कुरा तिमीलाई दिनेछु, आधा अधिराज्य समेत।\n\n24 अब जब अम्मोनले देखे कि उनले आफ्नो चाहानाअनुसार बृद्ध राजामाथि प्रभाव पारेका थिए, उनले तिनीसामु भने: यदि तपाईँले अनुमति दिनुहुन्छ कि मेरा बन्धुहरूलाई कारागारबाट निकाला होऊन् र लमोनीले आफ्नो अधिराज्य राख्न पाऊन् र तपाईँ उनीमाथि दुखित नहुनुहोओस्, तर कि उनले आफूले सोचेको कुराहरूमा उनको आफ्नो चाहानाअनुसार गर्न दिनू, तब मात्र म तपाईँलाई छाड्ने छु; अन्यथा म तपाईँलाई जमिनसम्मै ढल्ने गरी प्रहार गर्नेछु।\n\n25 अब जब अम्मोनले यी वचनहरू भनेका थिए, राजा आफ्नो जीवनका कारणले खुसी हुन थाले।\n\n26 अनि जब उनले देखे कि अम्मोनलाई उनको विनाश गर्ने कुनै चाहाना थिएन र जब उनले उनको छोरा लमोनीप्रतिको उनको महान् माया पनि देखे, उनी अत्यन्त आश्चर्यचकित भए र भने: किनभने तिमीले यति मात्र चाहाना गरेका छौ, कि मैले तिम्रा बन्धुहरूलाई छाडिदिऊँ र सहूँ कि मेरो छोरा लमोनीले आफ्नो अधिराज्य राख्न पाऊन्, हेर म तिमीलाई अनुमति दिन्छु कि मेरो छोराले यस समयदेखि सदासर्वदा आफ्नो अधिराज्य राख्न पाऊन्; र म उनीमाथि अरु शासन गर्नेछैन—\n\n27 अनि म तिमीलाई अनुमति दिन्छु कि तिम्रा बन्धुहरू कारागारबाट निकाला होऊन् र तिमी र तिम्रा बन्धुहरू मसामु, मेरो अधिराज्यमा आऊन्; किनकि म तिमीहरूलाई असाध्य देख्न चाहन्छु। किनकि राजा उनले बोलेका वचनहरूमा र आफ्ना छोरा लमोनीले बोलेका वचनहरूमा पनि अत्यन्त आश्चर्यचकित भएका थिए, त्यसकारण उनी ती जान्न चाहन्थे।\n\n28 अनि यस्तो हुन गयो कि अम्मोन र लमोनीले आफ्नो यात्रामा मिद्दोनीको भूमितिर अगाडि बढाए। अनि लमोनीले भूमिको राजाको नजरमा कृपा पाए; त्यसकारण अम्मोनका बन्धुहरूलाई कारागारबाट बाहिर ल्याइयो।\n\n29 अनि जब अम्मोनले उनीहरूलाई भेटे उनी अत्यन्तै दु:खी भए, किनकि तिनीहरू नाङ्गा थिए र तिनीहरूका छालाहरू बलिया डोरीहरूले बाँधिएका कारण अत्यन्त पाछिएका थिए। अनि तिनीहरूले भोक, तिर्खा र सबै किसिमका कष्टहरू पनि सहेका थिए; तैपनि तिनीहरू तिनीहरूका कष्टहरूमा धैर्य गर्दै थिए।\n\n30 अनि, जसरी यो भयो, यो तिनीहरूको भाग थियो कि उनीहरू झन् कठोर र हठी जनका हातहरूमा परेका थिए; त्यसकारण तिनीहरूले उनीहरूका वचनहरू सुन्न चाहेनन् र उनीहरूलाई निकाला गरेका थिए र उनीहरूमाथि प्रहार गरेका थिए र मिद्दोनीको भूमि नपुगिन्जेलसम्म एउटा घरदेखि अर्को घरसम्म र एउटा ठाउँदेखि अर्को ठाउँसम्म धपाएका थिए; अनि उनीहरूलाई लगियो र कारागारमा फ्याँकियो र बलिया डोरीहरूले बाँधिएको थियो र धेरै दिन कारागारमा राखिएको थियो र लमोनी र अम्मोनद्वारा मुक्त गरिएको थियो।\n\n", "alma 21": "हारुन र मुलोकी र उनका बन्धुहरूको, लमानीहरूसामुको प्रवचनको एक विवरण।\n\nअध्यायहरू २१ देखि २६ सम्म\n\n[center][font_size=26]अध्याय २१[/font_size][/center]\n\n[i]हारुनले अमालेकीहरूलाई ख्रीष्ट र उहाँको प्रायश्चित्तको बारेमा सिकाउँछन्—हारुन र उनका बन्धुहरूलाई मिद्दोनिमा बन्दी बनाइन्छ—उनीहरूको मुक्तिपछि, उनीहरूले सभा-घरहरूमा सिकाउँछन् र धेरै परिवर्तित हुन्छन्—लमोनीले इश्माएलको भूमिमा जनलाई धार्मिक स्वतन्त्रता दिन्छन्। लगभग ई.पू. ९०–७७।[/i]\n\n1 अब जब अम्मोन र उनका बन्धुहरू आफैँ लमानीहरूका भूमिको सिमानाहरूमा छुट्टिए, हेर हारुनले उनको यात्रा लमानीहरूले उनीहरूका पितापुर्खाहरुको जन्मस्थानको नाउँ यरुशलेमबाट बोलाइने भूमितिर बढाए र यो पर मोर्मोनको सिमानाहरूसँग जोडिएको थियो।\n\n2 अब लमानीहरूले र अमालेकीहरूले र अमुलोनका जनले महान् सहर बनाएका थिए, जसलाई यरुशलेम भनिन्थ्यो।\n\n3 अब लमानीहरू आफैँ पर्याप्त कठोर थिए, तर अमालेकीहरू र अमुलोनीहरू झन् कठोर थिए; त्यसकारण उनीहरूले लमानीहरूलाई अह्राए कि उनीहरू आफ्ना हृदयहरूमा झन् कठोर हुनुपर्छ, कि उनीहरू दुष्टतामा र आफ्ना कुकर्मंहरूमा झन् बलियो हुनुपर्दछ।\n\n4 अनि यस्तो हुन गयो कि हारुन यरुशलेम सहरमा आए र पहिला अमालेकीहरूमाझ प्रवचन दिन थाले। अनि उनले तिनीहरूका सभा-घरमा उनीहरूसामु प्रवचन दिन थाले, किनकि उनीहरूले नेहोरको अनुक्रमअनुसार सभा-घर बनाएका थिए; किनकि अमालेकीहरू र अमुलोनीहरूमध्ये धेरै नेहोरको अनुक्रमका थिए।\n\n5 त्यसकारण, जब हारुन उनीहरूसामु प्रवचन दिन उनीहरूको सभा-घरहरूमध्ये एकमा प्रवेश गरे र जब उनी उनीहरूसामु बोलिरहेका थिए, हेर त्यहाँ एक अमालेकी उठ्यो र उनीसँग विवाद गर्न थाल्यो, यसो भन्दै: त्यो के हो तिमीले गवाही दिएको? के तिमीले स्वर्गदूत देखेका छौ? किन स्वर्गदूतहरू हामीहरूसामु देखिँदैनन्? हेर के यी जन तिम्रा जनजत्तिकै असल छैनन्?\n\n6 तिमी यो पनि भन्छौ, हामीले पश्चात्ताप नगेर हामी नासिने छौँ। हाम्रा हृदयहरूका विचार र इच्छा तिमीले कसरी थाहा पाउँछौ? हामीले पश्चात्ताप गर्नुपर्छ भनी तिमीलाई कसरी थाहा भयो? हामी धर्मी छैनौँ भनी तिमीलाई कसरी थाहा भयो? हेर, हामीले आरक्षणहरू बनाएका छौँ र हामी परमेश्वरको आराधना गर्न एक साथ भेला हुन्छौँ। हामी विश्वास गर्छौं कि परमेश्वरले सबै मानिसहरूलाई बचाउनुहुनेछ।\n\n7 अब हारुनले उनलाई भने: के तिमी विश्वास गर्छौ कि परमेश्वरका पुत्र मानवजातिलाई उनीहरूको पापहरूबाट उद्धार गर्न आउनुहुनेछ?\n\n8 अनि त्यस मानिसले उनलाई भन्यो: हामी विश्वास गर्दैनौ कि तिमीलाई कुनै यस्तो कुरो थाहा छ। हामी यी मूर्ख परम्पराहरूमा विश्वास गर्दैनौँ। हामी विश्वास गर्दैनौँ कि तिमीलाई आगामी कुराहरूका बारेमा थाहा छ, न त हामी विश्वास गर्छौं कि तिम्रा पितापुर्खाहरुलाई र हाम्रा पितापुर्खाहरुलाई पनि उनीहरूले बोलेका आगामी कुराहरूका बारेमा थाहा थियो।\n\n9 अब हारुनले उनीहरूसामु ख्रीष्टको आगमनका बारेमा र मृतकहरूको पुनरुत्थानका बारेमा धर्मशास्त्रहरू खोल्न थाले र ख्रीष्ट मृत्यु र कष्टहरू र उहाँको रगतको प्रायश्चित्तबिना मानवमात्रको उद्धार हुन सक्दैन।\n\n10 अनि यस्तो हुन गयो जब उनले तिनीहरूसामु यी कुराहरूको व्याख्या गर्न थाले तिनीहरू उनीसँग रिसाए र उनको खिल्ली उडाउन थाले; र उनले बोलेका वचनहरू तिनीहरूले सुनेनन्।\n\n11 त्यसकारण, जब उनले देखे कि तिनीहरूले उनका वचनहरू सुनेनन्, उनी तिनीहरूको सभाघरबाट प्रस्थान गरे र अनी-अन्टी भनिने गाउँमा आए र त्यहाँ उनले मुलोकीले उनीहरूसामु वचनको प्रचार गरिरहेको फेला पारे; र अम्मा र उनका बन्धुहरूले पनि। अनि उनीहरूले धेरैसँग वचनका बारेमा विवाद गरे।\n\n12 अनि यस्तो हुन गयो कि उनीहरूले देखे कि जनले आफ्ना हृदयहरू कठोर बनाए, त्यसकारण उनीहरू त्यहाँबाट प्रस्थान गरे र मिद्दोनीको भूमिमा आए। अनि उनीहरूले धेरैसामु वचनको प्रचार गर्न थाले र केहीले उनीहरूले सिकाएका वचनहरूमा विश्वास गरे।\n\n13 तैपनि, हारुन र उनीहरूका बन्धुहरूको निश्चित सङ्ख्यालाई समातियो र कारागारमा फ्याँकियो र उनीहरूमध्ये बाँकी मिद्दोनीको भूमिबाट वरिपरिका क्षेत्रहरूतिर भागे।\n\n14 अनि कारागारमा फ्याँकिएकाहरूले धेरै कुराहरू सहे र उनीहरूलाई लमोनी र अम्मोनको हातद्वारा मुक्त गराइयो र उनीहरूलाई खुवाइयो र वस्त्र लगाइयो।\n\n15 अनि उनीहरू फेरि वचनको घोषणा गर्न अघि गए र यसरी उनीहरूलाई पहिलो पटक कारागारबाट मुक्त गरिएको थियो; र यसरी उनीहरूले सहेका थिए।\n\n16 अनि उनीहरू अघि गए जहाँ परमप्रभुको आत्माद्वारा उनीहरूलाई अगुवाइ गरियो, अमालेकीहरूको प्रत्येक सभा-घरमा, अथवा लमानीहरूको प्रत्येक सभामा जहाँ उनीहरूलाई प्रवेश गर्न दिइन्थ्यो, परमेश्वरका वचनको प्रचार गर्दै।\n\n17 अनि यस्तो हुन गयो कि परमप्रभुले उनीहरूलाई आशीष दिन थाल्नुभयो, यतिसम्म कि उनीहरूले धेरैलाई सत्यताको ज्ञानमा ल्याए; हो उनीहरूले धेरैलाई तिनीहरूका पापहरूको र तिनीहरूका पितापुर्खाहरुको गलत परम्पराहरूका बारेमा विश्वास दिलाए।\n\n18 अनि यस्तो हुन गयो कि अम्मोन र लमोनी मिद्दोनीको भूमिबाट इश्माएलको भूमि फर्के, जुन उनीहरूको रिक्थको भूमि थियो।\n\n19 अनि लमोनी राजाले सहेनन् कि अम्मोनले उनको सेवा गर्नुपर्दछ, अथवा उनको सेवक हुनुपर्दछ।\n\n20 तर उनले अह्राए कि इश्माएलको भूमिमा सभा-घरहरू बनाइनु पर्दछ; र उनले अह्राए कि उनका जन, अथवा उनका शासन अन्तर्गतका जन, आफैँ एकसाथ भेला हुनुपर्दछ।\n\n21 अनि उनीले तिनीहरूमा खुसी मनाए र उनले तिनीहरूलाई धेरै कुराहरू सिकाए। अनि उनले यो पनि घोषणा गरे कि उनीहरू उनी अन्तर्गतका जन हुन् र उनीहरू स्वतन्त्र जन हुन्, कि उनीहरू उनका पिता, राजाका शोषणबाट स्वतन्त्र छन्; किनकि उनका पिताले तिनलाई इश्माएलको भूमिमा र वरिपरिको भूमिमा भएका जनलाई शासन गर्न दिएका छन्।\n\n22 अनि उनले उनीहरूसामु यो पनि घोषणा गरे कि उनीहरूले आफ्नो चाहानाअनुसार, उनीहरू जाहाँ भए पनि, यदि उनीहरू लमोनी राजाको शासनको भूमिमा छन् भने, परमप्रभु उनीहरूका परमेश्वरको आराधना गर्ने स्वतन्त्रता पाऊन्।\n\n23 अनि अम्मोनले लमोनी राजाका जनसामु प्रवचन दिए; अनि यस्तो हुन गयो कि उनले उनीहरूलाई धार्मिकतासँग सरोकारका कुराहरूका बारेमा सबै कुराहरू सिकाए। उनले, सम्पूर्ण लगनशीलताका साथ, उनीहरूलाई दिन-दिनै प्रोत्साहन गरे; र उनीहरूले उनका वचनहरूलाई ध्यान दिए र उनीहरू परमेश्वरका आज्ञाहरू पालना गर्न उत्साहित थिए।\n\n", "alma 22": "[center][font_size=26]अध्याय २२[/font_size][/center]\n\n[i]हारुनले लमोनीका पितालाई सृष्टि, आदमको पतन र ख्रीष्ट मार्फत्‌को उद्धारको योजनाका बारेमा सिकाउँछन्—राजा र उनका सबै गृहस्थी परिवर्तित हुन्छन्—नफीहरू र लमानीहरूबीचको भूमि विभाजनको व्याख्या गरिन्छ। लगभग ई.पू. ९०–७७।[/i]\n\n1 अब, यसरी अम्मोनले लमोनीका जनलाई निरन्तर रुपमा सिकाउँदै थिए, हामी हारुन र उनका बन्धुहरूको विवरणमा फर्किनेछौँ; किनकि उनी मिद्दोनीको भूमिबाट प्रस्थान गरेपछि उनलाई आत्माद्वारा नफीको भूमितिर अगुवाइ गरियो, इश्माएलको भूमिबाहेक सबै भूमिमाथिका राजाको घरमा समेत; र उनी लमोनीका पिता थिए।\n\n2 अनि यस्तो हुन गयो कि उनी, उनका बन्धुहरूसँग राजाको दरवारमा राजासामु गए र राजासामु निहुरिए र उनीसामु भने: हेर, हे राजन्, हामी अम्मोनका बन्धुहरू हौँ, जसलाई तपाईँले कारागारबाट मुक्त गर्नुभएको हो।\n\n3 अनि अब, हे राजन्, यदि तपाईँले हाम्रा जीवनलाई छाडिदिनुभयो भने हामी तपाईँका सेवक हुनेछौँ। अनि राजाले उनीहरूसामु भने: उठ, किनकि म तिमीहरूलाई तिमीहरूको जीवन दिनेछु र म सहनेछैन कि तिमीहरू मेरा सेवक हुनेछौ; तर म जोर गर्छु कि तिमीहरूले मलाई सेवा प्रदान गर; किनकि तिमीहरूका दाजु अम्मोनको दया र उनका वचनहरूको महान्‌ताका कारण म मेरो मस्तिष्कमा केही चिन्तित भएको छु; र उनी तिमीहरूसँग मिद्दोनी नआउनाको कारण म जान्न चाहन्छु।\n\n4 अनि हारुनले राजासामु भने: हेर्नुहोस्, परमप्रभुको आत्माले उनलाई अर्को बाटो बोलाए; उनी इश्माएलको भूमिमा लमोनीका जनलाई सिकाउन गएका छन्।\n\n5 अब राजाले उनीहरूसामु भने: यो के हो कि तिमीहरूले परमप्रभुको आत्मा बारे भनेका छौ? हेर, यो त्यो कुरा हो जसले मलाई चिन्तित बनाउँछ।\n\n6 अनि यो पनि, अम्मोनले भनेको यो के हो कि—यदि तिमीहरूले पश्चात्ताप गऱ्यौ भने तिमीहरूले मुक्ति पाउनेछौ र यदि तिमीहरूले पश्चात्ताप नगरे, तिमीहरूलाई अन्तिम दिनमा निकाला गरिनेछ?\n\n7 अनि हारुनले उनलाई उत्तर दिए र उनीसामु भने: के तपाईँ विश्वास गर्नुहुन्छ कि परमेश्वर हुनुहुन्छ? अनि राजाले भने: मलाई थाहा छ कि अमालेकीहरू भन्छन् कि परमेश्वर हुनुहुन्छ र मैले उनीहरूलाई अनुमति दिएको छु कि उनीहरूले आरक्षणहरू बनाऊन्, कि उनीहरू उहाँको आराधना गर्न आफैँ एक साथ भेला होऊन्। अनि यदि अब तिमीले भन्छौ परमेश्वर हुनुहुन्छ, हेर म विश्वास गर्नेछु।\n\n8 अनि अब जब हारुनले यो सुने, उनको हृदयले खुसी मनाउन थाल्यो र उनले भने: हेर, निश्चितताका साथ जसरी तपाईँ जिउँदो हुनुहुन्छ, हे राजन्, परमेश्वर हुनुहुन्छ।\n\n9 अनि राजाले भने: के परमेश्वर त्यो महान् आत्मा हुनुहुन्छ जसले हाम्रा पितापुर्खाहरुलाई यरुशलेमको भूमिबाट ल्याउनुभयो?\n\n10 अनि हारुनले उनीसामु भने: हो उहाँ त्यो महान् आत्मा हुनुहुन्छ र उहाँले स्वर्गमा र पृथ्वी दुबैमा सबै कुराहरूको सृष्टि गर्नुभयो। के तपाईँ यो विश्वास गर्नुहुन्छ?\n\n11 अनि उनले भने: हो, म विश्वास गर्छु कि त्यो महान् आत्माले सबै कुराहरूका सृष्टि गर्नुभयो र म चाहन्छु कि तिमीले मलाई यी सबै कुराहरूका बारेमा भन्नुपर्छ र म तिम्रा वचनहरूमा विश्वास गर्नेछु।\n\n12 अनि यस्तो हुन गयो कि जब हारुनले देखे कि राजाले उनका वचनहरू विश्वास गर्नेछन्, उनले आदमको सृष्टिदेखि थाले, राजासामु धर्मशास्त्र पढ्दै—कसरी परमेश्वरले उहाँको आफ्नै स्वरुपमा मानिसको सृष्टि गर्नुभयो र परमेश्वरले उनलाई आज्ञाहरू दिनुभयो र उल्लङ्घनका कारण, मानिसको पतन भएको थियो।\n\n13 अनि हारुनले आदमको सृष्टिदेखि धर्मशास्त्रहरू उनीसामु व्याख्या गरे, मानिसको पतन उनी अगाडि राख्दै र उनीहरूको पापमय अवस्था र उद्धारको योजना, जुन संसारको उत्पत्तिदेखि तयार गरिएको थियो, ख्रीष्टमार्फत्, उहाँको नाउँमा विश्वास गर्ने सबैका निम्ति।\n\n14 अनि मानिसको पतन भएकाले ऊ आफैँ कुनै कुराको योग्य भएन; तर ख्रीष्टका कष्टहरू र मृत्युले उनीहरूका पापहरूको प्रायश्चित्त गर्नेछन्, आस्था र पश्चात्ताप र अरु यस्तै मार्फत्; अनि कि उहाँले मृत्युका बन्धनहरू तोड्नुहुनेछ, कि चिहानले विजय पाउनेछैन र मृत्युको खिल महिमाको आशामा निलिनेछ; र हारुनले राजासामु यी सबै कुराहरूको व्याख्या गरे।\n\n15 अनि यस्तो हुन गयो कि हारुनले यी कुराहरू उनीसामु व्याख्या गरेपछि, राजाले भने: तिमीले बोलेको यो अनन्त जीवन पाउन मैले के गर्नु पर्दछ?हो, मैले के गर्नुपर्दछ कि मेरो छातीबाट यो दुष्ट आत्मालाई उखालेर, म परमेश्वरबाट जन्माइयूँ र उहाँको आत्मा प्राप्त गरूँ, कि म हर्षले भरियूँ, कि मलाई अन्तिम दिनमा निकाला नगरियोस्? हेर, उनले भने, म मेरो अधीनमा भएको सबै दिनेछु, हो, म मेरो अधिराज्य त्याग्नेछु, कि म यो महान् खुसी प्राप्त गर्न सकूँ।\n\n16 तर हारुनले उनीसामु भने: यदि तपाईँ यो कुरा चाहानुहुन्छ, यदि तपाईँ परमेश्वरअगाडि निहुरनुहुन्छ, हो, यदि तपाईँ आफ्ना सबै पापहरूको पश्चात्ताप गर्नुहुन्छ र परमेश्वरअगाडि निहुरनुहुन्छ र उहाँको नाउँ आस्थाका साथ बोलाउनुहुन्छ, विश्वास गर्दै कि तपाईँ प्राप्त गर्नुहुन्छ, तब तपाईँले चाहेको आशा प्राप्त गर्नुहुनेछ।\n\n17 अनि यस्तो हुन गयो कि जब हारुनले यी वचनहरू बोलेका थिए, राजा परमप्रभुअगाडि निहुरिए, उनका घुँडाहरूमा; पृथ्वीमा आफैँ लम्पसारसमेत परे र शक्तिपूर्वक पुकारे, यसो भन्दै:\n\n18 हे परमेश्वर, हारुनले मलाई भनेका छन् कि परमेश्वर हुनुहुन्छ; र यदि परमेश्वर हुनुहुन्छ भने र यदि हजुर परमेश्वर हुनुहुन्छ भने, के तपाईँले आफैँ मलाई ज्ञात गराउनुहुनेछ र म हजुरलाई चिन्न मेरा सबै पापहरू दिनेछु र म मृतकहरूबाट उठ्न सकूँ र अन्तिम दिनमा मुक्ति पाऊँ। अनि अब जब राजाले यी कुराहरू भनेका थिए, उनी मरेको झैं मुर्छा परे।\n\n19 अनि यस्तो हुन गयो कि उनका सेवकहरू दौडे र राजामा भएको सबै कुरा रानीलाई भने। अनि उनी राजासामु आइन्; र जब उनले राजा मरेजस्तै गरी लडेको र हारुन र उनका बन्धुहरू उनी ढल्नाको कारण भएजस्तै गरी खडा भएको देखिन्, उनी उनीहरूसँग रिसाइन् र आज्ञा दिइन् कि उनका सेवकहरूले, अथवा राजाका सेवकहरूले उनीहरूलाई लैजानु पर्दछ र उनीहरूको बध गर्नु पर्दछ।\n\n20 अब सेवकहरूले राजा ढल्नाको कारण देखेका थिए, त्यसकारण उनीहरूले हारुन र उनका बन्धुहरूमाथि आफ्ना हातहरू हाल्न आँटेनन्; र उनीहरूले रानीसँग यसो भन्दै बिन्ती गरे: तपाईँ किन आज्ञा दिनुहुन्छ कि हामीले यी मानिसहरूको बध गर्नुपर्छ, जब उनीहरूमध्ये एक हामी सबैभन्दा शक्तिशाली छ? त्यसकारण हामी उनीहरूअगाडि झुक्छौँ।\n\n21 अब जब रानीले सेवकहरूको डरलाई देखिन् उनी पनि अत्यन्त डराउन थालिन्, कथंकदाचित् उनीमाथि केही विपत्ति आउनेछ। अनि उनले उनका सेवकहरूलाई आज्ञा दिइन् कि उनीहरू जानु पर्दछ र जनलाई बोलाउनु पर्दछ, कि उनीहरूले हारुन र उनका बन्धुहरूको बध गर्न सकून्।\n\n22 अब जब हारुनले रानीको दृढतालाई देखे, उनी, जनको हृदयहरूको कठोरता थाहा भएकोले पनि, डराए कि कथंकदाचित् भीड एकसाथ आफैँ भेला हुनुपर्छ र उनीहरूमाझ ठूलो कलह र विघ्नवाधा हुनुपर्छ; त्यसकारण उनले आफ्नो हातअगाडि राखे र राजालाई पृथ्वीबाट उठाए र उनीसामु भने: खडा हुनुहोओस्। अनि उनी आफ्नो शक्ति प्राप्त गरेकाले आफ्नो खुट्टामा खडा भए।\n\n23 अब रानीको र सेवकहरूमध्ये धेरैको उपस्थितिमा यो गरिएको थियो। अनि जब उनीहरूले यो देखे उनीहरू अत्यन्तै आश्चर्यचकित भए र डराउन थाले। अनि राजा खडा भए र उनीहरूलाई सिकाउन थाले। अनि उनले उनीहरूलाई यतिसम्म सिकाए कि उनको पूरै गृहस्थ परमप्रभुमा परिवर्तित भयो।\n\n24 अब रानीको आज्ञाको कारणले त्यहाँ एक भीड एकसाथ जम्मा भयो र हारुन र उनका बन्धुहरूका कारण उनीहरूमाझ ठूलो गनगन हुन थाल्यो।\n\n25 तर राजा उनीहरूमाझ खडा भए र उनीहरूको सेवा गर्न थाले। अनि उनीहरू हारुन र उनीसँग भएकाहरूप्रति शान्त भए।\n\n26 अनि यस्तो हुन गयो कि जब राजाले देखे कि जन शान्त भए, उनले अह्राए कि हारुन र उनका बन्धुहरू भीडबीच खडा हुनुपर्छ र तिनीहरूले उनीहरूसामु वचनको प्रचार गर्नुपर्छ।\n\n27 अनि यस्तो हुन गयो कि राजाले सम्पूर्ण भूमिभरि घोषणा पठाए, उनको सम्पूर्ण भूमिमा भएका उनका सबै जनमाझ, जो वरिपरिका सबै क्षेत्रहरूमा थिए, जसको सिमाना समुद्रमा समेत पुगेको थियो, पूर्वमा र पश्चिममा र जुनलाई जरहेम्लाको भूमिबाट एक साँघुरो टुक्रा उजाड स्थानले छुट्याइएको थियो, जुन पूर्वको समुद्रदेखि पश्चिमको समुद्र र वरिपरि समुद्रको तटका सिमानाहरू र मन्टीका सिमानाहरू हुँदै, जरहेम्लाको भूमिनजिक उत्तरमा भएको उजाड स्थानको सिमानाहरूसम्म पुगेको थियो, सिदोनको नदीको शिर नजिक, पूर्वबाट पश्चिम हुँदै—अनि यसरी लमानीहरू र नफीहरू छुट्याइएका थिए।\n\n28 अब, लमानीहरूमध्ये बढी अल्छी भाग उजाड स्थानमा बस्थे र पालमा बस्थे; अनि उनीहरू नफीको भूमिमा, पश्चिमको उजाड स्थानमा हुँदै फैलिएका थिए; हो, अनि पश्चिमको जरहेम्लाको भूमिमा पनि, समुद्र तट नजिकको सिमानामा र पश्चिमको नफीको भूमिमा, उनीहरूका पितापुर्खाहरुको पहिलो रिक्थको स्थानमा र यसरी समुद्रको तटका सिमानाहरू बनाएका थिए।\n\n29 अनि समुद्र तटनजिक पूर्वमा धेरै लमानीहरू थिए, जहाँ नफीहरूले उनीहरूलाई धपाएका थिए। अनि यसरी नफीहरू झन्डै लमानीहरूद्वारा घेरिएका थिए; तैपनि नफीहरूले सिदोन नदीको शिरमा, पूर्वदेखि पश्चिमसम्म, उजाड स्थानपट्टि वरिपरि उजाड स्थानको सिमानाभएको भूमिको उत्तरी भागहरू सबै अधीनमा लिएका थिए; उत्तरमा, बाउन्टिफुल भनिने भूमि नआइन्जेलसम्म।\n\n30 अनि यसको सिमाना उजाड भनिने भूमिमाथि थियो, यो यति पर उत्तरमा थियो कि यो जनले बास गरेर विनाश गरिएको भूमिसम्म आयो, जसका हाड़हरू हामीले बोलेका छौँ, जुनलाई जरहेम्लाका जनद्वारा पत्ता लगाइएको थियो, यो उनीहरूको पहिलो अवतरणको स्थान भएकाले।\n\n31 अनि उनीहरू त्यहाँबाट दक्षिण उजाड स्थानमा आए। यसरी उत्तरको भूमिलाई उजाड भनिन्थ्यो र दक्षिणको भूमिलाई बाउन्टिफुल भनिन्थ्यो, यो सबै प्रकारका हरेक किसिमका जङ्गली जनावरले भरिएको उजाड स्थान भएर, जसको एक भाग उत्तरी भूमिबाट आहाराको लागि आएका थिए।\n\n32 अनि अब, यो एक नफीलाई एक दिन र आधा लाग्ने यात्राको दुरीमात्रा थियो, बाउन्टिफुल र उजाड भूमिको सिमानामा, पूर्वदेखि पश्चिम समुद्रसम्म; र यसरी नफीको भूमि र जरहेम्लाको भूमि झन्डै पानीले घेरिएको थियो, उत्तरी भूमि र दक्षिणी भूमिबीच त्यहाँ एक सानो घाँटी भएकाले।\n\n33 अनि यस्तो हुन गयो कि नफीहरूले बाउन्टिफुल भूमिमा, पूर्वदेखि पश्चिम समुद्रसम्म बास गरेका थिए र यसरी नफीहरू उनीहरूका विवेकमा, उनीहरूका रक्षकहरू र उनीहरूका सेनाहरूद्वारा, लमानीहरूलाई दक्षिणमा सीमित गरेका थिए, कि उनीहरूले उत्तरमा अब अरु अधीनमा लिनु हुँदैन, कि उनीहरूले उत्तरतिरको भूमिलाई नियन्त्रण गर्न नसकून्।\n\n34 त्यसकारण लमानीहरूले नफीको भूमि र वरिपरिको उजाड स्थानमा मात्र अब अरु स्वामित्वमा लिन सकेनन्। अब यो नफीहरूको विवेक थियो—जसरी लमानीहरू उनीहरूका शत्रु थिए, उनीहरूले हरेकतिर आफ्ना कष्टहरू सहन नपरोस् र यो पनि कि उनीहरूसँग तिनीहरू भाग्नका लागि एक देश होस्, उनीहरूका चाहानाहरूअनुसार।\n\n35 अनि अब, म, यो भनेपछि, अम्मोन र हारुन, ओम्नेर र हिम्नी र उनीहरूका बन्धुहरूको विवरणमा फर्कन्छु।\n\n", "alma 23": "[center][font_size=26]अध्याय २३[/font_size][/center]\n\n[i]धार्मिक स्वन्तत्रताको घोषणा गरिन्छ—सात भूमिहरू र सहरहरूका लमानीहरू परिवर्तित हुन्छन्—उनीहरू आफैँलाई अन्टी-नफी-लहीहरू भन्छन् र श्रापबाट मुक्त हुन्छन्—अमालेकीहरू र अमुलोनीहरू सत्यको अस्वीकार गर्छन्। लगभग ई.पू. ९०–७७।[/i]\n\n1 हेर, अब यसो हुन गयो कि लमोनी राजाले उनका सम्पूर्ण जनमाझ एक घोषणा पठाए, कि उनीहरूले अम्मोन, अथवा हारुन, अथवा ओम्नेर, अथवा हिम्नीमाथि हात हाल्नु हुँदैन, न त उनीहरूका बन्धुहरू कसैलाई जो परमेश्वरका वचनहरूको प्रचार गर्न जान्छन्, उनीहरू उनीहरूको भूमिको कुनै भागको जुनसुकै स्थानमा भए पनि।\n\n2 हो, उनले तिनीहरूमाझ एक उर्दी जारी गरे, कि तिनीहरूलाई बाँध्न, अथवा तिनीहरूलाई कारागारमा फ्याँक्न उनीहरूमाथि तिनीहरूले आफ्ना हातहरू हाल्न हुँदैन; न त उनीहरूले तिनीहरूलाई थुक्न, न त प्रहार गर्न, न त तिनीहरूलाई उनीहरूका सभा-घरहरूबाट फ्याँक्न, न त कोर्रा हान्न हुन्छ; न त उनीहरूले तिनीहरूलाई ढुङ्गा हान्न हुन्छ, तर कि तिनीहरूले उनीहरूका घरहरूमा र उनीहरूका मन्दिरहरूमा र उनीहरूका आरक्षणहरूमा स्वतन्त्र प्रवेश गर्न पाउनुपर्छ।\n\n3 अनि यसरी उनीहरू अघि जान सकून् र आफ्ना इच्छाहरूअनुसार वचनको प्रचार गर्न सकून्, किनकि राजा र उनका सम्पूर्ण गृहस्थ परमप्रभुमा परिवर्तित भएका थिए, त्यसकारण उनले आफ्नो घोषणा उनका जनसामु भूमिभरि पठाए, कि परमेश्वरका वचनहरूलाई कुनै अड्चन नआओस्, तर यो सम्पूर्ण भूमिभरि जान सकोस्, कि उनका जनले उनीहरूका पितापुर्खाहरुका परम्पराहरूको दुष्टताहरू बारेमा विश्वास गर्न सकून् र उनीहरू विश्वास गरून् कि उनीहरू सबै बन्धुहरू थिए र उनीहरूले हत्या गर्न हुँदैन, न त लुट्न, न त चोर्न, न त व्यभिचार गर्न, न त कुनै प्रकारका दुष्टताहरू गर्न हुन्छ।\n\n4 अनि अब यस्तो हुन गयो कि जब राजाले यो घोषणा पठाए, कि हारुन र उनका बन्धुहरू सहरदेखि सहरसम्म र एक आराधना घरदेखि अर्कोसम्म, चर्चहरूको स्थापना गर्दै र लमानीहरूमाझ भूमिभरि उनीहरूमाझ परमेश्वरका वचनको प्रचार गर्न र सिकाउन पादरीहरू र शिक्षकहरूलाई पवित्रीकृत गर्दै अघि गए; अनि यसरी उनीहरूले विशाल सफलता पाउन थाले।\n\n5 अनि हजारौंलाई परमप्रभुको ज्ञानमा ल्याइयो, हो, हजारौंलाई नफीहरूको परम्परामा विश्वास गर्न ल्याइयो; र उनीहरूलाई वर्तमान समयसम्म समेत हस्तान्तरण गरिएका अभिलेखहरू र अगमवाणीहरू सिकाइयो।\n\n6 अनि जसरी परमप्रभु जिउँदो हुनुहुन्छ भनी निश्चित छ, त्यसरी नै जतिले विश्वास गरे, अथवा, जतिलाई सत्यताको ज्ञानमा ल्याइयो, अम्मोन र उनका बन्धुहरूको प्रवचनद्वारा, प्रकाशको र अगमवाणीको आत्मा र परमेश्वरको शक्तिले उनीहरूमाथि गरेको आश्चर्य कर्मद्वारा—हो, म तिमीहरूसामु भन्दछु, जसरी परमप्रभु जिउँदो हुनुहुन्छ, उनीहरूका प्रवचनहरूमा विश्वास गर्ने लमानीहरू जति सबै, परमप्रभुमा परिवर्तित भए, कहिल्यै पतन भएनन्।\n\n7 किनकि उनीहरू धर्मी जन बने; उनीहरूले आफ्ना विद्रोहका हतियारहरू त्यागे, कि उनीहरूले परमेश्वरविरुद्द अरु लड्न चाहेनन्, न त उनीहरूका बन्धुहरूविरुद्ध।\n\n8 अब, तिनीहरू यी हुन् जो परमप्रभुमा परिवर्तित भएका थिए:\n\n9 इश्माएलको भूमिमा भएका लमानीहरूका जन;\n\n10 र मिद्दोनीको भूमिमा भएका लमानीहरूका जन पनि;\n\n11 र नफीको सहरमा भएका लमानीहरूका जन पनि;\n\n12 र शिलोमको भूमिमा भएका, शेम्लोनको भूमिमा र लेमुएलको सहरमा र शिम्निलोमको सहरमा भएका लमानीहरूका जन पनि।\n\n13 अनि यी परमप्रभुमा परिवर्तित भएका लमानीहरूका सहरहरू हुन्; र तिनीहरू ती हुन् जसले विद्रोहका हतियारहरू, हो, उनीहरूका युद्धका सबै हतियारहरू त्यागे र उनीहरू सबै लमानीहरू थिए।\n\n14 अनि अमालेकीहरू परिवर्तित भएनन्, एकजना बाहेक; न त अमुलोनीहरूमध्ये कोही थिए; तर उनीहरूले आफ्ना हृदयहरू कठोर बनाए; र जहाँ बसेको भए पनि, भूमिका अन्य भागहरूमा, हो र उनीहरूका सबै गाउँहरूमा र उनीहरूका सबै सहरहरूमा बस्ने लमानीहरूका हृदयहरू पनि।\n\n15 त्यसकारण, हामीले लमानीहरूका सबै सहरहरूको नाउँ दिएका छौँ जुनमा उनीहरूले पश्चात्ताप गरे र सत्यताको ज्ञानमा आए र परिवर्तित भए।\n\n16 अनि अब यस्तो हुन गयो कि राजा र परिवर्तित भएकाहरू इच्छुक थिए कि उनीहरूको एक नाउँ होस्, कि जसबाट उनीहरूलाई उनीहरूका बन्धुहरूबाट छुट्याउन सकियोस्, त्यसकारण राजाले हारुन र उनीहरूका पादरीहरूमध्ये धेरैसँग सल्लाह लिए, उनीहरूले आफैँले लिने नाउँका बारेमा, कि उनीहरू छुट्टिऊन्।\n\n17 अनि यस्तो हुन गयो कि उनीहरूले आफ्नो नाउँ अन्टी-नफी-लहीहरू राखे; र उनीहरूलाई यो नाउँद्वारा बोलाइयो र त्यस उपरान्त लमानीहरू भनिएन।\n\n18 अनि उनीहरू ज्यादै उद्यमी जन बन्न थाले; हो र उनीहरू नफीहरूसँग मैत्रीपूर्ण हुन थाले; त्यसकारण, उनीहरूले नफीहरूसँग सम्पर्क खोले र परमेश्वरको श्रापले उनीहरूलाई यस उपरान्त पछ्याएन।\n\n", "alma 24": "[center][font_size=26]अध्याय २४[/font_size][/center]\n\n[i]लमानीहरू परमेश्वरका जनविरुद्ध आउँदछन्—अन्टी-नफी-लहीहरू ख्रीष्टमा खुसी हुन्छन् र स्वर्गदूतहरूद्वारा भेटिन्छन्—उनीहरू आफ्नो सुरुक्षा गर्नभन्दा मृत्यु सहन चुन्दछन्—अरु लमानीहरू परिवर्तित हुन्छन्। लगभग ई.पू. ९०–७७।[/i]\n\n1 अनि यस्तो हुन गयो कि अमालेकीहरू र अमुलोनीहरू र लमानीहरू जो अमुलोनको भूमिमा र हेलामको भूमिमा पनि थिए र जो यरुशलेमको भूमिमा थिए र निष्कर्षमा, वरिपरिको सम्पूर्ण भूमिमा थिए, जो परिवर्तित भएका थिएनन् र आफ्नो नाउँ अन्टी-नफी-लही लिएका थिएनन्, उनीहरूलाई अमालेकीहरूद्वारा र अमुलोनीहरूद्वारा उनीहरूका बन्धुहरूविरुद्ध रिसमा भड्काइयो।\n\n2 अनि उनीहरूविरुद्धको उनीहरूको घृणा अत्यन्त कष्टप्रद बन्यो, यतिसम्म कि उनीहरूले आफ्ना राजाविरुद्ध विद्रोह गर्न थाले, यतिसम्म कि उनीहरूले चाहेनन् कि उनी उनीहरूको राजा हुनपर्छ; त्यसकारण, उनीहरूले अन्टी-नफी-लहीका जनविरुद्द हतियार उठाए।\n\n3 अब राजाले अधिराज्य आफ्ना छोरालाई दिए र उनले उनको नाउँ अन्टी-नफी-लही बोलाए।\n\n4 अनि लमानीहरूले परमेश्वरका जनविरुद्ध युद्ध गर्न तयारी गर्न थालेको सोही वर्ष राजाको मृत्यु भयो।\n\n5 अब जब अम्मोन र उनका बन्धुहरू र उनीसँग आएका सबैले लमानीहरूले उनीहरूका बन्धुहरूलाई विनाश गर्न तयारी गरेको देखे, उनीहरू मिद्धानको भूमिमा आए र अम्मोनले उनका सबै बन्धुहरूलाई भेटे; अनि त्यहाँबाट इश्माएलको भूमिमा आए कि उनीहरूले लमोनीसँग र उनका भाइ अन्टी-नफी-लहीसँग पनि बैठक बस्न सकून्, कि उनीहरूले आफ्नो सुरक्षा गर्न लमानीहरूविरुद्ध के गर्नु पर्दछ।\n\n6 अब त्यहाँ परमप्रभुमा परिवर्तित भएका सबै जनमध्ये उनीहरूका बन्धुहरूका विरुद्ध हतियारहरू उठाउने एक जीवात्मा पनि थिएन; होइन, उनीहरूले युद्धको तयारी समेत गरेनन्, हो र उनीहरूका राजाले पनि उनीहरूलाई आज्ञा दिएका थिए कि उनीहरूले त्यसो गर्न हुँदैन।\n\n7 अब, यी वचनहरू हुन् जुन उनले जनसामु यस विषयका बारेमा भने: म मेरा परमेश्वरलाई धन्यवाद दिन्छु, मेरा प्रिय जन, कि हाम्रो महान् परमेश्वरले कृपामा हाम्रा यी बन्धुहरू, नफीहरूलाई हामीसामु, हामीलाई प्रवचन दिन र हाम्रा दुष्ट पितापुर्खाहरुका परम्पराहरूका बारेमा विश्वास दिलाउन पठाउनुभयो।\n\n8 अनि हेर, म मेरो महान् परमेश्वरलाई धन्यवाद दिन्छु कि हाम्रा हृदयहरूलाई कोमल पार्न उहाँले आफ्नो आत्माको एक अंश हामीलाई दिनुभएको छ, कि हामीहरूले यी हाम्रा बन्धुहरू, नफीहरूसँग सम्पर्क खोलेका छौँ।\n\n9 अनि हेर, म मेरा परमेश्वरलाई यो पनि धन्यवाद दिन्छु, कि यो सम्पर्क खोलेर, हामीलाई हाम्रा पापहरू र हामीले गरेका धेरै हत्याहरूको बारेमा विश्वास दिलाइएको छ।\n\n10 अनि म मेरा परमेश्वरलाई, हो, मेरा महान् परमेश्वरलाई यो पनि धन्यवाद दिन्छु कि उहाँले हामीलाई यी कुराहरू दिनुभएको छ कि हामीले यी कुराहरूको पश्चात्ताप गर्न सकौँ, अनि यो पनि कि उहाँले हामीले गरेका धेरै पापहरू र हत्याहरूको क्षमा दिनुभएको छ र आफ्नो पुत्रको योग्यता मार्फत्, दोष हाम्रा हृदयहरूबाट लगिदिनुभएको छ।\n\n11 अनि अब हेर, मेरा बन्धुहरू, किनकि हामीले गरेका हाम्रा सबै पापहरू र हत्याहरूको पश्चात्ताप गर्न र हाम्रा हृदयहरूबाट तिनीहरूलाई परमेश्वरले हटाइदिन हामीले गर्न सक्ने सबै गरेका छौँ (जब कि सम्पूर्ण मानव जातिमा सबैभन्दा बढी हराइएका हामी थियौँ), किनकि परमेश्वरअगाडि पर्याप्त पश्चात्ताप गर्न हामीले गर्न सक्ने सबै यो थियो कि उहाँले हाम्रा दाग हटाइदिनु हुन्छ—\n\n12 अब, मेरा अति प्रिय बन्धुहरू, किनकि परमेश्वरले हाम्रा कलङ्कहरू हटाइदिनुभएको छ र हाम्रा तरबारहरू चम्किला बनेका छन्, त्यसैले हाम्रा तरबारहरूलाई हाम्रा बन्धुहरूका रगतले अरु कलाङ्कीत नबनाऔँ।\n\n13 हेर, म तिमीहरूलाई भन्छु, होइन, हामीले हाम्रा तरबारहरू राखौँ कि तिनलाई हाम्रा बन्धुहरूका रगतको कलाङ्क नलागून्; किनकि सम्भवत:, यदि हामीले हाम्रा तरबारहरूलाई फेरि कलाङ्क लगायौँ भने, ती हाम्रा पापहरूको प्रयाश्चित्तका निम्ति बगाइने हाम्रा महान् परमेश्वरका पुत्रको रगतमार्फत् चम्किलो बनाइने गरी अरु धुन सकिँदैन।\n\n14 अनि महान् परमेश्वरले हामीमाथि कृपा गर्नुभएको छ र यी कुराहरू हामीलाई अवगत गराउनु भएको छ कि हाम्रो नाश नहोस्; हो, उहाँले यी कुराहरू हामीलाई हुनुभन्दा पहिलेनै अवगत गराउनु भएको छ, किनभने उहाँले हाम्रा जीवात्माहरूलाई माया गर्नुहुन्छ र उहाँले हाम्रा छोराछोरीहरूलाई माया गर्नुहुन्छ; त्यसकारण, उहाँको कृपामा उहाँले आफ्ना स्वर्गदूतहरूद्वारा हामीलाई भेट्नुहुन्छ, कि मुक्तिको योजना हामीलाई र हाम्रा भावी पिँढीहरूलाई अवगत गराइयोस्।\n\n15 हे, हाम्रा परमेश्वर कति कृपालु हुनुहुन्छ! अनि अब हेर, किनकि हाम्रा दागहरू हामीबाट हटाउन हामीले गर्न सक्ने जति गरेका छौँ र हाम्रा तरबारहरू चम्किला बनाइएका छन्, हामीले ती लुकाऔँ, कि ती चम्किला रहून्, त्यो अन्तिम दिनमा हाम्रा परमेश्वरलाई एक गवाहीका रुपमा, अथवा त्यस दिनमा जब हामीलाई न्याय गरिन उहाँअगाडि खडा हुन ल्याइने छ, कि उहाँले हामीलाई उहाँका वचनहरू दिनुभयो र त्यसैबाट हामीलाई सफा बनाएदेखि हामीले हाम्रा तरबारहरू हाम्रा बन्धुहरूका रगतबाट कलङ्कीत बनाएका छैनौँ।\n\n16 अनि अब, मेरा बन्धुहरू, यदि हाम्रा बन्धुहरूले हाम्रो विनाश गर्न खोज्छन् भने, हेर, हामीले हाम्रा तरबारहरू लुकाउने छौँ, हो, हामीले तिनलाई पृथ्वीभित्र समेत गहिरोसँग गाड्नेछौँ, कि ती चम्किला रहून्, अन्तिम त्यस दिनमा; एक गवाहीको रुपमा कि ती हामीले कहिल्यै प्रयोग गरेनौँ, यदि हाम्रा बन्धुहरूले हामीलाई विनाश गरे भने, हेर, हामी हाम्रा परमेश्वरमा जानेछौं र हामीलाई बचाइनेछ।\n\n17 अनि अब यस्तो हुन गयो कि जब राजाले यी भनाइहरूको अन्त्य गरेका थिए र सबै जन एक साथ भेला भएका थिए, उनीहरूले आफ्ना तरबारहरू र मानिसको रगत बगाउन प्रयोग गरिएका सबै हतियारहरू लगे र उनीहरूले ती पृथ्वीभित्र गहिरोसँग गाडे।\n\n18 अनि उनीहरूले यसो गरे, यो उनीहरूको दृष्टिमा परमेश्वरसामु र मानिसहरूसामु पनि एक गवाही भएकाले, कि उनीहरूले हतियारहरू मानिसको रगत बगाउन फेरि कहिल्यै प्रयोग गर्ने छैनन्; र उनीहरूले यसो गरे, परमेश्वरसँग पुष्टि गर्दै र करार गर्दै, कि उनीहरूका बन्धुहरूको रगत बगाउनभन्दा उनीहरू आफ्ना जीवनहरू दिनेछन्; र एक बन्धुबाट लिनभन्दा उनीहरू उनलाई दिनेछन्; र आलस्यमा उनीहरूका दिनहरू बिताउनभन्दा उनीहरू आफ्ना हातहरूले प्रचूरमात्रामा परिश्रम गर्नेछन्।\n\n19 अनि यसरी हामी देख्छौँ कि, जब यी लमानीहरूलाई सत्यतामा विश्वास गर्न र चिन्न ल्याइएको थियो, उनीहरू स्थिर थिए र पाप गर्न भन्दा उनीहरू मृत्य सहन्थे; र यसरी हामी देख्न सक्छौँ कि उनीहरूले आफ्ना शान्तिका हतियारहरू गाडे, अथवा शान्तिका निम्ति, उनीहरूले युद्धका हतियारहरू गाडे।\n\n20 अनि यस्तो हुन गयो कि उनीहरूका बन्धुहरू, लमानीहरू, युद्धको तयारीहरू गरे र राजाको विनाश गरेर र उनको सट्टामा अर्को स्थापना गर्ने र अन्टी-नफी-लहीका जनलाई भूमिबाट विनाश गर्ने प्रयोजनका निम्ति नफीको भूमिसम्म आए।\n\n21 अब जब जनले देखे कि उनीहरू आफूविरुद्ध आइरहेका थिए उनीहरू उनीहरूलाई भेट्न गए र उनीहरू तिनीहरूअगाडि पृथ्वीमा लम्पसार परे र परमप्रभुको नाउँ लिन थाले; र यसरी उनीहरू यो प्रवृतिमा थिए जब लमानीहरू उनीहरूमाथि जाइलाग्न थाले र उनीहरूलाई तरबारले बध गर्न थाले।\n\n22 अनि यसरी कुनै प्रतिरोधबिना, उनीहरूले उनीहरूमध्ये एक हजार पाँचको बध गरे; र हामीलाई थाहा छ कि उनीहरू आशीषित छन्, किनकि उनीहरू आफ्नो परमेश्वरसँग बस्न गएका छन्।\n\n23 अब जब लमानीहरूले देखे कि उनीहरूका बन्धुहरू तरबारबाट भागेनन्, न त उनीहरू दाहिने हाततिर फर्के अथवा देब्रेतिर, तर उनीहरू भूइँमा पल्टिए र नाश भए र परमेश्वरको जयजयकार गरे, तरबार मुनि नाश हुने सोही कार्यमा समेत—\n\n24 अब जब लमानीहरूले यो देखे उनीहरूले उनीहरूको बध गर्न रोके; र त्यहाँ धेरै थिए जसका हृदयहरू तरबारमुनि ढलेका उनीहरूका बन्धुहरूका निम्ति दु:खी भएका थिए, किनकि उनीहरूले आफूले गरेका कुराहरूको पश्चात्ताप गरे।\n\n25 अनि यस्तो हुन गयो कि उनीहरूले आफ्ना युद्धका हतियारहरू फ्याँके र उनीहरूले ती फेरि लिएनन्, किनकि उनीहरू आफूले गरेका हत्याहरूका निम्ति चिलिएका थिए; र उनीहरू आफ्ना बन्धुहरूजस्तै तल आए, उनीहरूका कृपाहरूमा भर पर्दै जसका पाखुराहरू उनीहरूलाई बध गर्न उठाइएका थिए।\n\n26 अनि यस्तो हुन गयो कि त्यो दिन परमेश्वरका जनमा सम्मिलित भएकाहरू बध गरिएका सङ्ख्याभन्दा बढी थिए; अनि ती जो बध गरिएका थिए उनीहरू धर्मी जन थिए, त्यसकारण, हामीलाई सङ्का गर्ने कुनै कारण छैन कि उनीहरू बचे।\n\n27 अनि त्यहाँ उनीहरूमाझ एउटा पनि दुष्ट मानिसको बध गरिएको थिएन; तर त्यहाँ हजारभन्दा बढीलाई सत्यताको ज्ञानमा ल्याइएको थियो; यसरी हामी देख्न सक्छौँ कि परमप्रभु धेरै तरिकाहरूबाट आफ्ना जनको मुक्तिका लागि काम गर्नुहुन्छ।\n\n28 अब आफ्ना त्यति धेरै बन्धुहरूको बध गर्ने लमानीहरूमध्येको सबभन्दा बढी सङ्ख्या अमालेकीहरू र अमुलोनीहरू थिए, जसको सबभन्दा बढी सङ्ख्या नेहोरको अनुक्रमअनुसार थिए।\n\n29 अब, परमप्रभुका जनमा सम्मिलित हुनेहरूमाझ, त्यहाँ कोही अमालेकीहरू र अमुलोनीहरू थिएनन्, अथवा जो नेहोरको अनुक्रमका थिए, तर उनीहरू लमान र लेमुएलका वास्तविक सन्ततीहरू थिए।\n\n30 अनि यसरी हामी स्पष्टताका साथ छुट्याउन सक्छौँ, कि जन एक पटक परमेश्वरको आत्माद्वारा ज्ञान पाएर र धार्मिकतासँग सरोकारका कुराहरूको महान् ज्ञान पाएपछि र त्यसपछि पाप र उल्लङ्घनमा पतन हुन्छन् भने, उनीहरू अझ बढी कठोर बन्दछन् र यसरी उनीहरूको अवस्था उनीहरूले यी कुराहरू कहिल्यै थाहा नपाएको भन्दा पनि खराब हुन्छ।\n\n", "alma 25": "[center][font_size=26]अध्याय २५[/font_size][/center]\n\n[i]लमानीहरूको आक्रमण फैलिन्छ—अबिनादीले गरेको अगमवाणीअनुसार नोआका पादरीहरूका सन्तानको नाश हुन्छ—धेरै लमानीहरू परिवर्तित हुन्छन् र अन्टी-नफी-लहीका जनमाझ सम्मिलित हुन्छन्—उनीहरूले ख्रीष्टमा विश्वास गर्छन् र मोशाको व्यवस्थाको पालना गर्छन्। लगभग ई.पू. ९०–७७।[/i]\n\n1 अनि हेर, अब यस्तो हुन गयो कि त्यीती लमानीहरू अझ बढी रिसाए किनभने उनीहरूले आफ्ना बन्धुहरूको बध गरेका थिए; त्यसकारण उनीहरूले नफीहरूमाथिको बदलाको कसम खाए; र उनीहरूले त्यस समयमा अन्टी-नफी-लहीका जनको बध गर्ने अरु प्रयास गरेनन्।\n\n2 तर उनीहरूले आफ्ना सेनाहरूलाई लिए र जरहेम्लाको भूमिको सिमानातिर गए र अम्मोनीहाहको भूमिमा भएका जनमाथि जाइलागे र उनीहरूको विनाश गरे।\n\n3 अनि त्यसपछि, उनीहरूले नफीसँग धेरै लडाइँ लडे, जसमा उनीहरूलाई धपाइयो र बध गरियो।\n\n4 अनि बध गरिएका लमानीहरूमाझ सबै जसो अमुलोन र उनका बन्धुहरूका सन्तति थिए, जो नोआका पादरीहरू थिए र नफीहरूका हातहरूद्वारा उनीहरूको बध गरिएको थियो;\n\n5 अनि बाँकी, पूर्वी उजाड स्थानतिर भागेपछि र लमानीहरूमाथि शक्ति र अधिकार हत्याएपछि, अह्राए कि लमानीहरूका धेरैलाई उनीहरूको विश्वासका कारण आगोद्वारा नाश गरिनु पर्छ—\n\n6 किनकि उनीहरूमध्ये धेरैलाई, धेरै क्षति र त्यति धेरै कष्टहरू सहेपछि, हारुन र उनका बन्धुहरूले उनीहरूको भूमिमा उनीहरूसामु प्रचार गरेका वचनहरूको सम्झनामा उक्साउन थाले, त्यसकारण उनीहरूले उनीहरूका पितापुर्खाहरुका परम्पराहरूलाई अविश्वास गर्न र परमप्रभुमा विश्वास गर्न थाले र उहाँले नफीहरूलाई महान् शक्ति दिनुभयो; र त्यसरी उजाड स्थानमा परिवर्तित हुने उनीहरूमध्ये धेरै थिए।\n\n7 अनि यस्तो हुन गयो कि ती शासकहरू जो अमुलोनका छोराछोरीहरूका अवशेष थिए उनीहरूले अह्राए कि उनीहरूलाई मारिनु पर्छ, हो, त्यी सबै जसले यी कुराहरूमा विश्वास गर्छन्।\n\n8 अनि यो साहदतले लगायो कि उनीहरूका बन्धुहरूमध्ये धेरैलाई रिसमा उक्सायो; र उजाड स्थानमा कलह हुन थाल्यो; र लमानीहरूले अमुलोन र उनका बन्धुहरूका सन्ततिको खोजी गर्न थाले र उनीहरूको बध गर्न थाले; र उनीहरू पूर्व उजाड स्थानतिर भागे।\n\n9 अनि हेर उनीहरूलाई यस दिनमा लमानीहरूद्वारा खोजी गरिएका छन्। यसरी अबिनादीका वचनहरू पूरा गरिएका छन्, जुन उनले आफूलाई आगोद्वारा मार्नुपर्छ भनेर अह्राउने पादरीहरूका सन्तानका बारेमा भने।\n\n10 किनकि उनले तिनीहरूसामु भने: तिमीहरूले मलाई जे गर्नेछौ त्यो आउने एक प्रकारका कुराहरू हुनेछन्।\n\n11 अनि अब अबिनादी आफ्नो परमेश्वरमाथिको विश्वासका कारण आगोबाट मृत्यु सहने पहिला थिए; अब यो हो उनको अर्थ, कि धेरैले, उनले सहेअनुसार, आगोबाट मृत्यु सहनुपर्छ।\n\n12 अनि उनले नोआका पादरीहरूसामु भने कि उनीहरूका सन्ततिले धेरैलाई मार्न लगाउनेछन्, त्यही प्रकारले जसरी उनलाई गरिएको थियो र उनीहरूलाई सर्वत्र तितर-वितर पारिनेछ र मारिने छ, जसरी एक गोठालो नभएको भेडालाई धपाइन्छ र जङ्गली जनावरहरूद्वारा मारिन्छ त्यसरी समेत; अनि अब हेर, यी वचनहरूको पुष्टि भयो, किनकि उनीहरूलाई लमानीहरूले धपाए र उनीहरू लखेटिए र उनीहरूलाई प्रहार गरियो।\n\n13 अनि यस्तो हुन गयो कि जब लमानीहरूले देखे कि उनीहरूले नफीहरूलाई जित्न सक्दैनन् उनीहरू फेरि आफ्नो भूमि फर्के; र उनीहरूमध्ये धेरै इश्माएलको भूमिमा र नफीको भूमिमा बस्न आए, आफैँ परमेश्वरका जनसँग सम्मिलित भए, जो अन्टी-नफी-लहीका जन थिए।\n\n14 अनि उनीहरूले आफ्ना युद्धका हतियारहरू पनि गाडे, उनीहरूका बन्धुहरूले गरेअनुसार र उनीहरू धर्मी जन हुन थाले; र उनीहरू परमप्रभुका मार्गहरूमा हिँडे र उहाँका आज्ञाहरू र उहाँका कानुनहरू पालना गर्न ध्यान दिए।\n\n15 हो, अनि उनीहरूले मोशाको व्यवस्था पालना गरे; किनकि यो उचित थियो कि उनीहरूले मोशाका व्यवस्था अझै पालना गर्नुपर्दछ, किनकि यो सबै पूरा भएका थिएन। तर मोशाको व्यवस्था हुँदाहुँदै पनि, उनीहरूले ख्रीष्टको आगमनको प्रतीक्षा गरे, ठान्दै कि मोशाको व्यवस्था उहाँको आगमनको एक प्रकार थियो र यो विश्वास गर्दै कि उनीहरूले ती बाहिरी अनुष्ठानहरू उनीहरूसामु उहाँ प्रकट हुने समयसम्म पालना गर्नु पर्दछ।\n\n16 अब उनीहरूले ठानेनन् कि मुक्ति मोशाको व्यवस्थाद्वारा आउँदछ; तर मोशाको व्यवस्थाले उनीहरूको ख्रीष्टमाथिको आस्थालाई बलियो बनाउन सहयोग गर्छ; र यसरी उनीहरूले विश्वासमार्फत् आशा राख्नुपर्छ, उनीहरूको अनन्त मुक्तिका लागि, अगमवाणीको आत्मामाथि भरोसा गर्दै, जुनले आगामी कुराहरूको बारेमा बोल्छ।\n\n17 अनि अब हेर, अम्मोन र हारुन र ओम्नेर र हिम्नी र उनीहरूका बन्धुहरू अत्यन्त हर्षित भए, लमानीहरूमाझ उनीहरूले पाएको सफलताका कारण, यो देखेर कि परमप्रभुले उनीहरूका प्रार्थनाअनुसार उनीहरूलाई दिनुभएको थियो र उहाँले आफ्ना वचनहरू हरेक विषयामा पुष्टि पनि गर्नुभएको थियो।\n\n", "alma 26": "[center][font_size=26]अध्याय २६[/font_size][/center]\n\n[i]अम्मोनले परमप्रभुमा महिमा गर्छन्—आस्थावान्‌लाई परमप्रभुद्वारा बलियो बनाइन्छ र ज्ञान दिइन्छ—आस्थाद्वारा मानिसले हजारौँ जीवात्माहरूलाई पश्चात्तापमा ल्याउँछन्—परमेश्वरसँग सबै शक्ति छ र उहाँले सबै कुराहरूहरू बुझ्नुहुन्छ। लगभग ई.पू. ९०–७७।[/i]\n\n1 अनि अब, उनका बन्धुहरूलाई अम्मोनका वचनहरू यी थिए, जसले यसो भन्छन्: मेरा दाजुभाइ र मेरा बन्धुहरू, हेर म तिमीहरूलाई भन्छु, हामीलाई खुसी हुने कति महान् कारण छन्; किनकि के हामीले जरहेम्लाको भूमिबाट सुरु गर्दा यो सोच्न सकेका थियौँ कि परमेश्वरले हामीलाई यस्तो महान् आशीष दिनुहुनेछ?\n\n2 अनि अब, म सोध्दछु, उहाँले हामीमाथि कुन महान् आशीष दिनुभएको छ? के तिमीहरू भन्न सक्छौ?\n\n3 हेर, म तिमीहरूका निम्ति उत्तर दिन्छु; किनकि हाम्रा बन्धुहरू, लमानीहरू, अन्धकारमा थिए, हो, अन्धकारको अतलमा समेत, तर हेर, उनीहरूमध्ये कति धेरैलाई परमेश्वरको विस्मयकारी प्रकाश हेर्न ल्याइएको छ! अनि यो आशीष हो जुन हामीलाई दिइएको छ, कि हामीलाई यो यस्तो महान् कार्य ल्याउन परमेश्वरको हातको औजार बनाइएको छ।\n\n4 हेर, उनीहरूमध्ये हजारौं खुसी छन् र परमेश्वरको समूहमा ल्याइएका छन्।\n\n5 हेर, बाली पाकेको थियो र तिमीहरू आशीषित होओ, किनकि तिमीहरूले आफ्नो हँसिया चलायौ र आफ्नो शक्तिले फसल काट्यौ, हो, सारा दिनभरि तिमीहरूले परिश्रम गऱ्यौ; र हेर तिम्रा बिटाका सङ्ख्याहरू! अनि ती भण्डारमा जम्मा गरिनेछन्, कि ती खेर जानेछैनन्।\n\n6 हो, तिनीहरूलाई अन्तिम दिनमा आँधीद्वारा कुटिने छैन; हो, न त तिनीहरूलाई भूमरीहरूबात पीडित हुनेछन्; तर जब आँधी आउँछ तिनीहरूलाई आफ्नो स्थानमा एक साथ भेला गराइनेछ, कि आँधी तिनीहरू भित्र पस्न सक्नेछैन; हो, न त तिनीहरूलाई शत्रुले जहाँ लैजान चाह्यो त्यहाँ तिब्र हुरीले उडाउनेछ।\n\n7 तर हेर, तिनीहरू फसलका प्रभुका हातमा छन्, तिनीहरू उनका हुन्; र उहाँले तिनीहरूलाई अन्तिम दिनमा उठाउनुहुनेछ।\n\n8 हाम्रा परमेश्वरको नाउँ प्रशंसित होओस्; हामी उहाँको जयजयकार गाऔँ, हो, उहाँको पवित्र नाउँलाई धन्यवाद दिऔँ, किनकि उहाँ सदासर्वदा धार्मिकताको काम गर्नुहुन्छ।\n\n9 किनकि यदि हामी जराहेम्लाको भूमिबाट बाहिर नआएको भए, हामीलाई अति नै माया गर्ने, यी हाम्रा अति प्रिय बन्धुहरू अझै हाम्रा विरुद्धको घृणाको यातनामा सताइएका थिए र उनीहरू परमेश्वरसँग अपरिचित पनि हुने थिए।\n\n10 अनि यस्तो हुन गयो कि जब अम्मोनले यी वचनहरू भनेका थिए, उनका भाइ हारुनले उनलाई हप्काए, यसो भन्दै: अम्मोन, मलाई डर छ कि तिम्रो हर्षले तिमीलाई घमण्ड तिर लैजान्छ।\n\n11 तर अम्मोनले उनलाई भने: म मेरो आफ्नो शक्तिमा घमण्ड गर्दिनँ, न त मेरो आफ्नो विवेकमा; तर हेर, मेरो हर्ष परिपूर्ण छ, हो, मेरो हृदय हर्षले भरिएको छ र म मेरा परमेश्वरमा खुसी मनाउँछु।\n\n12 हो, मलाई थाहा छ कि म केही होइन; म आफ्नो शक्तिमा कमजोर छु; त्यसकारण म आफैँ घमण्ड गर्दिनँ, तर म मेरा परमेश्वरमा घमण्ड गर्दछु, किनकि उहाँको शक्तिमा म सबै कुराहरू गर्न सक्छु; हो, हेर, हामीले यो भूमिमा धेरै आश्चर्य कर्महरू गरेका छौँ, जुनका निम्ति हामी उहाँको नाउँको सदासर्वदा जयजयकार गर्नेछौँ।\n\n13 हेर, हाम्रा बन्धुहरूमध्ये कति हजारलाई उहाँले नरकको पीडाहरूबाट छुट्कारा दिनुभएको छ; र उनीहरूलाई उद्धारको माया गाउन ल्याइन्छ र यो हामीमा भएको उहाँको वचनको शक्तिका कारणले हो, त्यसकारण खुसी मनाउने महान् कारण के हामीसँग छैन?\n\n14 हो, हामीसँग सदासर्वदा उहाँको जयजयकार गर्ने कारण छ, किनकि उहाँ सर्वोच्च परमेश्वर हुनुहुन्छ र हाम्रा बन्धुहरूलाई नरकका साङ्लाहरूबाट खुकुलो गराउनुभएको छ।\n\n15 हो, उनीहरूलाई चीरस्थायी अन्धकार र विनाशले वरिपरि घेरा हालिएको थियो; तर हेर, उहाँले उनीहरूलाई आफ्नो चीरस्थायी प्रकाशमा, हो चीरस्थायी मुक्तिमा ल्याउनुभएको छ; अनि उनीहरूलाई आफ्नो मायाको अतुलनीय प्रचूरताले घेरा हालिएको छ; हो, अनि हामी यो महान् र अद्भूत काम गर्न उहाँका हातका औजार बनेका छौँ।\n\n16 त्यसकारण, हामी महिमा गरौँ, हो, हामी परमप्रभुमा महिमा गर्नेछौं; हो, हामी खुसी मनाउनेछौँ, किनकि हाम्रो हर्ष भरिपूर्ण छ; हो, हामी हाम्रा परमेश्वरको सदासर्वदा जयजयकार गर्नेछौँ। हेर, परमेश्वरमा कसले अति महिमा गर्न सक्छ?हो, उहाँको महान् शक्तिको र उहाँको कृपाको र मानिसका छोराछोरीहरूप्रतिको उहाँको धीरताको बारेमा कसले अति भन्न सक्छ? हेर, म तिमीहरूलाई भन्दछु, म मैले अनुभव गरेको सबभन्दा थोरै भाग पनि भन्न सक्दिनँ।\n\n17 कसले ठानेको थियो कि हाम्रा परमेश्वर यति दयालु हुनुहुने थियो कि हामीलाई हाम्रो भयावह, पापमय र दूषित अवस्थाबाट थुत्नुहुनेछ?\n\n18 हेर, हामी क्रोधमा समेत, उहाँको चर्चलाई विनाश गर्ने शक्तिशाली धम्कीहरूका साथ अघि गयौँ।\n\n19 हे त्यसो भए, किन उहाँले हामीलाई एक भयावह विनाशतिर पठाउनु भएन, हो, किन उहाँले हामीमाथि उहाँको न्यायको तरबार झर्न दिनु भएन र हामीलाई अनन्त नैराश्यमा विनाश गर्नु भएन?\n\n20 हे, मेरो जीवात्मा सोचाइमा बहकिए जस्तै गर्दछ। हेर, उहाँले आफ्नो न्यायको अभ्यास हामीमाथि गर्नुभएन, तर उहाँको महान् कृपामा उहाँले हामीलाई त्यो मृत्यु र दु:खको चीरस्थायी खाडीलाई पार गराएर, हाम्रा जीवात्माहरूलाई मुक्तिसम्म ल्याउनु भएको छ।\n\n21 अनि अब हेर, मेरा बन्धुहरू, कुन प्राकृतिक मानिस छ जसलाई यी कुराहरू थाहा छ? म तिमीहरूलाई भन्दछु, पछुताउनेहरूबाहेक त्यहाँ कोही छैनन् जसलाई यी कुराहरू थाहा छ।\n\n22 हो, ऊ जसले पश्चात्ताप गर्दछ र आस्थाको अभ्यास गर्दछ र असल कार्यहरू अघि ल्याउँदछ र नरोकीकन निरन्तर रुपमा प्रार्थना गर्दछ—त्यस्तालाई परमेश्वरका रहस्यहरू जान्न दिइएको छ; हो, त्यस्तालाई कहिल्यै प्रकट नगरिएका कुराहरू प्रकट गरिनेछ; हो र त्यस्तालाई हजारौँ जीवात्मालाई पश्चात्तापमा ल्याउन दिइनेछ, जसरी हामीलाई यी हाम्रा बन्धुहरूलाई पश्चात्तापमा ल्याउनसमेत दिइएको छ।\n\n23 अब के तिमीहरू सम्झन्छौ, मेरा बन्धुहरू, कि हामीले हाम्रा बन्धुहरूसामु जरहेम्लाको भूमिमा भनेका थियौँ, हामी नफीको भूमितिर जान्छौँ, हाम्रा बन्धुहरू, लमानीहरूसामु, प्रचार गर्न र तिनीहरू हामीलाई उपेक्षा गर्दै हाँसे?\n\n24 किनकि उनीहरूले हामीसामु भनेका थिए: के तिमीहरू ठान्दछौ कि तिमीहरूले लमानीहरूलाई सत्यताको ज्ञानमा ल्याउन सक्छौ? के तिमीहरू ठान्दछौ कि तिमीहरू तिनीहरूलाई उनीहरूका पितापुर्खाहरुका गलत परम्पराहरूका बारेमा विश्वास दिलाउन सक्छौ, तिनीहरू हठी जन हुन्; जसका हृदयहरू रगत बगाउनमा आनन्दित हुन्छन्; जसका दिनहरू गम्भीर दुष्टतामा बिताइन्छन्; जसका मार्गहरू प्रारम्भदेखि नै उल्लङ्घनकर्ताका मार्गहरू भएका छन्? अब मेरा बन्धुहरू, तिमीहरू सम्झन्छौँ कि यो उनीहरूको भाषा थियो।\n\n25 अनि अझ उनीहरूले भने: हामी उनीहरूका विरुद्ध हतियार उठाऔँ, कि हामीले तिनीहरूलाई र तिनीहरूको दुष्टतालाई भूमिबाट विनाश गरौँ, कथंकदाचित तिनीहरूले हाम्रो आक्रमण गरून् र हामीलाई विनाश गरून्।\n\n26 तर हेर, मेरा प्रिय बन्धुहरू, हामी उजाड स्थानतिर आयौँ हाम्रा बन्धुहरूको विनाश गर्ने उद्देश्यले होइन, तर यो उद्देश्यले कि सम्भवत: हामीले तिनीहरूका जीवात्मामध्ये केहीलाई बचाउन सकौँ।\n\n27 जब हाम्रा हृदयहरू दु:खित थिए र हामी फर्कन लागेका थियौँ, हेर, परमप्रभुले हामीलाई सान्त्वना दिनुभयो र भन्नुभयो: तिम्रा बन्धुहरू, लमानीहरूमाझ जाओ र तिम्रा कष्टहरू धैर्यका साथ सामना गर र म तिमीहरूलाई सफलता दिनेछु।\n\n28 अनि अब हेर, हामी आएका छौँ र उनीहरूमाझ भएका छौँ; र हामी हाम्रा पीडामा धैर्य भएका छौँ र हामीले प्रत्येक अभाव सहेका छौँ; हो, एउटा घरबाट अर्को घरसम्म गएका छौँ, संसारको कृपाहरूमा भर पर्दै—संसारको कृपामा मात्र होइन तर परमेश्वरका क्रिपामा।\n\n29 अनि हामीले उनीहरूका घरहरूमा प्रवेश गरेका छौ र तिनीहरूलाई सिकाएका छौँ र उनीहरूलाई उनीहरूका सडकहरूमा सिकाएका छौँ; हो र हामीले उनीहरूका डाँडाहरूमा उनीहरूलाई सिकायौँ; र हामीहरू उनीहरूका मन्दिरहरूमा र उनीहरूका सभा-घरहरूमा प्रवेश गरेका छौँ र उनीहरूलाई सिकाएका छौँ; र हामीहरूलाई निकाला गरिएको छ र खिल्ली उडाइएको छ र थुकिएको छ र हाम्रा गालाहरूमा प्रहार गरिएको छ; र हामीलाई ढुङ्गाले हानिएको छ र समातेर बलिया डोरीहरूले बाँधिएको छ र कारागारमा फ्याँकिएको छ; र परमेश्वरको शक्ति र विवेक मार्फत् हामीलाई फेरि मुक्त गरिएको छ।\n\n30 अनि हामीले सबै प्रकारका कष्टहरू सहेका छौँ र यो सबै, कि सम्भवत: हामी केही जीवात्माको मुक्तिको माध्यम हुन सकौँ; र हामीले ठान्यौँ कि हाम्रो हर्ष परिपूर्ण हुने थियो यदि सम्भवत: हामी केहीको मुक्तिको माध्यम हुन सक्यौँ भने।\n\n31 अब हेर, हामी अघि हेर्न सक्छौँ र हाम्रा परिश्रमको फल देख्न सक्छौँ; र के तिनीहरू थोरै छन्? म तिमीहरूलाई भन्दछु: छैनन्, उनीहरू धेरै छन्, हो र हामी उनीहरूको हार्दिकताको गवाही दिन सक्छौँ, उनीहरूको आफ्ना बन्धुहरूप्रतिको र हामिप्रतिको पनि मायाका कारण।\n\n32 किनकि हेर, उनीहरूले आफ्ना शत्रुको जीवन लिनभन्दा आफ्नो जीवन बलि दिनसमेत चाहे; र उनीहरूले आफ्ना युद्धका हतियारहरू पृथ्वीभित्र गहिरोसँग गाडेका छन्, आफ्ना बन्धुहरूप्रतिको उनीहरूको मायाको कारण।\n\n33 अनि अब हेर म तिमीहरूलाई भन्दछु, के सम्पूर्ण भूमिमा त्यस्तो महान् प्रेम भएको छ? हेर, म तिमीहरूलाई भन्दछु, छैन, त्यहाँ छैन, नफीहरूमाझमा समेत।\n\n34 किनकि हेर, उनीहरूले आफ्ना बन्धुहरूविरुद्ध हतियार उठाएनन्; उनीहरूले आफैँ बध गरिएको सहेनन्। तर हेर यीमध्ये कति धेरैले आफ्ना जीवनहरू अर्पण गरे; र हामीलाई थाहा छ कि उनीहरू आफ्ना परमेश्वरमा गएका छन्, उनीहरूको माया र पापप्रतिको उनीहरूको घृणाका कारणले।\n\n35 अब के हामीसँग खुसी मनाउने कारण छैन? छ, म तिमीहरूसामु भन्दछु, हामीसँग जत्तिकै खुसी मनाउने कारण भएका मानिसहरू कहिल्यै थिएनन्, संसारको प्रारम्भदेखि; हो र मेरो आनन्द पर लागिएको छ, मेरा परमेश्वरमा गर्व गर्नेसम्म समेत, किनकि उहाँसँग सबै शक्ति, सबै विवेक र सबै सुझबुझ छ; उहाँले सबै कुराहरू बुझ्नुहुन्छ र उहाँ एक कृपालु जन हुनुहुन्छ, मुक्तिसम्म समेत, उनीहरूका निम्ति जसले पश्चात्ताप गर्नेछ र उहाँको नाउँमा विश्वास गर्नेछन्।\n\n36 अब यदि यो गर्व हो भने, त्यत्तिसम्म म गर्व गर्नेछु; किनकि यो मेरो जीवन र मेरो प्रकाश, मेरो हर्ष र मेरो मुक्ति र चीरस्थायी धिक्कारबाटको मेरो उद्धार हो। हो, आफ्ना फेदबाट हराइएर अनौठा स्थानमा गएका इस्राएलका वृक्षका हाँगाहरू, यी जनप्रति ध्यान दिने मेरा परमेश्वरको नाउँ आशीषित होओस्; हो म भन्दछु, अनौठो भूमिमा घुमन्तेहरू भएका हामीहरूलाई ध्यान दिने परमेश्वरको नाउँ आशीषित होओस्।\n\n37 अब मेरा बन्धुहरू, हामी देख्दछौ कि परमेश्वर प्रत्येकलाई ध्यान दिनुहुन्छ, उनीहरू जुनसुकै स्थानमा भए पनि; हो, उहाँले आफ्ना जनको गणना गर्नुहुन्छ र उहाँका कृपाका हृदयहरू सम्पूर्ण पृथ्वीभरि छन्। अब यो मेरो हर्ष र मेरो महान् कृतज्ञता हो; हो र म आफ्ना परमेश्वरलाई सदासर्वदा धन्यवाद दिनेछु। आमिन।\n\n", "alma 27": "[center][font_size=26]अध्याय २७[/font_size][/center]\n\n[i]परमप्रभुले अन्टी-नफी-लहीका जनलाई सुरक्षातिर अगुवाइ गर्न अम्मोनलाई आज्ञा दिनुहुन्छ—अल्मालाई भेट्दा अम्मोनको खुसीले उनको शक्ति रित्याउँछ—नफीहरूले अन्टी-नफी-लहीहरूलाई येर्शोनको भूमि दिन्छन्—उनीहरूलाई अम्मोनका जन भनिन्छ। लगभग ई.पू. ९०–७७।[/i]\n\n1 अब यस्तो हुन गयो कि नफीहरूविरुद्ध युद्ध गर्न गएका ती लमानीहरूले, उनीहरूलाई विनाश गर्न आफ्ना धेरै संघर्षहरू पछि, पत्ता लगाए कि उनीहरूको विनाश खोज्नु व्यर्थ रहेछ, उनीहरू नफीको भूमिमा पुन: फर्किए।\n\n2 अनि यस्तो हुन गयो कि अमालेकीहरू, उनीहरूको क्षतिका कारण, अत्यन्तै रिसाए। अनि जब उनीहरूले देखे कि उनीहरूले नफीहरूबाट बदला लिन सकेनन्, उनीहरूले जनलाई उनीहरूका बन्धुहरू, अन्टी-नफी-लहीका जनविरुद्ध भड़्काउन थाले; त्यसकारण उनीहरूले तिनीहरूको फेरि विनाश गर्न थाले।\n\n3 अब यी जनले पुन: हतियार उठाउन अस्वीकार गरे र उनीहरूले आफ्ना शत्रुहरूका चाहानाहरूअनुसार आफ्नो बध गरिएको सहे।\n\n4 अब जब अम्मोन र उनका बन्धुहरूले उनीहरूले त्यति प्रियताका साथ माया गर्नेहरूमाझका र उनीहरूलाई त्यस्तो प्रीतिका साथ माया गर्नेहरूमाझका विनाशका यी कार्यहरू देखे—किनकि उनीहरूलाई चीरस्थायी विनाशबाट बचाउन परमेश्वरले पठाउनु भएका स्वर्गदूतहरू जस्तो व्यवहार उनीहरूप्रति गरिएको थियो—त्यसकारण, जब अम्मोन र उनका बन्धुहरूले यो महान् विनाशका कार्यहरू देखे, उनीहरू सहानुभूतिले विचलित भए र उनीहरूले राजासामु भने:\n\n5 यी परमेश्वरका जनलाई एक साथ भेला गरौँ र हाम्रा बन्धु नफीहरूसामु जरहेम्लाको भूमितिर जाऔँ र हाम्रा शत्रुहरूका हातहरूबाट भागौँ, कि हाम्रो विनाश नहोस्।\n\n6 तर राजाले उनीहरूसामु भने: हेर, नफीहरूले हामीले उनीहरूविरुद्ध गरेका हत्याहरू र पापहरूका कारण हाम्रो विनाश गर्नेछन्।\n\n7 अनि अम्मोनले भने: म जानेछु र परमप्रभुलाई सोध्नेछु र यदि उहाँले हामीलाई, हाम्रा बन्धुहरूसामु जाओ भन्नुभयो भने, के तपाईँ जानुहुन्छ?\n\n8 अनि राजाले उनीसामु भने: हो, यदि परमप्रभुले हामीलाई जाओ भन्नुभयो भने, हामीहरू हाम्रा बन्धुहरूसामु जानेछौँ र हामीले गरेका हत्याहरू र पापहरूको उनीहरूसामु सुधार नगरिन्जेलसम्म हामी उनीहरूका दासहरू बन्नेछौँ।\n\n9 तर अम्मोनले उनीसामु भने: यो हाम्रो कानुनविरुद्ध हो, जुन मेरा पिताद्वारा स्थापित गरिएको थियो, कि उनीहरूमाझ कुनै दासहरू हुनुहुन्न; त्यसकारण हामी जाऔँ र हाम्रा बन्धुहरूका कृपाहरूमा भर परौँ।\n\n10 तर राजाले उनीसामु भने: परमप्रभुसँग सोधपुछ गर र यदि उहाँले हामीलाई जाओ भन्नुभयो भने, हामी जानेछौँ; अन्यथा हामी यो भूमिमा नाश हुनेछौँ।\n\n11 अनि यस्तो हुन गयो कि अम्मोन गए र परमप्रभुसँग सोधपुछ गरे, परमप्रभुले उनीसामु भन्नुभयो:\n\n12 यी जनलाई यो भूमिबाट बाहिर लैजाऊ, कि उनीहरूको नाश नहोस्; किनकि सैतानले लमानीहरूलाई उनीहरूका बन्धुहरूविरुद्ध उनीहरूको वध गर्न रिस उठाउन भड्काउने अमालेकीहरूका हृदयहरूमाथि महान् अधीन जमाएको छ; त्यसकारण आफूलाई यो भूमिबाट बाहिर लैजाऊ र यो पिँढीमा यी जन आशीषित छन्, किनकि म उनीहरूलाई संरक्षण गर्नेछु।\n\n13 अनि यस्तो हुन गयो कि अम्मोन गए र राजालाई परमप्रभुले आफूलाई भन्नु भएका सबै वचनहरू भने।\n\n14 अनि उनीहरूले आफ्ना सबै जनलाई एक साथ भेला गरे, हो, परमप्रभुका सबै जनलाई र उनीहरूका बथान र झुण्ड एक साथ भेला गरे र त्यो भूमिबाट प्रस्थान गरे र त्यो उजाड स्थानमा आए जुनले नफीको भूमि र जरहेम्लाको भूमिलाई छुट्याउँछ र भूमिको सिमानाहरू नजिक आए।\n\n15 अनि यस्तो हुन गयो कि अम्मोनले उनीहरूसामु भने: हेर, म र मेरा बन्धुहरू जरहेम्लाको भूमितिर अघि जानेछौँ र हामी नफर्केसम्म तिमीहरू यहाँ रहनू; र हामी हाम्रा बन्धुहरूका हृदयहरू बुझ्नेछौँ, के उनीहरू चाहान्छन् कि तिमीहरू उनीहरूको भूमिमा आओ।\n\n16 अनि यस्तो हुन गयो कि जब अम्मोन आफ्नो भूमितिर अघि जाँदै थिए, कि उनी र उनका बन्धुहरूले अल्मालाई त्यो स्थानमा भेटे जुनका बारेमा बोलिएको छ; र हेर, यो एक आनन्ददायक भेट थियो।\n\n17 अब अम्मोनको आनन्द त्यति महान् समेत थियो कि उनी परिपूर्ण थिए; हो, उनी आफ्ना परमेश्वरको आनन्दमा निलिएका थिए, आफ्ना सबै शक्तिसमेत सकिने गरी; र उनी पुन: पृथ्वीमा ढले।\n\n18 अब के यो अत्यन्त आनन्द थिएन? हेर, यो हर्ष हो जुन साँचिकै पछुताउने र खुसीको विनम्र खोजी गर्ने बाहेक कसैले प्राप्त गर्दैन।\n\n19 अब आफ्ना बन्धुहरूलाई भेट्दा अल्माको आनन्द र हारुनको, ओम्नरको र हिम्नीको आनन्द पनि, साँचिकै महान् थियो; तर उनीहरूको आनन्दले उनीहरूका शक्तिलाई जितेको थिएन।\n\n20 अनि अब यस्तो हुन गयो कि अल्माले आफ्ना बन्धुहरूलाई जरहेम्लाको भूमितिर अगुवाइ गरे; आफ्नो घरसम्म समेत। अनि उनीहरू गए र प्रधान न्यायकर्तालाई नफीको भूमिमा, आफ्ना बन्धुहरू, लमानीहरूमाझ भएका सबै कुराहरू भने।\n\n21 अनि यस्तो हुन गयो कि प्रधान न्यायकर्ताले भूमिभरि एक घोषणा पठाए, आफ्ना बन्धुहरू, जो अन्टी-नफी-लहीका जन थिए, उनीहरूलाई प्रवेश दिने कि भन्ने सम्बन्धमा जनको इच्छा चाहेर।\n\n22 अनि यस्तो हुन गयो कि जनको मत आयो, यसो भन्दै: हेर, हामी बाउन्टिफूल भूमिको दक्षिणमा रहेको, बाउन्टिफूल भूमिसँग जोडिएको, पूर्वमा समुन्द्र नजिक भएको येर्शोनको भूमि दिन्छौँ; र यो भूमि येर्शोन भूमि हो जुन हामी हाम्रा बन्धुहरूलाई रिक्थका लागि दिनेछौँ।\n\n23 अनि हेर, हामी हाम्रा सेनाहरूलाई येर्शोन भूमि र नफी भूमि बीच तैनाथ गर्नेछौँ, कि हामीहरूले हाम्रा बन्धुहरूलाई येर्शोन भूमिमा सुरक्षा गर्न सकौँ; र हामी यो हाम्रा बन्धुहरूका निम्ति गर्छौं, उनीहरूका आफ्ना बन्धुहरूविरुद्द हतियार उठाउने उनीहरूको डरको विवरणअनुसार कथंकदाचित उनीहरूले पाप गरून्; अनि उनीहरूले गरेको धेरै हत्याहरू र उनीहरूका भयावह दुष्टताहरूका विवरणअनुसार उनीहरूसँग भएको त्यो कष्टप्रद पश्चात्तापका कारणले यो उनीहरूको भयानक डर आयो।\n\n24 अनि अब हेर, यो हामी आफ्ना बन्धुहरूलाई गर्नेछौँ, कि उनीहरूले येर्शोन भूमि रिक्थमा प्राप्त गरून्; र हामी हाम्रा सेनाहरूले उनीहरूका शत्रुहरूबाट उनीहरूलाई शुरक्षा गर्नेछौँ, यो सर्तमा कि उनीहरूले आफ्ना सम्पत्तिको एक भाग हामीलाई दिनेछन् कि हामीले हाम्रा सेनाहरूको व्यवस्था गर्न सकौँ।\n\n25 अब, यस्तो हुन गयो कि जब अम्मोनले यो सुनेका थिए, उनी अन्टी-नफी-लहीका जनसामु फर्के र अल्मा पनि उनीसँगै, उजाड स्थानतिर, जहाँ उनीहरूले आफ्ना पालहरू टाँगेका थिए र उनीहरूसामु यी सबै कुराहरू अवगत गराए। अनि अल्माले अम्मोन र हारुन र उनका बन्धुहरूसँगका आफ्नो परिवर्तन पनि उनीहरूसामु व्याख्या गरे।\n\n26 अनि यस्तो हुन गयो कि त्यसले उनीहरूमाझ धेरै खुसी ल्यायो। अनि उनीहरू येर्शोनको भूमितिर गए र येर्शोनको भूमिलाई स्वामित्वमा लिए; र उनीहरूलाई नफीहरूद्वारा अम्मोनका जन भनेर बोलाइयो; त्यसकारण उनीहरू त्यसपछि सदा त्यो नाउँबाट चिनिए।\n\n27 अनि उनीहरू नफीका जनमाझ थिए र परमेश्वरका चर्चका जनमाझ गणना पनि गरिए। अनि उनीहरूलाई उनीहरूका परमेश्वरप्रतिको र मानिसहरूप्रतिको समेत उत्साहबाट पनि चिनियो; किनकि उनीहरू सबै कुराहरूमा पूर्णरुपमा इमान्दार र सिधा थिए र उनीहरू ख्रीष्टको आस्थामा अन्त्यसम्म समेत स्थिर थिए।\n\n28 अनि उनीहरूले बन्धुहरूको रगत बगाउनुलाई महान् घृणाका साथ हेरे; र उनीहरूलाई आफ्ना बन्धुहरूका विरुद्ध हतियार उठाउन कहिल्यै मनाउन सकिएन; र उनीहरूले मृत्युलाई कहिल्यै कुनै स्तरको त्रासले हेरेनन्, उनीहरूको ख्रीष्ट र पुनरुत्थानप्रतिको आशा र सोचाइहरूका कारणले; त्यसकारण मृत्युलाई उनीहरूका निम्ति ख्रीष्टको यसमाथिको विजयद्वारा निलिएको थियो।\n\n29 त्यसकारण, उनीहरूले आफ्ना बन्धुहरूलाई प्रहार गर्न तरबार अथवा खुँडा उचाल्नुअगाडि उनीहरूले आफ्ना बन्धुहरूले दिएको सबभन्दा क्रुद्ध र कष्टप्रद तरिकाको मृत्यु सहन्थे।\n\n30 अनि यसरी उनीहरू एक अत्युत्साहित र प्रिय जन, परमप्रभुबाट अति नै कृपा पाएका मानिसहरू थिए।\n\n", "alma 28": "[center][font_size=26]अध्याय २८[/font_size][/center]\n\n[i]लमानीहरूलाई एक अत्यन्त ठूलो लडाइँमा हराइन्छ—दशौँ हजारहरूलाई बध गरिन्छ—दुष्टहरूलाई अन्त्यहीन धिक्कारको अवस्थामा पठाइन्छ; धर्मीले अन्त्यहीन खुसीयाली प्राप्त गर्छन्। लगभग ई.पू. ७७–७६।[/i]\n\n1 अनि अब यस्तो हुन गयो कि अम्मोनका जनलाई येर्शोनको भूमिमा स्थापित गरिएपछि र येर्शोनको भूमिमा एक चर्चको पनि स्थापना गरिएको थियो र नफीहरूका सेनाहरू येर्शोनको भूमि वरिपरि, हो, जरहेम्लाको भूमिको वरिपरिका सिमानाहरू सबैमा तैनाथ गरिएको थियो; हेर लमानीहरूका सेनाहरू उनीहरूका बन्धुहरूलाई उजाड स्थानतिर पछ्याएका थिए।\n\n2 अनि यसरी त्यहाँ एक अत्यन्त ठूलो लडाइँ भयो; हो, लहीले यरुशलेम छाडेर आएको समयदेखि यो भूमिको सबै जनमाझ यस्तो एक कहिल्यै थाहा भएको थिएन; हो र दशौँ हजार लमानीहरूलाई बध गरिएको थियो र सर्वत्र छरिएको थियो।\n\n3 हो, अनि त्यहाँ नफीका जनमाझ एक अत्यन्त ठूलो संहार पनि भयो; तैपनि, लमानीहरूलाई धपाइयो र तितर-वितर गरियो र नफीका जन आफ्नो भूमिमा पुन: फर्के।\n\n4 अनि अब यो समय थियो कि त्यहाँ महान् शोक र विलाप सम्पूर्ण भूमिमा सुनियो, नफीका सम्पूर्ण जनमाझ—\n\n5 हो, विधवाहरू आफ्ना पतिहरूको शोकमा र पितापुर्खाहरु आफ्ना छोराहरूको शोकमा पनि र छोरीहरू दाजुभाइका निम्ति, हो, दाजुभाइ पिताका निम्तिको रुवाइ; र यसरी शोकको रुवाइ उनीहरू सबैमाझ सुनियो, बध गरिएका आफ्ना कुटुम्बका शोकका निम्ति।\n\n6 अनि यो निश्चय नै दु:खदायी दिन थियो; हो, गम्भीरताको समय र धेरै उपवास र प्रार्थनाको समय।\n\n7 अनि यसरी नफीका जनमाथिको न्यायकर्ताहरूको शासनको पन्ध्रौँ वर्ष अन्त्य भयो।\n\n8 अनि यो अम्मोन र उनका बन्धुहरूको, उनीहरूको नफीको भूमिका यात्राहरू, उनीहरूको त्यो भूमिका पीडाहरू, उनीहरूका दु:खहरू र उनीहरूका कष्टहरू र उनीहरूको बुझ्नै नसकिने हर्ष र येर्शोनको भूमिमा बन्धुहरूको स्वागत र सुरक्षाको विवरण हो। अनि अब परमप्रभु, सबै मानिसका उद्धारकर्ताले उनीहरूका जीवात्माहरूको सदासर्वदा आशीष गर्नुहोओस्।\n\n9 अनि नफीहरूमाझको युद्धहरू र कलहहरू र लमानीहरू र नफीहरू बीचको युद्धहरूको पनि विवरण यो हो र न्यायकर्ताहरूको शासनको पन्ध्रौँ वर्ष अन्त्य भयो।\n\n10 अनि पहिलो वर्षदेखि पन्ध्रौँ वर्षसम्म धेरै हजार जीवनहरूको विनाश ल्याएको छ; हो, यसले रक्तपातको एक भयावह दृश्य ल्याएको छ।\n\n11 अनि कयौँ हजारका शरीरहरू पृथ्वी तल लड़छन्, जब कयौँ हजारका शरीरहरू पृथ्वीको सतहमाथि थुप्रोमा कुहिराखेका छन्; हो, कैयौँ हजार आफ्ना कुटुम्बको क्षतिको शोक गरिराखेका छन्, किनभने उनीहरूलाई डराउनु पर्ने कारण छ, परमप्रभुका बाचाहरूअनुसार, कि उनीहरूलाई एक अन्त्यहीन धिक्कारको अवस्थातिर पठाइएकोछ।\n\n12 जब कि कैयौँ हजार अरुहरू साँचै आफ्ना कुटुम्बहरूको क्षतिका निम्ति शोक गर्दछन्, तैपनि उनीहरू त्यो आशामा खुसी र हर्ष मनाउँछन् र थाहासमेत पाउँछन्, परमप्रभुका वाचाहरूअनुसार, कि उनीहरूलाई, कहिल्यै अन्त्य नहुने खुसीयालीको अवस्थामा, परमेश्वरको दाहिने हाततिर बास गर्न उठाइन्छ।\n\n13 अनि यसरी हामी देख्छौँ पाप र उल्लङ्घन र मानिसहरूका हृदयहरूलाई फसाउन उसले बनाएको धूर्त योजनाहरूद्वारा आउने सैतानको शक्तिका कारण मानिसको कस्तो ठूलो असमानता छ।\n\n14 अनि यसरी हामी परमप्रभुका दाखबारीहरूमा परिश्रम गर्न मानिसहरूको लगनशीलताको महान् आह्वान् देख्छौँ; र यसरी हामी दु:ख र खुसी मनाउनु पर्नेको पनि ठूलो कारण देख्छौँ—दु:ख मानिसहरूमाझ भएको मृत्यु र विनाशका कारण र खुसीयाली जीवनमा ख्रीष्टको ज्योतिका कारण।\n\n", "alma 29": "[center][font_size=26]अध्याय २९[/font_size][/center]\n\n[i]अल्मा अलौकिक उत्साहका साथ पश्चात्तापको घोषणा गर्न चाहान्छन्—परमप्रभु सबै राष्ट्रहरूलाई शिक्षकहरू दिनुहुन्छ—अल्मा परमप्रभुको कार्यमा र अम्मोन र उनका बन्धुहरूको सफलतामा महिमा गर्छन्। लगभग ई.पू. ७६।[/i]\n\n1 हे कि म एक स्वर्गदूत भएको भए र मेरो हृदयको चाहाना पाउने भए, कि म अघि जान सक्ने थिएँ र परमेश्वरको बिगुलका साथ बोल्न सक्ने थिएँ, पृथ्वीलाई हल्लाउने आवाजका साथ र प्रत्येक जनका सामु पश्चात्तापको घोषणा गर्न सक्ने थिएँ।\n\n2 हो, म प्रत्येक जीवात्मासामु घोषणा गर्ने थिएँ, चट्याङको जस्तो आवाजका साथ, पश्चात्ताप र उद्धारको योजना, कि उनीहरूले पश्चात्ताप गर्नुपर्दछ र हाम्रा परमेश्वरसामु आउनुपर्दछ, कि पृथ्वीको सम्पूर्ण सतहमाथि अरु दु:ख नहोओस्।\n\n3 तर हेर, म एक मानिस हुँ र मेरा चाहनामा पाप गर्दछु; किनकि म परमप्रभुले मसामु दिएका कुराहरूमा सन्तुष्ट हुनुपर्दछ।\n\n4 मैले एक न्यायी परमेश्वरका दृढ उर्दीहरूलाई मेरा चाहनाहरूको खेदो खन्नु हुँदैन; किनकि उहाँले मानिसहरूलाई उनीहरूको चाहनाअनुसार दिनुहुन्छ, चाहे त्यो मृत्यु होस् अथवा जीवन; हो, मलाई थाहा छ कि उहाँले मानिसहरूलाई दिनुहुन्छ, हो बदल्न नमिल्ने उर्दीहरू उनीहरूसामु उर्दी दिनुहुन्छ, उनीहरूका चाहनाअनुसार, चाहे त्यो मुक्ति होस् वा विनाश।\n\n5 हो, अनि मलाई थाहा छ कि असल र खराब सबै मानिसहरूअगाडि आएका छन्; जसलाई खराबबाट असल थाहा छैन ऊ दोषबिनाको छ; तर ऊ जो असल र खराब जान्दछ, उसलाई उसका चाहनाहरूअनुसार दिइनेछ, कि ऊ असल अथवा खराब, जीवन अथवा मृत्यू, खुसी अथवा चेतनाको पछुतो चाहन्छ।\n\n6 अब, यो देख्दै कि मलाई यी कुराहरू थाहा छ, किन मैले मलाई बोलावट गरिएको भन्दा बढी कार्य गर्न चाहाना गर्नु पर्दछ?\n\n7 किन मैले चाहनु पर्छ कि म एक स्वर्गदूत हुँ, कि मैले पृथ्वीका पल्लो छेउका सबैसामु बोल्न सकूँ?\n\n8 किनकि हेर, परमप्रभुले सबै राष्ट्रहरूसामु, उनीहरूको आफ्नै राष्ट्र र भाषामा, उहाँका वचन सिकाउन दिनुहुन्छ, हो, विवेकमा, जुन उहाँले योग्य देख्नुहुन्छ त्यो सबैउनीहरूसँग हुनुपर्दछ; त्यसकारण हामी देख्दछौँ कि परमप्रभुले विवेकमा परामर्श दिनुहुन्छ, त्यो अनुसार जुन सही र सत्य छ।\n\n9 मलाई थाहा छ कि जुन परमप्रभुले मलाई आज्ञा दिनुभएको छ र म त्यसमा महिमा गर्दछु। म आफ्नै महिमा गर्दिनँ, तर म त्यसमा महिमा गर्दछु जुन परमप्रभुले मलाई आज्ञा दिनुभएको छ; हो, यो हो मेरो महिमा, कि सम्भवत: केही जीवात्मालाई पश्चात्तापमा ल्याउन म परमेश्वरका हातको औजार हुन सकूँ; र यो मेरो खुसी हो।\n\n10 अनि हेर, जब मेरा बन्धुहरूमध्ये धेरै साँचै पछुताएको र परमप्रभु उनीहरूका परमेश्वरमा आएको देख्दछु, तब मेरो जीवात्मा खुसीले भरिन्छ, तब म सम्झन्छु परमप्रभुले मलाई के गर्नुभएको छ, हो, यो समेत कि उहाँले मेरा प्रार्थना सुन्नुभएको छ; हो, तब म उहाँले मतिर फैलाइएका उहाँका कृपालु बाहु सम्झन्छु।\n\n11 हो, अनि म मेरा पितापुर्खाहरुको बन्धन पनि सम्झन्छु; किनकि मलाई निश्चय नै थाहा छ कि परमप्रभुले दासत्वबाट उनीहरूलाई मुक्त गराउनुभयो र यसरी उहाँको चर्चको स्थापना गर्नुभयो; हो, परमप्रभु परमेश्वर, अब्राहामका परमेश्वर, इसहाकका परमेश्वर र याकूबका परमेश्वरले उनीहरूलाई दासत्वबाट मुक्त गराउनुभयो।\n\n12 हो, मैले मेरा पितापुर्खाहरुको बन्धनलाई सँधै सम्झेको छु; र मिश्रीहरूका हातहरूबाट उनीहरूलाई मुक्त गर्ने सोही परमेश्वरले उनीहरूलाई दासत्वबाट मुक्त गर्नुभयो।\n\n13 हो, अनि कि सोही परमेश्वरले उनीहरूमाझ चर्चको स्थापना गर्नुभयो; हो र सोही परमेश्वरले मलाई पवित्र बोलावटद्वारा बोलाउनु भएको छ, यी जनसामु वचनको प्रचार गर्न र मलाई धेरै सफलता दिनुभएको छ, जुनमा मेरो हर्ष परिपूर्ण छ।\n\n14 तर म मेरो आफ्नो सफलतामा मात्र हर्ष गर्दिनँ, तर नफीको भूमिमा गएका मेरा बन्धुहरूको सफलताका कारण मेरो हर्ष अझ परिपूर्ण भएको छ।\n\n15 हेर, उनीहरूले अत्यन्त परिश्रम गरेका छन् र धेरै फल ल्याएका छन्; अनि उनीहरूको पुरस्कार कति महान् हुनेछ!\n\n16 अब, जब म यी मेरा बन्धुहरूको सफलतालाई सोच्दछु मेरो आत्मालाई पर लगिन्छ, शरीरबाट छुट्टिने गरी समेत, यस्तो भएजस्तै, मेरो हर्ष त्यति महान् थियो।\n\n17 अनि अब परमेश्वरले यी मेरा बन्धुहरूलाई दिऊन्, कि उनीहरू परमेश्वरको अधिराज्यमा बसून्, हो, अनि ती सबै पनि जो उनीहरूका परिश्रमका फल हुन् कि उनीहरू अरु बाहिर नजाऊन्, तर उनीहरूले सदासर्वदा उहाँको जयजयकार गरून्। अनि परमेश्वरले त्यसरी दिऊन् कि जसरी मैले बोलेको छु, मेरा वचनहरूअनुसार गरियून्। आमिन।\n\n", "alma 30": "[center][font_size=26]अध्याय ३०[/font_size][/center]\n\n[i]कोरिहोर, ख्रीष्ट विरोधीले ख्रीष्ट, प्रायश्चित्त र अगमवाणीको आत्माको खिल्ली उडाउँछ—उसले सिकाउँछ कि परमेश्वर हुनुहुन्न, मानिसको पतन छैन, पापको सजाय छैन र ख्रीष्ट हुनुहुन्न—अल्माले गवाही दिन्छन् कि ख्रीष्ट आउनुहुनेछ र सबै कुराहरूले देखाउँछन् कि परमेश्वर हुनुहुन्छ—कोरिहोरले एक चिन्हको माग गर्दछ र लाटो हुन्छ—सैतान कोरिहोरसामु एक स्वर्गदूतका रुपमा देखापरेको थियो र उसलाई के भन्ने सिकाएको थियो—कोरिहोरलाई किचिमिची गरिन्छ र ऊ मर्दछ। लगभग ई.पू. ७६–७४।[/i]\n\n1 हेर, अब यस्तो हुन गयो कि अम्मोनका जनलाई येर्शोनको भूमिमा स्थापित गरिएपछि, हो र लमानीहरूलाई लखेटिए र उनीहरूका मृतकहरूलाई भूमिका जन नजिक गाडेपछि—\n\n2 अब उनीहरूका मृतकहरूको सङ्ख्या ठूलो भएको कारणले उनीहरूको गणना गरिएन; न त नफीहरूका मृतकहरूको गणना गरियो—तर यस्तो हुन गयो कि उनीहरूले आफ्ना मृतकहरूलाई गाडेपछि र उपवास र शोक र प्रार्थनाका दिनहरूपछि पनि (अनि यो नफीका जनमाथिको न्यायकर्ताहरूको शासनको सोह्रौँ वर्ष थियो) सम्पूर्ण भूमिभरि निरन्तर शान्ति हुन थाल्यो।\n\n3 हो, अनि जनले परमप्रभुका आज्ञाहरू पालना गर्न प्रयत्न गरे; र उनीहरू मोशाका व्यवस्थाअनुसार परमेश्वरका विधिहरू पालना गर्न कट्टर थिए; किनकि उनीहरूलाई मोशाका व्यवस्था परिपूर्ण नभइन्जेलसम्म ती पालना गर्न सिकाइएको थियो।\n\n4 अनि यसरी नफीका जनमाथिको न्यायकर्ताहरूको शासनको सोह्रौँ वर्षमा जनलाई कुनै विघ्न आएन।\n\n5 अनि यस्तो हुन गयो कि न्यायकर्ताहरूको शासनको सत्रौँ वर्षको प्रारम्भमा, त्यहाँ निरन्तर शान्ति थियो।\n\n6 तर यस्तो हुन गयो कि सत्रौँ वर्षको अन्त्यमा, जरहेम्लाको भूमिमा एक मानिस आयो र ऊ ख्रीष्ट विरोधी थियो, किनकि उसले, ख्रीष्टको आगमनका बारेमा, अगमवक्ताहरूद्वारा बोलिएका अगमवाणीहरू विरुद्ध जनसामु प्रचार गर्न थाल्यो।\n\n7 अब त्यहाँ मानिसको विश्वासका विरुद्ध कुनै कानुन थिएन; किनकि यो परमेश्वरका आज्ञाहरू विपरीत थियो कि मानिसहरूलाई असमान धरातलमा ल्याउने कानुन हुनुपर्दछ।\n\n8 किनकि धर्मशास्त्र भन्दछ: यो दिन तिमीहरूले रोज, तिमीहरूले कसको सेवा गर्नेछौ।\n\n9 अब यदि मानिसले परमेश्वरको सेवा गर्न चाह्यो भने, यो उसको अधिकार थियो; अथवा, यदि उसले परमेश्वरमा विश्वास गऱ्यो भने परमेश्वरको सेवा गर्ने उसको अधिकार थियो; तर यदि उसले उहाँमा विश्वास नगरे उसलाई सजाय दिने कुनै कानुन थिएन।\n\n10 तर यदि उसले हत्या गरे, उसलाई मृत्यु सजाय दिइन्थ्यो; र यदि उसले लुटे पनि उसलाई सजाय दिइन्थ्यो; र यदि उसले चोरे पनि उसलाई सजाय दिइन्थ्यो; र यदि उसले व्यभिचार गरेमा पनि उसलाई सजाय दिइन्थ्यो; हो, यो सबै दुष्टताका लागि उनीहरूलाई सजाय दिइन्थ्यो।\n\n11 किनकि त्यहाँ एउटा कानुन थियो कि मानिसहरूलाई आफ्ना अपराधहरूअनुसार न्याय गरिनु पर्दछ। तैपनि मानिसको विश्वासविरुद्ध कुनै कानुन थिएन्; त्यसकारण, मानिसलाई उसले गरेको अपराधहरूका निम्ति मात्र सजाय दिइन्थ्यो; त्यसकारण सबै मानिसहरू समान धरातलमा थिए।\n\n12 अनि यो ख्रीष्ट विरोधी, जसको नाउँ कोरिहोर थियो (र कानुनले उसलाई अधीनमा लिन सकेको थिएन), ऊ जनसामु प्रचार गर्न थाल्यो कि ख्रीष्ट हुनुहुन्न। अनि यसप्रकारले उसले प्रचार गऱ्यो, यसो भन्दै:\n\n13 हे तिमीहरू जो मूर्ख र व्यर्थका आशामा बाँधिएका छौ, तिमीहरू किन आफैँलाई यस्ता मूर्ख कुराहरूका जुवामा बाँध्छौ?तिमीहरू किन ख्रीष्टको प्रतीक्षा गर्छौ? किनकि आगामी कुराहरूका बारेमा कुनै मानिसले केही पनि जान्न सक्दैन।\n\n14 हेर, यी कुराहरू जुन तिमीहरू अगमवाणी भन्दछौ, जुन तिमीहरू पवित्र अगमवक्ताहरूद्वारा हस्तान्तरण गरिएको भन्दछौ, हेर, ती तिम्रा पितापुर्खाहरुका मूर्ख परम्पराहरू हुन्।\n\n15 तिमीहरू तिनीहरूको निश्चितता कसरी थाहा पाउँदछौ? हेर, तिमीहरूले नदेख्ने कुराहरूका बारेमा तिमीहरू थाहा पाउन सक्दैनौ; त्यसकारण तिमीहरूलाई थाहा हुन सक्दैन कि ख्रीष्ट हुनुहुन्छ।\n\n16 तिमीहरूअगाडि हेर्छौ र भन्छौ कि तिमीहरूले आफ्ना पापहरूका छुट्कारा देख्छौ। तर हेर, यो एक पागल मस्तिष्कको प्रभाव हो; यो तिम्रा मस्तिष्कहरूको विकृति तिमीहरूका पितापुर्खाहरुका परम्पराहरूका कारण आउँदछ, जसले तिमीहरूलाई नहुने कुराहरूमा विश्वास गर्न अगुवाइ गर्छ।\n\n17 अनि उसले उनीहरूसामु अरु यस्तै धेरै कुराहरू गऱ्यो, उनीहरूलाई भन्दै कि मानिसहरूका पापहरूका निम्ति प्रायश्चित्त गर्न सकिन्न, तर प्रत्येक मानिसलाई प्राणीको व्यवस्थापनअनुसार यो जीवनमा हुन्छ; त्यसकारण प्रत्येक मानिसले उसको बुद्धिअनुसार उन्नति गऱ्यो र प्रत्येक मानिसले आफ्नो शक्तिअनुसार विजय गऱ्यो; र मानिसले जे गरेपनि त्यो कुनै अपराध होइन।\n\n18 अनि यसरी उसले उनीहरूसामु प्रचार गर्न थाल्यो, धेरैका हृदयहरूलाई अगुवाइ गरेर लैजाँदै, उनीहरूका दुष्टतामा उनीहरूको शिर ठाडो पार्न लगाउँदै, हो, धेरै स्त्रीहरूलाई र पुरुषहरूलाई पनि वेश्यावृत्ति गर्न डोऱ्याउँदै—उनीहरूलाई यसो भन्दै कि जब मानिस मऱ्यो, त्यो नै उसको अन्त्य थियो।\n\n19 अब यो मानिस अम्मोनका जन जो एक पटक लमानीहरूका जन थिए, उनीहरूलाई यी कुराहरूको प्रचार गर्न येर्शोनको भूमितिर गयो।\n\n20 तर हेर उनीहरू नफीहरूमध्ये धेरै भन्दा बढी विवेकी थिए; किनकि उनीहरूले उसलाई समाते र उसलाई बाँधे र उसलाई अम्मोनअगाडि लगे, जो ती जनमाथिका उच्च पादरी थिए।\n\n21 अनि यस्तो हुन गयो कि उनले अह्राए कि उसलाई भूमिबाट बाहिर लगिनु पर्दछ। अनि ऊ गिदोनको भूमिमा आयो र उनीहरूसामु पनि प्रचार गर्न थाल्यो; र यहाँ उसले धेरै सफलता पाएन, किनकि उसलाई समातियो र बाँधियो र उच्च पादरी र भूमिमाथिको प्रधान न्यायकर्ताका अगाडि पनि लगियो।\n\n22 अनि यस्तो हुन गयो कि उच्च पादरीले ऊसामु भने: तँ किन परमप्रभुका मार्गहरूलाई भ्रष्ट गर्दै हिँड्दछस्?किन तँ जनलाई सिकाउँछस् कि ख्रीष्ट हुनुहुन्न, उनीहरूका खुसीयालीमा अवरोध ल्याउन? तँ किन पवित्र अगमवक्ताहरूका सम्पूर्ण अगमवाणीहरूविरुद्ध बोल्दछस्?\n\n23 अब उच्च पादरीको नाउँ गिद्दोनाह थियो। अनि कोरिहोरले उनलाई भन्यो: किनभने म उनीहरूलाई तिम्रा पितापुर्खाहरुका मूर्ख परम्पराहरू सिकाउँदिनँ र किनभने म यी जनलाई प्राचीनकालका पादरीहरूले स्थापना गरेका मूर्ख विधिहरू र अनुष्ठानहरूमुनि आफैँ बाँध्न सिकाउँदिनँ, उनीहरूबाट शक्ति र अधिकार खोस्न, उनीहरूलाई अज्ञानतामा राख्न, कि उनीहरूले आफ्ना शिरहरू उचाल्न नसकून्, तर तिम्रा वचनहरूअनुसार झारियून्।\n\n24 तिमीहरू भन्छौ कि यी जन स्वतन्त्र जन हुन्। हेर म भन्छु उनीहरू दासत्वमा छन्। तिमीहरू भन्छौ कि ती प्राचीन अगमवाणीहरू सत्य छन्। हेर, म भन्छु कि तिमीहरूलाई थाहा छैन कि ती सत्य छन्।\n\n25 तिमीहरू भन्छौ कि यी जन दोषी र पतित जन हुन्, एक मातापिताका उल्लङ्घनका कारण। हेर, म भन्छु कि छोराछोरी उनीहरुका मातापिताका कारण दोषी हुँदैनन्।\n\n26 अनि तिमीहरू यो पनि भन्छौ कि ख्रीष्ट आउनुहुनेछ। तर हेर, म भन्छु कि तिमीहरूलाई थाहा छैन कि त्यहाँ ख्रीष्ट हुनुहुनेछ। अनि तिमीहरू यो पनि भन्छौ कि उहाँलाई संसारका पापहरूका निम्ति बध गरिनेछ—\n\n27 अनि यसरी तिमीहरू तिमीहरूका पितापुर्खाहरुका मूर्ख परम्पराहरूका पछि र तिमीहरूका आफ्नै चाहानाअनुसार यी जनलाई अगुवाइ गर्दछौ; र तिमीहरूले उनीहरूलाई तल राख्छौ, यो बन्धनमा भएजस्तै समेत, कि तिमीहरू आफू उनीहरूका हातहरूका परिश्रममा मोज गर्न पाऊन्, कि उनीहरूले साहसका साथ हेर्न नसकून् र उनीहरूले आफ्ना अधिकारहरू र सुबिधाहरू प्रयोग गर्न नपाऊन्।\n\n28 हो, उनीहरूले त्यसको प्रयोग गर्न आँट गर्न सक्दैनन् जुन उनीहरूको आफ्नो हो कथंकदाचित उनीहरू आफ्ना पादरीहरूलाई रिस उठाऊन्, जसले आफ्ना चाहानाअनुसार उनीहरूलाई जुवाले बाँध्छन् र उनीहरूलाई विश्वास गराएका छन्, आफ्ना परम्पराहरू र आफ्ना सपनाहरू र आफ्ना लहडहरू र आफ्ना दर्शनहरू र उनीहरूका झुटा रहस्यहरूद्वारा, कि उनीहरूले, यदि उनीहरूका वचनहरूअनुसार गरेनन् भने, उनीहरूले परमेश्वर भन्ने कोही अज्ञात व्यक्तिलाई रिस उठाउनेछन्—त्यो व्यक्ति जसलाई कहिल्यै देखिएको छैन र थाहा भएको छैन, जो कहिल्यै थिएन, न त कहिल्यै हुनेछ।\n\n29 अब जब उच्च पादरी र प्रधान न्यायकर्ताले उसको हृदयको कठोरतालाई देखे, हो, जब उनीहरूले देखे कि उसले परमेश्वरविरुद्ध समेत निन्दा गर्दछ, उनीहरूले उसका वचनहरूको उत्तर दिएनन्; तर अह्राए कि उनीहरूले उसलाई बाँध्नु पर्दछ; र उनीहरूले उसलाई अधिकारीहरूका हातमा हस्तान्तरण गरे र उसलाई जरहेम्लाको भूमितिर पठाए कि उसलाई अल्मा र सम्पूर्ण भूमिमाथिको राज्यपाल प्रधान न्यायकर्ता अगाडि लैजान सकियोस्।\n\n30 अनि यस्तो हुन गयो कि जब उसलाई अल्मा र प्रधान न्यायकर्ता अगाडि ल्याइयो, उसले त्यस्तै प्रकारले गर्दै गयो जसरी उसले गिदोनको भूमिमा गरेको थियो; हो, उसले ईश्वरको निन्दा गर्दै गयो।\n\n31 अनि ऊ अल्मा अगाडि ठूला सुनिने वचनहरूमा उठ्यो र पादरीहरू र शिक्षकहरूविरुद्द निन्दा गऱ्यो, उनीहरूलाई यी जनलाई उनीहरूका पितापुर्खाहरुका मूर्ख परम्पराहरूमा, जनका परिश्रमहरूमा मोज गर्नका निम्ति, अगुवाइ गरेको भनी दोष लगायो।\n\n32 अनि अल्माले उससामु भने: तँलाई थाहा छ कि हामी यी जनको परिश्रममाथि मोज गर्दैनौँ; किनकि हेर म, मेरो जीविकाका निम्ति मेरै आफ्नो हातले, मेरा जनसामु परमेश्वरका वचन घोषणा गर्न भूमि वरिपरिका मैले धेरै यात्राहरू गर्दागर्दै पनि, न्यायकर्ताहरूको शासनको प्रारम्भदेखि अहिलेसम्म समेत परिश्रम गरेको छु।\n\n33 अनि मैले चर्चमा गरेका धेरै परिश्रमहरू हुँदाहुँदै पनि, मैले यहाँसम्म कि मेरो परिश्रमका निम्ति एक सेनिन पनि कहिल्यै प्राप्त गरेको छैन, न त मेरा कुनै बन्धुहरूले गरेका छन्, न्यायको आसनमा बाहेक र तब हामीले हाम्रो समयको व्यवस्थाअनुसार मात्र प्राप्त गरेका छौँ।\n\n34 अनि अब, यदि हामीले चर्चमा गरेको परिश्रममा केही प्राप्त गर्दैनौ भने, सत्यताको घोषणा गरेर हाम्रा बन्धुहरूको हर्षमा खुसी मनाउनबाहेक यसले हामीलाई के फाइदा हुन्छ?\n\n35 तब किन भन्छस् कि हामी फाइदा उठाउन यी जनसामु प्रचार गर्छौं, जब तँ आफैँलाई थाहा छ कि हामीले केही फाइदा पाउँदैनौँ? अनि अब, के तँ विश्वास गर्दछस् कि हामीले यी जनलाई छलेका छौँ, कि जसले उनीहरूका हृदयहरूमा त्यस्तो खुसीयाली ल्याउँछ?\n\n36 अनि कोरिहोरले उनलाई उत्तर दियो, हो।\n\n37 अनि अल्माले उसलाई भने: के तँ विश्वास गर्दछस् कि परमेश्वर हुनुहुन्छ?\n\n38 अनि उसले उत्तर दियो, गर्दिनँ।\n\n39 अब अल्माले उसलाई भने: के तँ फेरि अस्वीकार गर्छस् कि परमेश्वर हुनुहुन्छ र ख्रीष्टलाई पनि अस्वीकार गर्छ्? किनकि हेर, म तेरासामु भन्दछु, मलाई थाहा छ परमेश्वर हुनुहुन्छ र यो पनि कि ख्रीष्ट आउनुहुनेछ।\n\n40 अनि अब तँसँग के प्रमाण छ कि परमेश्वर हुनुहुन्न, अथवा ख्रीष्ट आउनुहुन्न? म तँलाई भन्छु कि तँसँग तेरो वचन मात्र बाहेक केही छैन।\n\n41 तर, हेर्, मसँग सबै कुराहरू गवाहीका रुपमा छन् कि यी कुराहरू सत्य छन्; अनि तँसँग पनि सबै कुराहरू तेरासमक्ष गवाहीका रुपमा छन् कि ती सत्य छन् र के तँ अस्वीकार गर्छस्? के तँ विश्वास गर्छस् कि यी कुराहरू सत्य हुन्?\n\n42 हेर्, मलाई थाहा छ कि तैँले विश्वास गर्छस्, तर तँ एक झुटो आत्माको अधीनमा छस् र तैँले परमेश्वरको आत्मालाई हटाएको छस् कि यसले तँमा स्थान नपाओस्; तर सैतानको तँमाथि शक्ति छ र उसले तँलाई लैजान्छ, चर्तिकलाहरू गर्दै कि उसले परमेश्वरका छोराछोरीहरूको विनाश गर्न सकोस्।\n\n43 अनि अब कोरिहोरले अल्मासामु भन्यो: यदि तिमीले मलाई एक चिन्ह देखायौ भने, कि म विश्वास गर्न सक्छु कि परमेश्वर हुनुहुन्छ, हो, मलाई देखाऊ कि उहाँसँग शक्ति छ, अनि तब म तिम्रा वचनहरूको सत्यतामा विश्वास गर्नेछु।\n\n44 तर अल्माले उसलाई भने: तैँले पर्याप्त चिन्हहरू पाएको छस्; के तँ तेरो परमेश्वरलाई परीक्षा लिन्छस्? के तँ भन्छस्, मलाई चिन्ह देखाऊ, जब कि तँसँग तेरा यी सबै बन्धुहरूको र सबै पवित्र अगमवक्ताहरूको पनि गवाही छ? धर्मशास्त्रहरू तेरा अगाडि राखिएका छन्, हो र सबै कुराहरूले देखाउँछ परमेश्वर हुनुहुन्छ; हो, पृथ्वीले समेत र यसको सतहमाथि भएका सबै कुराहरूले र यसको गतिले, हो, नियमित रुपमा चल्ने सबै ग्रहहरूले पनि गवाही दिन्छन् कि एक महान् सृष्टिकर्ता हुनुहुन्छ।\n\n45 अनि के तँ अझै, यी जनका हृदयहरूलाई अगुवाइ गर्दै, उनीहरूसामु परमेश्वर हुनुहुन्न भनी गवाही दिँदै जान्छस्? अनि के तँ अझै यी गवाहीहरूविरुद्ध अस्वीकार गर्छस्? अनि उसले भन्यो: हो, म अस्वीकार गर्नेछु, तिमीले मलाई एक चिन्ह नदेखाएसम्म।\n\n46 अनि अब यस्तो हुन गयो कि अल्माले उसकासामु भने: हेर, तेरो हृदयको कठोरताका कारण म शोकमग्न छु, हो, कि तैँले सत्यताको आत्मालाई प्रतिरोध गर्छस्, कि तेरो जीवात्माको विनाश होस्।\n\n47 तर हेर्, तेरा झुठा वचनहरूद्वारा र तेरा फुर्क्याउने वचनहरूद्वारा तेरो जीवात्मा धेरैको जीवात्माहरूलाई विनाशमा ल्याउने माध्यम बन्नु भन्दा तेरो जीवात्मा हराउनु असल हो; त्यसकारण यदि तँ फेरि अस्वीकार गर्छस् भने, हेर् परमेश्वरले तँलाई प्रहार गर्नुहुनेछ, कि तँ लाटो बन्नेछस्, कि तैँले फेरि तेरो मुख अब अरु खोल्ने छैनस्, कि तैँले यी जनलाई अरु छल्ने छैनस्?\n\n48 अब कोरिहोरले उनीसामु भन्यो: म परमेश्वरको अस्तित्वको अस्वीकार गर्दिन, तर म विश्वास गर्दिन कि परमेश्वर हुनुहुन्छ; अनि म यो पनि भन्छु, कि तिमीलाई थाहा छैन कि परमेश्वर हुनुहुन्छ; र तिमीहरूले एक चिन्ह नदेखाए, म विश्वास गर्नेछैन।\n\n49 अब अल्माले उसलाई भने: यो म तेरासामु एक चिन्हका लागि दिनेछु, कि तँ लाटो हुनेछस्, मेरा वचनहरूअनुसार; र म भन्दछु, कि परमेश्वरका नाउँमा, तँ लाटो हुनेछस्, कि तँबाट अरु उच्चारण हुने छैन।\n\n50 अब जब अल्माले यी वचनहरू भनेका थिए, कोरिहोर लाटो भयो, कि उसबाट कुनै उच्चारण भएन, अल्माका वचनहरूअनुसार।\n\n51 अनि अब जब प्रधान न्यायकर्ताले यो देखे, उनले आफ्ना हात अघि राखे र कोरिहोरसामु लेखे, यसो भन्दै: के तँ परमेश्वरको शक्तिमा विश्वास गर्छस्? तैँले कसमा चाहाना गरिस् कि अल्माले उहाँका चिन्ह देखाउनुपर्छ? के तँ चाहान्छस् कि उसले अरुहरूलाई कष्ट दिनुपर्छ, तँलाई एक चिन्ह देखाउन? हेर्, उहाँले तँलाई चिन्ह देखाउनुभयो र अब के अरु विवाद गर्छस्?\n\n52 अनि कोरिहोरले आफ्नो हात अघि राख्यो र लेख्यो, यसो भन्दै: मलाई थाहा छ कि म लाटो छु, किनकि म बोल्न सक्दिनँ र मलाई थाहा छ कि परमेश्वरको शक्तिबाहेक कसैले यो ममाथि ल्याउन सक्दैन; हो र मलाई सँधै थाहा थियो कि परमेश्वर हुनुहुन्थ्यो।\n\n53 तर हेर, सैतानले मलाई छलेको छ; किनकि ऊ मसामु एक स्वर्गदूतका रुपमा देखा पऱ्यो र मसामु भन्यो: जाऊ र यी जनलाई सुधार, किनकि सबै एक अज्ञात परमेश्वरका पछाडि पथभ्रष्ट भएका छन्। अनि उसले मसामु भन्यो: परमेश्वर हुनुहुन्न; हो र उसले मलाई सिकायो कि जुन मैले भन्नुपर्छ। अनि मैले उसका वचनहरू सिकाएको छु; र मैले ती सिकाएँ किनभने ती पापमय मस्तिष्कलाई सुखमय थिए; र मैले ती सिकाएँ, मलाई धेरै सफलता नभइन्जेलसम्म समेत, यतिसम्म समेत कि मैले साँचै विश्वास गरेँ कि ती सत्य थिए; र यसकारणका निम्ति मैले सत्यको सामना गरें, यो महान् श्राप मैले आफूमाथि नल्याइन्जेलसम्म।\n\n54 अब जब उसले यो भन्यो, उसले बिन्ती गऱ्यो कि अल्माले परमेश्वरसामु प्रार्थना गर्नु पर्दछ, कि श्राप उसबाट हटाइयोस्।\n\n55 तर अल्माले उसलाई भने: यदि यो श्राप तँबाट हटाइदिने हो भने तैँले यी जनका हृदयहरूलाई फेरि लैजानेछस्; त्यसकारण, तँलाई परमेश्वरको इच्छाअनुसार हुनेछ।\n\n56 अनि यस्तो हुन गयो कि कोरिहोरबाट श्राप हटाइएन; तर उसलाई निकाला गरियो र ऊ घर-घरै आफ्नो खानाको निम्ति माग्दै हिँड्यो।\n\n57 अब कोरिहोरलाई जे भएको थियो त्यसको ज्ञान तुरुन्तै सम्पूर्ण भूमिभरि सूचित गरिएको थियो; हो, प्रधान न्यायकर्ताद्वारा भूमिका सम्पूर्ण जनलाई एक घोषणा पठाए, कोरिहोरका वचनहरूमा विश्वास गर्नेहरूलाई घोषणा गर्दै कि उनीहरूले द्रूतगतिले पश्चात्ताप गर्नुपर्छ, कथंकदाचित उनीहरूमाथि त्यस्तै न्याय नआओस्।\n\n58 अनि यस्तो हुन गयो कि उनीहरू सबैले कोरिहोरको दुष्टता माने; त्यसकारण उनीहरू सबै फेरि परमप्रभुमा परिवर्तित भए; र कोरिहोरको प्रकारको दुष्टतालाई यसले अन्त्य गऱ्यो। अनि कोरिहोर आफ्नो जीविकाको निम्ति घरघरै खाना माग्दै हिँड्यो।\n\n59 अनि यस्तो हुन गयो कि जब ऊ जनमाझ अघि गयो, हो, एक जनमाझ जसले जोराम भन्ने मानिसले अगुवाइ गरेकाले आफैँलाई जोरामीहरू भन्दै नफीहरूबाट अलग्याएका थिए—अनि जब ऊ उनीहरूमाझ अघि गयो, हेर, ऊ नमरुन्जेलसम्म, उसलाई किचियो र किचिमिची पारियो।\n\n60 अनि यसरी हामी परमप्रभुका मार्गहरू भ्रष्ट गर्नेहरूको अन्त्य देख्न सक्छौँ; र यसरी हामी देख्छौँ कि सैतानले आफ्ना छोराछोरीहरूलाई अन्तिम दिनमा सहयोग गर्ने छैन, तर उनीहरूलाई द्रूतगतिले नरकतिर घिसार्दछ।\n\n", "alma 31": "[center][font_size=26]अध्याय ३१[/font_size][/center]\n\n[i]अल्माले धर्मविमुख जोरामीहरूलाई सुधार्न धर्मप्रचारको अगुवाइ गर्छन्—जोरामीहरू ख्रीष्टको अस्वीकार गर्छन्, चुनाबको गलत सिद्धान्तमा विश्वास गर्छन्, निर्धारित प्रार्थनाका साथ आराधना गर्छन्—धर्मप्रचारकहरू पवित्र आत्माले भरिन्छन्—उनीहरूका कष्टहरू ख्रीष्टको आनन्दमा निलिन्छन्। लगभग ई.पू. ७४।[/i]\n\n1 अनि यस्तो हुन गयो कि कोरिहोरको अन्त्यपछि, अल्माले समाचार प्राप्त गरेकाले कि जोरामीहरूले परमप्रभुका मार्गहरूलाई भ्रष्ट गरिरहेका थिए र जोरम, जो उनीहरूका अगुवा थिए, उनले जनका हृदयहरूलाई नबोल्ने मूर्तिहरूसामु निहुरिन अगुवाइ गरेकाले, उनको हृदय जनको दुष्टताका कारण फेरि दुखित हुन थाल्यो।\n\n2 किनकि उनका जनमाझको दुष्टता थाहा पाउनु अल्माका लागि महान् दु:खको कारण थियो; त्यसकारण नफीहरूबाट जोरामीहरू अलग्गिनुका कारणले उनको हृदय अत्यन्त दुखित भयो।\n\n3 अब जोरामीहरू अन्टीओनुम भनिने भूमिमा एकसाथ भेला भएका थिए, जुन जरहेम्लाको भूमिको पूर्वमा थियो, जुन समुन्द्र किनारको सिमानानजिक थियो, जुन येर्शोनको भूमिको दक्षिणमा थियो, जुन दक्षिणको उजाड स्थानमा सिमाना पनि जोडिएको थियो, जुन लमानीहरूले भरिएको थियो।\n\n4 अब नफीहरू अत्यन्तै डराए कि जोरामीहरू लमानीहरूसँगको सम्पर्कमा प्रवेश गर्नेछन् र नफीहरूका लागि यो अत्यन्त ठूलो क्षतिका माध्यम बन्नेछ।\n\n5 अनि अब, जब वचनको प्रचारमा जनलाई अगुवाइ गर्ने महान् प्रवृति भएकाले त्यसो गर्न जुन न्यायोचित छ——हो, जनको मस्तिष्कमा तरबारले, अथवा उनीहरूमाथि भएका जुनसुकै कुराले भन्दा पनि यसको बढी प्रभाव पार्न सक्ने शक्ति थियो—त्यसकारण अल्माले सोचे यो उचित थियो कि परमेश्वरका वचनको प्रभावकारितालाई कोसिस गर्नुपर्छ।\n\n6 त्यसकारण उनले अम्मोन र हारुन र ओम्नेरलाई लगे; र हिम्नीलाई उनले जरहेम्लाको चर्चमा छाडे; तर तिनले पहिलेका तीनलाई लगे र अमुलेक र जिस्रोमलाई पनि लगे, जो मेलेकमा थिए; र उनले आफ्ना छोराहरूमध्ये दुईलाई पनि लगे।\n\n7 अब उनको जेठो छोरालाई उनले आफ्ना साथ लगेनन् र उनको नाउँ हेलामान थियो; तर उनीसँग लगेकाहरूको नाउँ शिब्लोन र कोरियान्तोन थियो; र जोरामीहरूमाझ, उनीहरूसामु वचनको प्रचार गर्न जानेका नाउँ यी हुन्।\n\n8 अब जोरामीहरू नफीभन्दा भिन्न मतधारी थिए, त्यसकारण उनीहरूलाई परमेश्वरका वचनको प्रचार गरिएको थियो।\n\n9 तर उनीहरू महान् गल्तीहरूमा पतित भएका थिए, किनकि उनीहरू मोशाका व्यवस्थाअनुसारका परमेश्वरका आज्ञाहरू र उहाँका कानुनहरू पालना गर्न ख्याल गर्दैनथे।\n\n10 न त उनीहरू चर्चका अनुष्ठानहरू निगरानीमा राख्थे, परमेश्वरमा दैनिक रुपले प्रार्थनामा र याचनामा निरन्तर गर्न; कि उनीहरू प्रलोभनमा प्रवेश नगरून्।\n\n11 हो, अन्त्यमा, उनीहरूले ज्यादै धेरै पटक परमप्रभुका मार्गहरू भ्रष्ट गरे; त्यसकारणका निम्ति, अल्मा र उनका बन्धुहरू उनीहरूसामु वचनको प्रचार गर्न भूमिमा गए।\n\n12 अब, जब उनीहरू भूमिमा आएका थिए, हेर, उनीहरूका आश्चर्यमा उनीहरूले फेला पारे कि जोरामीहरूले सभा-घरहरू बनाएका थिए र उनीहरू हप्ताको एक दिन एक साथ भेला हुन्थे, जुन दिन उनीहरूले परमप्रभुको दिन भन्थे; र उनीहरूले यसप्रकारले आरधना गरे जुन अल्मा र उनका बन्धुहरूले कहिल्यै देखेका थिएनन्।\n\n13 किनकि उनीहरूले आफ्नो सभा-घरको केन्द्रमा स्थान बनाएका थिए, खडा हुनका लागि एक स्थान, जुन शिरभन्दा माथि उच्च थियो; जसको माथि एक व्यक्तिमात्र प्रवेश गर्न मिल्थ्यो।\n\n14 त्यसकारण, जसले आराधना गर्न चाहन्थ्यो, ऊ त्यसको माथि खडा हुन जानु पर्दथ्यो र स्वर्गतिर उसको हात फैलाएर ठूलो आवाजका साथ यसो भन्दै पुकार्न पर्थ्यो:\n\n15 पवित्र, पवित्र परमेश्वर; हामी विश्वास गर्छौं कि हजुर परमेश्वर हुनुहुन्छ र हामी विश्वास गर्छौँ कि हजुर पवित्र हुनुहुन्छ र हजुर आत्मा हुनुहुन्थ्यो र हजुर आत्मा हुनुहुन्छ र हजुर सदासर्वदा आत्मा हुनुहुनेछ।\n\n16 पवित्र परमेश्वर, हामी विश्वास गर्छौँ कि हजुरले हामीलाई हाम्रा बन्धुहरूबाट अलग्याउनु भएको छ र हामी हाम्रा बन्धुहरूको परम्परामा विश्वास गर्दैनौँ, जुन उनीहरूका पितापुर्खाहरुको बच्पनाद्वारा उनीहरूलाई दिइएको थियो; तर हामी विश्वास गर्छौँ कि हजुरले आफ्ना पवित्र छोराछोरीहरूलाई चुन्नुभएको छ; र ख्रीष्ट आउनु हुनेछैन भन्ने पनि हामीलाई अवगत गराउनु भएको छ।\n\n17 तर हजुर हिजो, आज र सदासर्वदा उही हुनुहुन्छ; र हजुरले हामीलाई चुन्नु भएको छ कि हामीलाई बचाइनेछ, जबकि हामी वरिपरिकालाई हजुरको क्रोधद्वारा नरकतिर झारिएर फ्याकिन चुनिइए; जुन पवित्रताका निम्ति, हे परमेश्वर, हामी हजुरलाई धन्यवाद दिन्छौँ; र हामी यसका निम्ति पनि धन्यवाद दिन्छौँ कि हजुरले हामीलाई चुन्नु भएको छ, कि, हाम्रा बन्धुहरूको मूर्ख परम्पराहरूपछि हामीलाई अगुवाइ नगरियोस्, जसले उनीहरूलाई ख्रीष्टको विश्वासमा बाँध्छ, जसले उनीहरूका हृदयहरूलाई हजुर हाम्रा परमेश्वरभन्दा पर बरालिन अगुवाइ गर्छ।\n\n18 अनि फेरि हामी हजुरलाई धन्याबाद दिन्छौँ, हे परमेश्वर, कि हामी चुनिएका र पवित्र जन हौँ। आमिन।\n\n19 अब यस्तो हुन गयो कि अल्मा र उनका बन्धुहरू र उनका छोराहरूले यी प्रार्थनाहरू सुनेका थिए, उनीहरू आश्चर्यले नाप्न सकिने भन्दा पनि बढी चकित भए।\n\n20 किनभने हेर, प्रत्येक मानिस अघि गयो र उस्तै प्रार्थनाहरू चढायो।\n\n21 अब यो स्थानलाई उनीहरूद्वारा रमेयुम्प्तोमद्वारा बोलाइयो, जुन, व्याख्या गर्दा, पवित्र मञ्च हो।\n\n22 अब, यो मञ्चबाट उनीहरूले अर्पण गरे, प्रत्येक मानिसले, परमेश्वरसामु ठीक उस्तै प्रार्थना, उनीहरूका परमेश्वरलाई धन्यवाद दिँदै कि उनीहरू उहाँबाट चुनिएका थिए र उहाँले उनीहरूलाई उनीहरूका बन्धुहरूको परम्परापछि अगुवाइ गर्नुभएन र आँफूलाई थाहा नभएका आगामी कुराहरूमा विश्वास गर्न उनीहरूको हृदयहरूलाई चोरिएको थिएन।\n\n23 अब, यस प्रकारले सबैले धन्यवाद प्रदान गरिसकेपछि, उनीहरू आफ्ना घर फर्के, फेरि आफ्नै प्रकारले धन्यवाद प्रदान गर्न त्यो पवित्र मञ्चमा एक साथ भेला नभइन्जेसम्म फेरि आफ्ना परमेश्वरका बारेमा कहिल्यै नबोल्दै।\n\n24 अब जब अल्माले यो देखे उनको हृदय शोकाकूल भयो; किनकि उनले देखे कि उनीहरू दुष्ट र पथभ्रष्ट जन थिए; हो, उनले देखे कि उनीहरूका हृदयहरू सुनमाथि र चाँदीमाथि र सबै प्रकारका उच्चस्तरका वस्तुहरूमाथि थिए।\n\n25 हो, अनि उनले यो पनि देखे कि उनीहरूका हृदयहरू उनीहरूको घमण्डमा महान् शेखीसम्म उचालिएका थिए।\n\n26 अनि उनले आफ्नो आवाज स्वर्गतिर उचाले र पुकारे, यसो भन्दै: हे, कतिन्जेल, हे परमप्रभु, के हजुर सहनुहुन्छ कि हजुरका सेवकहरू मानिसका छोराछोरीहरूमाझ यस्तो गम्भीर दुष्टता हेर्न शरीर लिएर पृथ्वीमा बास बस्नेछन्?\n\n27 हेर्नुहोस्, हे परमेश्वर, उनीहरू हजुरसामु पुकार्छन् र तैपनि उनीहरूका हृदयहरू आफ्ना घमण्डमा निलिएका छन्। हेर्नुहोस्, हे परमेश्वर, उनीहरू आफ्ना मुखहरूले हजुरसामु पुकार्छन्, जबकि उनीहरू, संसारका व्यर्थ कुराहरूका साथ, अधिक मात्रामा समेत, फुलिएका छन्।\n\n28 हेर्नुहोस्, हे मेरो परमेश्वर, उनीहरूका महङ्गा वस्त्र, उनीहरूका साना औँठीहरू र उनीहरूका बालाहरू र उनीहरूका सुनका गहनाहरू र उनीहरूका उनीहरूलाई सजाइएका मूल्यवान् कुराहरू; र हेर्नुहोस्, उनीहरूका हृदयहरू तीमाथि स्थापित छन् र अझै उनीहरू हजुरसामु पुकार्छन् र भन्छन्—हामी हजुरलाई धन्यवाद दिन्छौँ, हे परमेश्वर, किनकि हामीहरू हजुरसामु चुनिएका जन हौँ जबकि अरुहरू नाश हुनेछन्।\n\n29 हो, अनि उनीहरू भन्छन् कि हजुरले उनीहरूलाई अवगत गराउनु भएको छ कि ख्रीष्ट हुनुहुने छैन।\n\n30 हे परमप्रभु परमेश्वर, यी जनमाझ यस्तो दुष्टता र अनास्था हजुर कतिन्जेल हुन दिनुहुन्छ? हे परमप्रभु, हजुर मलाई शक्ति दिनुहोस्, कि म मेरा कमजोरीहरूको सामना गर्न सकूँ। किनकि म कम्जोर छु र यी जनमाझको यस्तो दुस्टताले मेरो जीवात्मालाई पीडा दिन्छ।\n\n31 हे परमप्रभु, मेरो हृदय अत्यन्तै दुखित छ; हजुर मेरो जीवात्मालाई ख्रीष्टमा सान्त्वना दिनुहोस्। हे परमप्रभु, हजुरले मलाई दिनुहोस् कि मसँग शक्ति होओस् कि म यी जनको दुष्टताका कारण ममा आउने यी कष्टहरूलाई धीरताका साथ सहन सकूँ।\n\n32 हे परमप्रभु, मेरो जीवात्मालाई हजुरले सान्त्वना दिनुहोस् र मलाई सफलता दिनुहोस्, मसँग भएका मेरा सहकर्मीहरूलाई पनि—हो, अम्मोन र हारुन र ओम्नेर र अमुलेक र जीस्रोमलाई पनि र मेरा दुई छोराहरूलाई पनि—हो, यी सबै समेतलाई तपाईँ सान्त्वना दिनुहोस्, हे परमप्रभु, हजुरले उनीहरूका जीवात्मालाई ख्रीष्टमा सान्त्वना दिनुहोस्।\n\n33 तपाईँ उनीहरूलाई दिनुहोस् कि उनीहरूसँग शक्ति होओस्, कि यी जनको दुष्टताका कारण उनीहरूमाथि आउने कष्टहरू उनीहरूले सहन सकून्।\n\n34 हे परमप्रभु, हजुरले हामीलाई दिनुहोस् कि उनीहरूलाई फेरि हजुरसामु ख्रीष्टमा ल्याउन सफलता मिलोस्।\n\n35 हेर्नुहोस्, हे परमप्रभु, उनीहरूका जीवात्माहरू बहुमूल्य छन् र उनीहरूमध्ये धेरै हाम्रा बन्धुहरू हुन्; त्यसकारण, हामीलाई, हे परमप्रभु, शक्ति र विवेक दिनुहोस् कि हामी यी हाम्रा बन्धुहरूलाई हजुरसामु फेरि ल्याउन सकौँ।\n\n36 अब यस्तो हुन गयो कि जब अल्माले यी वचनहरू भनेका थिए, कि उनले आफ्ना हातहरूले उनीसँग भएका सबैमाथि ताली बजाए। अनि हेर, जब उनले उनीहरूमाथि आफ्ना हातहरूले ताली बजाए, उनीहरू पवित्र आत्माद्वारा भरिए।\n\n37 अनि त्यसपछि उनीहरूले आफैँलाई एक अर्काबाट अलग्याए, आफ्नै बारेमा कुनै विचार नगरी कि उनीहरूले के खानु पर्दछ, अथवा उनीहरूले के पिउनु पर्छ, अथवा उनीहरूले के लगाउनु पर्छ।\n\n38 अनि परमप्रभुले उनीहरूलाई उपलब्ध गराउनुभयो कि उनीहरूलाई भोको हुनु नपरोस्, न त उनीहरूलाई तिर्खाउनु परोस्; हो, अनि उहाँले उनीहरूलाई शक्ति पनि दिनुभयो, कि उनीहरूले ख्रीष्टको आनन्दमा निलिनु बाहेक कुनै प्रकारका कष्टहरू सहनु नपरोस्। अब यो अल्माको प्रार्थनाअनुसार थियो; र यो किनभने उनले आस्थामा प्रार्थना गरे।\n\n", "alma 32": "[center][font_size=26]अध्याय ३२[/font_size][/center]\n\n[i]अल्माले कष्टले विनम्र बनाएका गरिबलाई सिकाउँछन्—नदेखिने सत्य माथिको आशा आस्था हो—अल्माले गवाही दिन्छन् कि स्वर्गदूतहरूले मानिस, स्त्रीहरू र बालबालिकाहरूको सेवा गर्छन्—अल्माले वचनलाई एक बीउसँग तुलना गर्दछन्—यसलाई रोप्नु पर्दछ र पालनपोषण गर्नुपर्दछ—तब यो बढेर एक वृक्ष हुनेछ जसबाट अनन्त जीवनको फल टिपिन्छ। लगभग ई.पू. ७४।[/i]\n\n1 अनि यस्तो हुन गयो कि उनीहरू अघि गए र परमेश्वरका वचन जनसामु प्रचार गर्न थाले, उनीहरूको सभाघरहरूमा र उनीहरूका घरहरूमा प्रवेश गर्दै; उनीहरूका सडकहरूमा समेत उनीहरूले वचनको प्रचार गरे।\n\n2 अनि यस्तो हुन गयो कि उनीहरूमाझ धेरै परिश्रमपछि, उनीहरूले जनका गरिब बर्गमाझ सफलता पाउन थाले; किनकि हेर, उनीहरूलाई आफ्नो वस्त्रको असिष्टताको कारण सभाघरबाट निकाला गरिएको थियो—\n\n3 त्यसकारण उनीहरूलाई परमेश्वरको आराधना गर्न सभा-घरभित्र प्रवेश गर्न अनुमति दिइएन, घिनलाग्दो ठानेर; त्यसकारण उनीहरू गरिब थिए; हो, उनीहरूका बन्धुहरूले उनीहरूलाई किट ठानेका थिए; त्यसकारण उनीहरू संसारका कुराहरूमा गरिब थिए; र हृदयमा पनि उनीहरू गरिब थिए।\n\n4 अब, जब अल्माले जनसामु ओनीदाहको डाँडामा सिकाइरहेका र बोलिरहेका थिए, त्यहाँ ठूलो भीड उनीसामु आयो, जसका बारेमा हामीहरू बोलिरहेका छौँ, जो हृदयमा गरिब थिए, संसारका कुराहरूमा उनीहरूको गरिबीका कारण।\n\n5 अनि उनीहरू अल्मासामु आए; र उनीहरूमध्येका सबभन्दा अगाडिकोले उनीसामु भन्यो: हेर, मेरा यी बन्धुहरूले के गर्ने, किनकि उनीहरूलाई तिनीहरूको गरिबीको कारण सबै मानिसहरूबाट अपमान गरिन्छ, हो, विशेष गरी हाम्रा पादरीहरूद्वारा; किनकि हामीले हाम्रा हातहरूद्वारा प्रचूर मात्रामा परिश्रम गरी बनाएका हाम्रा सभा-घरहरूबाट उनीहरूले हामीलाई निकाला गरेका छन्; र हाम्रो अत्यन्त गरिबीको कारण उनीहरूले हामीलाई निकाला गरेका हुन्; हामीले हाम्रा परमेश्वरको आराधना गर्ने कुनै ठाउँ छैन; अनि हेर, हामीले के गर्ने?\n\n6 अनि अब जब अल्माले यो सुने, उनले आफैलाई पूरा फर्काए, आफ्नो अनुहार सिधै उनीतिर फर्काए र उनले महान् खुसीका साथ हेरे; किनकि उनले देखे कि उनीहरूका कष्टहरूले उनीहरूलाई साँचै विनम्र बनाएको थियो र उनीहरू वचन सुन्न तयारीमा थिए।\n\n7 त्यसकारण उनले अर्को भीडलाई थप अरु भनेनन्; तर उनले आफ्ना हात फैलाएर बिन्ती गरे र आफूले देखेका तिनीहरूलाई, जो साँचै नै पछुताएका थिए, उनीहरूसामु भने:\n\n8 मैले हेरेँ कि तिमीहरू हृदयमा विनम्र छौ; यदि त्यसो भए, तिमीहरू आशीषित छौ।\n\n9 हेर तिम्रा दाजुभाइले भनेका छन्, हामीले के गर्ने?—किनकि हामीलाई हाम्रा सभा-घरहरूबाट निकाला गरिएको छ, कि हामी आफ्ना परमेश्वरको आराधना गर्न सक्दैनौँ।\n\n10 हेर म तिमीहरूसामु भन्दछु, के तिमीहरू ठान्छौ कि तिमीहरूले तिमीहरूको सभा-घरहरूमा बाहेक अन्यत्र परमेश्वरको आराधना गर्न सक्दैनौ?\n\n11 अझ अरु, म सोध्न चाहान्छु, के तिमीहरू ठान्दछौ कि तिमीहरूले हप्तामा एक दिन मात्र आराधना गर्नुपर्छ?\n\n12 म तिमीहरूसामु भन्दछु, यो ठीक हो कि तिमीहरूलाई तिमीहरूका सभाघरहरूबाट निकाला गरिएको छ, कि तिमीहरू विनम्र होओ र तिमीहरूले विवेक सिक्न सक; किनकि यो आवश्यक छ कि तिमीहरूले विवेक सिक्नुपर्छ; किनकि यो किनभने कि तिमीहरूलाई निकाला गरिएको छ, कि तिमीहरूलाई आफ्ना बन्धुहरूद्वारा अपमान गरिएको छ तिमीहरूको अत्यन्त गरिबीका कारण, कि तिमीहरूलाई हृदयको विनम्रतामा ल्याइएको छ; किनकि तिमीहरूलाई आवश्यकतापुर्वक विनम्र हुन ल्याइएको हो।\n\n13 अनि अब, किनभने तिमीहरूलाई विनम्र हुन बाध्य गराइएको छ तिमीहरू आशीषित होऊ; किनकि मानिस कहिलेकाहीँ, यदि उसलाई विनम्र हुन बाध्य गरिएमा, पश्चात्ताप खोज्दछ; अनि अब निश्चय नै, जसले पश्चात्ताप खोज्दछ उसले कृपा फेला पार्छ र जसले कृपा फेला पार्छ र अन्त्यसम्म सहन्छ उसलाई बचाइनेछ।\n\n14 अनि अब, जसरी मैले तिमीहरूसामु भनेँ, कि किनभने तिमीहरूलाई विनम्र हुन बाध्य गराइएको छ तिमीहरू आशीषित होऊ, के तिमीहरू ठान्दछौँ कि वचनका कारण आफैँ साँचै विनम्र हुनेहरू बढी अशिषित छन्?\n\n15 हो, ऊ जो साँचै आफैँ विनम्र हुन्छ र आफ्ना पापहरूको पश्चात्ताप गर्छ र अन्त्यसम्म सहन्छ, ऊ आशीषित हुनेछ—हो, आफ्ना गरिबीका कारण विनम्र हुन बाध्य गराइएकाहरूभन्दा बढी अशिषित हुनेछ।\n\n16 त्यसकारण, विनम्र हुन बाध्य नगराइकन आफैँ विनम्र हुनेहरू आशीषित होऊन्; अथवा अर्को शब्दमा, ऊ आशीषित होओस् जो परमेश्वरका वचनमा विश्वास गर्छ र हृदयको हठीपना बिना बप्तिस्मा लिन्छ, हो, उनीहरूले विश्वास गर्नुभन्दा अगाडि वचनको ज्ञानमा नल्याईकन, अथवा जान्न बाध्य नगरीकन।\n\n17 हो, त्यहाँ धेरै छन् जो भन्दछन्: यदि तिमीले हामीसामु स्वर्गबाट एक चिन्ह देखायौ भने, तब हामी निश्चितताका साथ थाहापाउनेछौँ; तब हामी विश्वास गर्नेछौँ।\n\n18 अब, म सोध्दछु, के यो आस्था हो? हेर, म तिमीहरूसामु भन्दछु, होइन; किनकि यदि मानिसलाई कुरा थाहा छ भने उसलाई विश्वास गर्नुपर्ने कुनै कारण छैन, किनकि उसलाई यो थाहा छ।\n\n19 अनि अब, जसलाई परमेश्वरको इच्छा थाहा छ र त्यो गर्दैन ऊ कति बढी श्रापित छ, ऊ भन्दा जो विश्वास मात्रै गर्छ अथवा विश्वास गर्ने कारण मात्र छ र उल्लङ्घनमा पतन भएको छ?\n\n20 अब यी कुराको तिमीहरूले मूल्याङ्कन गर्नु पर्छ। हेर, म तिमीहरूसामु भन्छु, कि यो एक हातमा जे छ अर्को हातमा उस्तै छ; अनि प्रत्येक मानिसमा यो उसको कार्यअनुसार हुनेछ।\n\n21 अनि अब जसरी मैल तिमीहरूलाई आस्थाका बारेमा भने—आस्था कुराहरूको पूर्ण ज्ञान हुनु होइन; त्यसकारण यदि तिमीहरूसँग आस्था छ भने तिमीहरू ती कुराहरूमा आशा गर्छौ, जुन देखिँदैनन्, जुन सत्य छन्।\n\n22 अनि अब, हेर, म तिमीहरूसामु भन्छु र म चाहन्छु कि तिमीहरूले सम्झनु पर्छ, कि परमेश्वर उहाँको नाउँमा विश्वास गर्नेहरू सबैप्रति कृपालु हुनुहुन्छ; त्यसकारण उहाँले चाहानुहुन्छ, सबैभन्दा पहिले, कि तिमीहरूले विश्वास गर्नु पर्दछ, हो, उहाँका वचनमा समेत।\n\n23 अनि अब उहाँले आफ्ना वचन स्वर्गदूतमार्फत् पुरुषहरूसामु दिनुहुन्छ, हो, पुरुषहरूलाई मात्र होइन स्त्रीहरूलाई पनि। अब यो सबै होइन; साना बालबालिकाहरूलाई पनि धेरै पटक उनीहरूलाई वचनहरू दिइएको छ, जुनले विवेकी र शिक्षितलाई लज्जामा पार्दछन्।\n\n24 अनि अब, मेरा प्रिय बन्धुहरू, जसरी तिमीहरूले मबाट थाहा पाउने चाहाना गरेका छौ तिमीहरूले के गर्नुपर्छ किनभने तिमीहरूलाई कष्ट दिएको छ र निकाला गरिएको छ—अब म चाहान्न्ँ कि तिमीहरूले ठान्नु पर्छ कि सत्यअनुसार मात्र तिमीहरूको न्याय गर्नु मेरो अर्थ हो—\n\n25 किनकि मेरो अर्थ यो होइन कि तिमीहरू सबैलाई आफैँ विनम्र हुन बाध्य गराइएको छ; किनकि म साँचै विश्वास गर्छु कि तिमीहरूमाझ आफैँ विनम्र हुनेहरू कोही छौ, उनीहरूलाई उनीहरू जुन परिस्थितिमा छन् त्यही हुन देऊ।\n\n26 अब जसरी मैले आस्थाका बारेमा भनेँ—कि यो पूर्ण ज्ञान होइन—मेरा वचनहरू पनि त्यस्तै हुन्। जसरी आस्था पूर्ण ज्ञान होइन त्यसरी तिमीहरूले पहिला तिनका निश्चितताका बारेमा पूर्ण रुपमा थाहा पाउन सक्दैनौ।\n\n27 तर हेर, यदि तिमीहरूले आफ्ना शक्तिलाई, मेरा वचनहरूमाथि परीक्षणमा समेत उठायौ र जगायौ, अनि आस्थाको एक अंशको अभ्यास गऱ्यौ भने, हो, यदि तिमीहरूमा विश्वास गर्ने चाहनाभन्दा बढी हुन नसके पनि, यो चाहानालाई तिमीमा कार्य गर्न देओ, तिमीहरूले एक प्रकारले विश्वास गर्न नसकेसम्म कि तिमीहरूले मेरा वचनहरूको एक भागलाई स्थान दिन सक।\n\n28 अब, हामी वचनलाई एक बीउसँग तुलना गर्नेछौँ। अब, यदि तिमीहरूले स्थान दियौ भने, कि बीउ तिमीहरूको हृदयमा रोपियोस्, यदि यो सत्य बीउ, अथवा असल बीउ भएमा, यदि तिमीहरूले यसलाई तिमीहरूको अविश्वासद्वारा यसलाई निकाला गरेनौ भने, कि तिमीहरूले परमप्रभुको आत्माको प्रतिरोध गर्नेछौ, हेर, यो तिमीहरूको छातीभित्र फुल्न थाल्ने छ र जब तिमीले यी फुल्ने भावनाहरूको अनुभव गर्छौ, तिमीहरूले आफ्नै भित्र भन्न थाल्नेछौ—यो आवश्यक छ कि यो असल बीउ हो, अथवा यो वचन असल वचन हो, किनकि यसले मेरो जीवात्मालाई फैलाउन थाल्छ; हो, यसले मेरो सुझबुझलाई ज्ञान दिन थाल्छ, हो, यो मेरो लागि मीठो हुन थाल्छ।\n\n29 अब हेर, के यसले तिम्रो आस्थालाई बढाउँदैन? म तिमीहरूलाई भन्दछु, बढाउँछ; तैपनि यो एक पूर्ण ज्ञानमा बढेको छैन।\n\n30 तर हेर, जब यो बीउ फुल्दछ र उम्रन्छ र बढ्न थाल्छ, तब तिमीहरूले अवश्य भन्दछौ कि यो बीउ असल हो; किनकि हेर यो फुल्छ र उम्रन्छ र बढ्न थाल्छ। अनि अब, हेर, के यसले तिम्रो आस्थालाई बलियो बनाउँदैन? हो, यसले तिम्रो आस्थालाई बलियो बनाउँछ, किनकि तिमीहरूले भन्नेछौ मलाई थाहा छ कि यो असल बीउ हो; किनकि हेर यो उम्रन्छ र बढ्न थाल्छ।\n\n31 अनि अब, हेर, के तिमीहरू निश्चित छौ कि यो एक असल बीउ हो? म तिमीहरूलाई भन्दछु, हो; किनकि प्रत्येक बीउले आफूजस्तै फल ल्याउँछ।\n\n32 त्यसकारण, यदि बीउ बढ्दछ भने यो असल हो, तर यदि यो बढ्दैन भने, हेर यो असल होइन, त्यसकारण यसलाई निकाला गरिन्छ।\n\n33 अनि अब, हेर, किनभने तिमीहरूले परीक्षण गरेका छौ र बीउ रोपेका छौ र यो फुल्दछ र उम्रन्छ र बढ्न थाल्दछ, तिमीहरूले थाहा पाउन आवश्यक छ कि बीउ असल हो।\n\n34 अनि अब, हेर, के तिम्रो ज्ञान पूर्ण छ? हो, तिमीहरूको ज्ञान त्यो कुरामा पूर्ण छ र तिमीहरूको आस्था निष्क्रिय छ; र यो किनभने तिमीहरूलाई थाहा छ, किनकि तिमीहरूलाई थाहा छ कि वचनले तिमीहरूको जीवात्मालाई प्रफुलित बनाएको छ र तिमीहरूलाई यो पनि थाहा छ कि यो उम्रेको छ र तिमीहरूको सुझबुझले ज्ञान पाउन थाल्दछ र तिमीहरूको मस्तिष्क विस्तारित हुन थाल्दछ।\n\n35 हे त्यसो भए, के यो सत्य होइन? म तिमीहरूलाई भन्छु, हो, किनभने यो प्रकाश हो; र जे प्रकाश हो त्यो असल हो, किनभने यो बुझ्न सकिन्छ, त्यसकारण तिमीहरूले जान्न पर्दछ कि यो असल हो; र अब हेर, तिमीहरूले यो प्रकाश चाखेपछि के तिम्रो ज्ञान पूर्ण छ?\n\n36 हेर म तिमीहरूसामु भन्छु, होइन, न त तिमीहरूले आफ्नो आस्थालाई त्याग्न पर्छ, किनकि तिमीहरूले बीउ रोप्न आफ्नो आस्थाको अभ्यास मात्र गरेका छौ कि तिमीहरूले यदि यो बीउ असल हो कि भनी परीक्षण गर्न सकोस्।\n\n37 अनि हेर, जब वृक्ष बढ्न थाल्दछ, तिमीहरूले भन्नेछौ: हामी यसको अत्याधिक हेरविचारका साथ पालनपोषण गरौँ, कि यसले जरा हाल्न साकोस्, कि यो बढ्न सकोस् र हामीलाई फल दिन सकोस्। अनि अब हेर, यदि तिमीहरूले धेरै हेरविचारका साथ पालनपोषण गऱ्यौ भने, यसले जरा हाल्नेछ र बढ्नेछ र फल दिनेछ।\n\n38 तर यदि तिमीहरूले वृक्षको बेवास्ता गर्र्यौ र यसको पालनपोषणको कुनै विचार गरेनौ भने, हेर यसले कुनै जरा हाल्ने छैन; र जब सूर्यको ताप आउँदछ र यसलाई डढाउँछ, किनभने यसको जरा छैन यो ओइलाउनेछ र तिमीहरूले यसलाई उखाल्ने छौ र फ्याँक्ने छौ।\n\n39 अब, यो बीउ असल नभएको कारणले होइन, न त यो त्यसको फल चाहाना योग्य नभएको कारणले हो; यो तिमीहरूको जमिन बाँझो भएको कारणले हो, अनि तिमीहरूले वृक्षको पालनपोषण नगरेर हो, त्यसकारण तिमीहरूले त्यसको फल पाउन सक्दैनौ।\n\n40 अनि त्यसरी, यदि तिमीहरूले आस्थाको एक दृष्टिका साथ त्यो फलको प्रतीक्षा गर्दै वचनको पालनपोषण गरेनौ भने, तिमीहरूले कहिल्यै जीवनको वृक्षको फल टिप्न सक्नेछैनौ।\n\n41 तर यदि तिमीहरूले वचनको पालनपोषण गऱ्यौ, हो जब यो बढ्न थाल्दछ, तिमीहरूको आस्थाद्वारा ठूलो लगनशीलताका साथ र धैर्यका साथ, त्यसको फलको प्रतीक्षा गर्दै पालनपोषण गऱ्यौ भने, यसले जरा हाल्नेछ; र हेर यो वृक्ष अजर जीवनमा बढ्नेछ।\n\n42 अनि यसको पोषणमा तिमीहरूको वचनसँगको लगनशीलताको र तिमीहरूको आस्थाको र तिमीहरूको धैर्यका कारण, कि यसले तिमीमा जरा हाल्न सक्छ, हेर छिट्टै तिमीहरूले यसको फल टिप्न सक्नेछौ, जुन सबभन्दा मूल्यवान छ, जुन सबै गुलियो भन्दा गुलियो छ र जुन सबै सेतोभन्दा सेतो छ, हो र सबै शुद्धभन्दा शुद्ध छ; र तिमीहरूले आफू नअघाइन्जेलसम्म यो फलमा भोज गर्नेछौ, कि तिमीहरू भोकाउने छैनौ, न त तिमीहरू तिर्खाउने छौ।\n\n43 तब, मेरा बन्धुहरू, तिमीहरूसामु त्यो वृक्षको फल ल्याउने प्रतीक्षा गर्दाको तिमीहरूको आस्थाको र तिमीहरूको लगनशीलताको र धैर्यको र शहनशीलताको तिमीहरूले पुरस्कार पाउनेछौ।\n\n", "alma 33": "[center][font_size=26]अध्याय ३३[/font_size][/center]\n\n[i]येनोशले सिकाए कि मानिसहरूले सबै स्थानहरूमा प्रार्थना गर्नु पर्दछ र आराधना गर्नुपर्छ र पुत्रका कारण न्यायहरू हटाइन्छ—जेनोकले सिकाए कि पुत्रका कारण कृपा दिइन्छ—मोशाले उजाड स्थानमा परमेश्वरको पुत्रको एक नमूना उचालेका थिए। लगभग ई.पू. ७४।[/i]\n\n1 अब अल्माले यी वचनहरू बोलेपछि, तिनीहरूले उनीसामु आफूले परमेश्वरमा विश्वास गर्नुपर्छ कि भनी थाहा पाउन चाहाना गर्दै पठाए, कि उनीहरूले उनले बोलेको फल प्राप्त गर्न सकून्, अथवा उनीहरूले कसरी त्यो बीउ, अथवा उनले बोलेका वचन रोप्नु पर्छ, जुन उनले उनीहरूको हृदयमा रोपिनु पर्छ भनी भनेका थिए; अथवा कुन प्रकारले उनीहरूले आफ्नो आस्थाको अभ्यास गर्नुपर्छ।\n\n2 अनि अल्माले उनीहरूसामु भने: हेर, तिमीहरूले भनेका थियौ कि तिमीहरूले आफ्ना परमेश्वरको आराधना गर्न सकेनौ किनभने तिमीहरूलाई तिमीहरूका सभा-घरहरूबाट निकाला गरिएको छ। तर हेर, म तिमीहरूसामु भन्छु, यदि तिमीहरूले ठान्दछौ कि तिमीहरूले परमेश्वरको आराधना गर्न सक्दैनौ, तिमीहरू एकदमै भूलमा पर्दछौ र तिमीहरूले धर्मशास्त्रहरूको खोजी गर्नु पर्छ; यदि तिमीहरूले ठान्दछौ कि तिनले तिमीहरूलाई यो सिकाएका छन् भने तिमीहरूले ती बुझ्दैनौ।\n\n3 के तिमीहरूले पढेको सम्झन्छौ कि प्राचीन अगमवक्ता येनोशले प्रार्थना र आराधनाका सम्बन्धमा के भनेका छन्?\n\n4 किनकि उनले भने: हजुर कृपालु हुनुहुन्छ, हे परमेश्वर, किनकि हजुरले म उजाड स्थानमा हुँदा समेत मेरा प्रार्थनाहरू सुन्नुभएको छ; हो, मैले मेरा शत्रुहरूका सम्बन्धमा प्रार्थना गर्दा हजुर कृपालु हुनुभयो र हजुरले उनीहरूलाई मतिर फर्काइदिनुभयो।\n\n5 हो, हे परमेश्वर, अनि जब मैले मेरो खेतमा हजुरसामु पुकारेँ हजुरले मप्रति कृपालु हुनुभयो; जब म मेरा प्रार्थनाहरूमा हजुरलाई पुकारेँ र हजुरले सुनिदिनुभयो।\n\n6 अनि फेरि, हे परमेश्वर, जब म मेरो घर गएँ हजुरले मेरा प्रार्थनाहरू सुनिदिनुभयो।\n\n7 अनि जब म मेरो गोप्य कक्षमा गएँ, हे परमप्रभु, अनि हजुरसामु प्रार्थना गरेँ, हजुरले सुनिदिनुभयो।\n\n8 हो, जब हजुरका सन्तानहरू हजुरसामु, मानिसबाट नभएर हजुरबाट सुनिइन पुकार्छन् हजुर उनीहरूप्रति कृपालु हुनुहुन्छ र हजुर उनीहरूलाई सुन्नुहुनेछ।\n\n9 हो, हे पामेश्वर हजुर मप्रति कृपालु हुनुभएको छ र मेरा पुकाराहरूलाई आफ्नो सङ्गतिको माझमा सुन्नुभएको छ।\n\n10 हो, अनि हजुरले मलाई सुन्नुभएको छ जब मलाई निकाला गरिएको छ र मेरा शत्रुहरूद्वारा अपमान गरिएको छ, हो, हजुरले मेरा पुकारा सुन्नुभयो र मेरा शत्रुहरूसँग रिसाउनुभयो र हजुरले आफ्नो रिसमा द्रूतगतिको विनाशका साथ हजुरले उनीहरूलाई भेट्नुभयो।\n\n11 अनि हजुरले मेरा कष्टहरूका र मेरो हार्दिकताका कारण मलाई सुन्नुभयो; र यो हजुरका पुत्रको कारण हो कि हजुर मेरा निम्ति कृपालु हुनुभएको छ, त्यसकारण म मेरा सबै कष्टहरूमा हजुरसामु पुकार्नेछु, किनकि हजुरमा मेरो आनन्द छ; किनकि हजुरको पुत्रका कारण हजुरले आफ्नो न्याय मबाट हटाउनु भएको छ।\n\n12 अनि अब अल्माले उनीहरूसामु भने: के तिमीहरू यी धर्मशास्त्रहरूमा विश्वास गर्छौ जुन प्राचीन कालका उनीहरूले लेखेका छन्?\n\n13 हेर, यदि तिमीहरूले गर्छौ भने तिमीहरूले येनोशले भनेकोमा विश्वास गर्नुपर्छ; किनकि, हेर उनले भने: हजुरको पुत्रका कारण हजुरले आफ्नो न्याय हटाउनु भएको छ।\n\n14 अब हेर, मेरा बन्धुहरू हो, म तिमीहरूलाई सोध्छु यदि तिमीहरूले धर्मशास्त्रहरू पढेका छौ? यदि छौ भने, कसरी तिमीहरू परमेश्वरका पुत्रमा अविश्वास गर्छौ?\n\n15 किनकि यो लेखिएको छैन कि येनोश एक्लैले यी कुराहरू बोले, तर जेनोकले पनि यी कुराहरू बोले—\n\n16 किनकि हेर, उनले भने: हजुर रिसाउनु भएकोछ, हे परमप्रभु, यी जनसँग, किनभने उनीहरूले हजुरको कृपालाई बुझ्दैनन् जुन हजुरका पुत्रका कारण उनीहरूमाथि दिनुभएको छ।\n\n17 अनि अब, मेरा बन्धुहरू, तिमीहरूले देख्छौ कि प्राचीनकालका दोस्रो अगमवक्ताले परमेश्वरका पुत्रको गवाही दिएका छन् र जनले उनका वचनहरूलाई नबुझेकाले तिनीहरूले उनलाई ढुङ्गा हानेर मारे।\n\n18 तर हेर, यो सबै होइन; यी मात्र होइनन् कि जसले परमेश्वरका पुत्रको बारेमा बोलेका छन्।\n\n19 हेर, उहाँका बारेमा मोशाद्वारा पनि बोलिएको थियो; हो र हेर उजाड स्थानमा एक नमूना उठाइएको थियो, कि जसले हेर्थ्यो ऊ जिउन सक्थ्यो। अनि धेरैले हेरे र जिए।\n\n20 तर यो उनीहरूका हृदयका कठोरताका कारणले केहीले मात्र ती कुराहरूको अर्थ बुझे। तर त्यहाँ धेरै थिए जो यति कठोर थिए कि उनीहरूले हेरेनन्, त्यसकारण उनीहरूको नाश भयो। अब उनीहरूले नहेर्नाको कारण किनभने उनीहरूले विश्वास गरेनन् कि यसले उनीहरूलाई चङ्गाइ गर्ने थियो।\n\n21 हे मेरा बन्धुहरू, तिमीहरूलाई चङ्गाइ हुन यदि हेर्दैमा तिमीहरूको चङ्गाइ हुने थियो भने, के तिमीहरू तुरुन्तै हेर्दैनथ्यौ, अथवा के तिमीहरू अविश्वासमा कठोर हृदयहरू बनाउने थियौ र अल्छी हुने थियौ, कि तिमीहरूले आफ्ना नजरहरू हाल्ने थिएनौ, कि तिम्रो नाश होओस्?\n\n22 यदि त्यसो भए, तिमीहरूमाथि विपत् आउनेछ; तर यदि त्यसो नभए, तब तिमीहरूले हेर र परमेश्वरका पुत्रमा विश्वास गर्न थाल, कि उहाँ आफ्ना जनलाई उद्धार गर्न आउनुहुनेछ र उहाँले उनीहरूका पापहरूको प्रायश्चित्त गर्न सहनुहुनेछ र मर्नुहुनेछ; र उहाँ मृत्युबाट पुन: व्युँतनु हुनेछ, जुनले पुनरुत्थान ल्याउनेछ, कि सबै मानिसहरू उहाँअगाडि, त्यो अन्तिम र न्यायको दिनमा आफ्ना कार्यहरूअनुसार न्याय गरिइन, खडा हुनेछन्।\n\n23 अनि अब, मेरा बन्धुहरू, म चाहान्छु कि तिमीहरूले यो वचन तिमीहरूको हृदयहरूमा रोप्नुपर्छ र जब यो फुल्न थाल्दछ तिमीहरूको आस्थाद्वारा पालनपोषणसमेत गर्नु। अनि हेर, यो वृक्ष बन्नेछ, तिमीहरूमा अजर जीवनमा बढ्नेछ। अनि तब परमेश्वरले तिमीहरूलाई दिनुहुन्छ कि तिमीहरूका बोझ, उहाँका पुत्रका आनन्दमार्फत्, हलुका होऊन्। अनि यदि तिमीहरूले चाहेमा यो सबै गर्न सक्छौ।\n\n", "alma 34": "[center][font_size=26]अध्याय ३४[/font_size][/center]\n\n[i]अमुलेक्ले गवाही दिन्छन् कि मुक्तिका निम्ति वचन ख्रीष्टमा छ—प्रयाश्चित नभए, सबै मानवजातिको नाश हुनुपर्दछ—मोशाको पूरै व्यवस्थाले परमेश्वरका पुत्रको बलिदानतिर देखाउँछ—उद्धारको अनन्त योजना आस्था र पश्चात्तापमा आधारित छ—लौकिक र आत्मिक आशीषहरूका निम्ति प्रार्थना गर्नु—यो जीवन मानिसहरूका निम्ति परमेश्वरलाई भेट्न तयार गर्ने समय हो—परमेश्वरअगाडिको डरमार्फत् तिम्रो मुक्ति पूरा गर्नु। लगभग ई.पू. ७४।[/i]\n\n1 अनि अब यस्तो हुन गयो कि अल्माले उनीहरूसामु यी वचनहरू बोलेपछि उनी जमिनमा बसे र अमुलेक उठे र उनीहरूलाई सिकाउन थाले, यसो भन्दै:\n\n2 मेरा बन्धुहरू, म सोच्दछु कि यो असम्भव छ कि तिमीहरू ख्रीष्टको आगमनका बारेमा बोलिएका कुराहरूमा तिमीहरू अज्ञान छौ, जसलाई हामीद्वारा परमेश्वरको पुत्र हुनुहुन्छ भनी सिकाइएको छ; हो, मलाई थाहा छ कि यी कुराहरू तिमीहरू हामीबाट छुट्टिनु पहिले तिमीहरुलाई प्रचूरमात्रामा सिकाइएको थियो।\n\n3 अनि जसरी तिमीहरूले मेरा प्रिय बन्धुबाट चाहेका छौ कि उनले तिमीहरूसामु अवगत गराऊन् तिमीहरूले आफ्ना कष्टहरूका कारण के गर्नुपर्छ; र तिमीहरूका मनमस्तिष्कहरू तयार गर्न तिमीहरूसामु उनले केही बोलेका छन्; हो र उनले तिमीहरूलाई आस्था र धीरतातिर प्रोत्साहित गरेका छन्—\n\n4 हो, कि तिमीहरूका हृदयमा वचन रोप्ने जति मात्रै आस्था छ भने पनि कि तिमीहरूले यसको असलपनाको परीक्षण गर्न सक।\n\n5 अनि हामीले हेरेका छौँ कि तिमीहरूका मनमस्तिष्कमा भएको त्यो महान् प्रश्न के परमेश्वरको पुत्रमा वचन छ, अथवा के ख्रीष्ट हुनुहुन्न भन्ने हो।\n\n6 अनि तिमीहरूले यो पनि हेऱ्यौ कि मेरा बन्धुले तिमीहरूसामु प्रमाणित गरेका छन्, धेरै उदाहरणहरूमा, कि ख्रीष्टमा मुक्तिका निम्ति वचन छ।\n\n7 मेरा बन्धुले येनोशका वचनहरू र जेनोकका वचनहरू पनि उद्धृत गरेका छन्, कि उद्धार परमेश्वरका पुत्र मार्फत् आउँछ; र उनले यी वचनहरू सत्य हुन् भनि सावित गर्न मोशालाई उल्लेख गरेका छन्।\n\n8 अनि अब, हेर, म तिमीहरूसामु म आफैँ गवाही दिनेछु कि यी कुराहरू सत्य छन्। हेर, म तिमीहरूसामु भन्दछु, कि मलाई थाहा छ कि ख्रीष्ट उहाँका जनका उल्लङ्घनहरू आफूमाथि लिन, मानिसका छोराछोरीहरूमाझ आउनुहुनेछ र उहाँले संसारका पापहरूको प्रायश्चित्त गर्नुहुनेछ; किनकि परमपप्रभु परमेश्वरले बोल्नुभएकोछ।\n\n9 किनकि यो आवश्यक छ कि प्रायश्चित्त गरिनुपर्छ; किनकि अनन्त परमेश्वरको महान् योजनाअनुसार प्रायश्चित्त गरिनुपर्छ, अन्यथा सबै मानवमात्रको अवश्य नाश हुनुपर्दछ; हो, सबै कठोर छन्, हो, सबै पतित छन् र हराइएका छन् र त्यो प्रायश्चित्तमार्फत् नभए नाश हुनुपर्छ जुन अवश्य गरिनुपर्छ।\n\n10 किनकि यो आवश्यक छ कि त्यहाँ महान् र अन्तिम वलिदान हुनुपर्छ; हो, मानिसको बलिदान होइन, न पशुको, न त चराको; किनकि यो मानिसले चढाएको बलि हुनेछैन, तर यो अनन्त र अन्त्यहीन बलिदान हुनुपर्छ।\n\n11 अब त्यहाँ कुनै मानिस छैन जसले आफ्नो रगतको बलिदानले अर्काका पापहरूको प्रायश्चित्त गर्नेछ। अब, यदि एक मानिसले हत्या गर्दछ भने, हेर के हाम्रा न्यायिक कानुनले उसको दाजुभाइको जीवन लिनेछ? म तिमीहरूसामु भन्दछु, लिनेछैन।\n\n12 तर कानुनलाई हत्या गर्नेको जीवनको आवश्यकता छ; त्यसकारण त्यहाँ एक अनन्त प्रायश्चित्तभन्दा कम केही हुन सक्दैन जुन संसारका पापहरूको निम्ति पर्याप्त हुनेछ।\n\n13 त्यसकारण, यो आवश्यक छ कि त्यहाँ महान् र अन्तिम बलिदान हुनुपर्दछ र अनि त्यो हुनेछ, अथवा यो आवश्यक छ कि रगत बगाउन रोकिनुपर्छ; तब मोशाको व्यवस्था पूरा हुनेछ; हो यो सबै नै पूरा हुनेछ, प्रत्येक मात्रा र बिन्दु र केही हराउने छैन।\n\n14 अनि हेर, यो व्यवस्थाको पूरा अर्थ हो, प्रत्येक कणले त्यो महान् र अन्तिम बलिदानतिर देखाउँछ; र त्यो महान् र अन्तिम, हो, अनन्त र अन्त्यहीन बलिदान, परमेश्वरका पुत्र हुनुहुनेछ।\n\n15 अनि यसरी उहाँले आफ्ना नाउँमा विश्वास गर्नेहरू सबैलाई मुक्ति ल्याउनुहुन्छ; यो नै उहाँको अन्तिम बलिदानको लक्ष्य भएकाले, कृपाको हृदय ल्याउन, जसले न्यायमाथि विजय गर्छ र मानिसहरूसामु माध्यमहरू ल्याउँछ कि उनीहरूसँग पश्चात्तापमा आस्था हुन सकोस्।\n\n16 अनि यसरी कृपाले न्यायको मागलाई सन्तुष्ट गर्न सक्छ र उनीहरूलाई सुरक्षाका बाहुमा घेर्दछ, जबकि पश्चात्तापमा आस्थाको अभ्यास नगर्नेले पूरै व्यवस्थाको न्यायको मागमा आफूलाई रक्षारहित गर्छ; त्यसकारण पश्चात्तापमा आस्था भएकाका निम्ति मात्र त्यो महान् र अनन्त उद्धारको योजना ल्याइएको हो।\n\n17 त्यसकारण, परमेश्वरले तिमीहरूलाई दिनुहोओस्, मेरा बन्धुहरू, कि तिमीहरूले पश्चात्तापमा आफ्नो आस्थाको अभ्यास थाल्न सक, कि तिमीहरूले उहाँको पवित्र नाउँ पुकार्न थाल्दछौ, कि उहाँलाई तिमीहरूमाथि कृपा हुनेछ।\n\n18 हो, उहाँमा कृपाको निम्ति पुकार, किनकि उहाँ बचाउन शक्तिशाली हुनुहुन्छ।\n\n19 हो, आफैँ विनम्र होऊ र उहाँसामु प्रार्थनामा निरन्तर लाग।\n\n20 जब तिमीहरू आफ्ना खेतहरूमा हुन्छौ, तिमीहरूका बथान सबैका निम्ति उहाँसामु पुकार।\n\n21 आफ्ना सबै गृहस्थको निम्ति, बिहान, मध्य दिन र बेलुका पनि, उहाँसामु पुकार।\n\n22 हो, उहाँसामु तिमीहरूका शत्रुहरूको शक्तिविरुद्ध पुकार।\n\n23 हो, सैतानकाविरुद्ध उहाँसामु पुकार जो सबै धार्मिकताको शत्रु हो।\n\n24 उहाँसामु तिमीहरूका खेतहरूका बालीहरूका निम्ति पुकार, कि तिमीहरूको तिनीहरूमा प्रगति होओस्।\n\n25 तिमीहरूका खेतका बथानका निम्ति पुकार, कि ती बढ्न सकून्।\n\n26 तर त्यति मात्र होइन, तिमीहरूले तिमीहरूका गोप्य कक्षहरूमा, तिमीहरूका गोप्य स्थानहरूमा र तिमीहरूका उजाड स्थानहरूमा आफ्ना जीवात्माहरू खन्याउन पर्छ।\n\n27 हो, अनि जब तिमीहरू परमप्रभुसामु पुकार्दैनौ, तिमीहरूका कल्याणका निम्ति र तिमीहरूका वरिपरि भएका तिनीहरूका कल्याणका निम्ति पनि निरन्तर रुपमा प्रार्थनामा उहाँसामु नजिकिँदै, तिमीहरूका हृदयलाई भरिन देओ।\n\n28 अनि अब हेर, मेरा प्रिय बन्धुहरू, म तिमीहरूसामु भन्दछु, नठान कि यो नै सबै हो; किनकि तिमीहरूले यी सबै कुराहरू गरेपछि, यदि तिमीहरूले आवश्यकतामा परेकाहरूलाई र नाङ्गाहरूलाई फर्कायौ र विरामी र कष्टमा परेकाहरूलाई भेटेनौ र यदि तिमीहरूसँग भएमा, आफ्नो सम्पत्ति, आवश्यकतामा परेकाहरूलाई दिएनौ भने—म तिमीहरूसामु भन्छु, यदि तिमीहरूले यी कुराहरूमध्ये केही गरेनौ भने हेर, तिमीहरूका प्रार्थना व्यर्थ हुनेछन्, तिमीहरूलाई केही पनि उपलब्धी हुनेछैन र तिमीहरू आस्थालाई अस्वीकार गर्ने जस्तै ढोँगी हौ।\n\n29 त्यसकारण, यदि तिमीहरूले प्रेमले भरिन सम्झिएनौ भने, तिमीहरू किट जस्तै हौ, जुन शुद्ध पार्नेले फ्याँक्छ, (यसको कुनै अर्थ नभएकाले) र मानिसहरूका पैतालाहरू मुनि कुल्चिन्छ।\n\n30 अनि अब, मेरा बन्धुहरू, म चाहान्छु कि, तिमीहरूले यति धेरै गवाहीहरू प्राप्त गरेपछि, यो पवित्र धर्मशास्त्रहरूले यी कुराहरूको गवाही दिएको देखेर, तिमीहरू अघि आउनू र पश्चात्तापसामु फल ल्याउनू।\n\n31 हो, म चाहान्छु कि तिमीहरू अघि आऊनु पर्छ र आफ्ना हृदयलाई अब अरु कठोर बनाउनु हुँदैन; किनकि हेर, अहिले तिमीहरूको मुक्तिको समय र दिन हो; अनि त्यसकारण, यदि तिमीहरूले पश्चात्ताप गर्नेछौ र तिमीहरूका हृदयहरूलाई कठोर बनाउने छैनौ भने, उद्धारको महान् योजना तिमीहरूसामु तुरन्त ल्याइने छ।\n\n32 किनकि हेर, यो जीवन मानिसहरूका निम्ति परमेश्वरलाई भेट्न तयार गर्ने समय हो; हो, हेर यो जीवनको दिन मानिसहरूका निम्ति उनीहरूले परिश्रम गर्ने दिन हो।\n\n33 अनि अब, जसरी मैले तिमीहरूसामु यस अघि भनेँ, जबकि तिमीहरूसँग यति धेरै गवाहीहरू भैसकेका छन्, त्यसकारण, म तिमीहरूसँग बिन्ती गर्छु कि तिमीहरूले आफ्नो पश्चात्तापका दिनलाई अन्त्यसम्म अरुपछि नसार; किनकि यो जीवनका दिनपछि, जुन अन्नतका लागि तयार गर्न दिइएको हो,हेर, यदि हामीले यो जीवनमा हुँदा हाम्रा समयलाई सुधारेनौँ भने, तब रातको अन्धकार आउनेछ जहाँ कुनै परिश्रम गर्न सकिँदैन।\n\n34 तिमीहरू भन्न सक्दैनौ, जब तिमीहरूलाई त्यो भयावह सङ्कटमा ल्याइन्छ, कि म पश्चात्ताप गर्नेछु, कि म मेरो परमेश्वरसामु फर्कनेछु। सक्दैनौ, तिमीहरूले यो भन्न सक्दैनौ; किनकि जुन आत्माले तिमीहरू यो जीवनबाट जाने समयमा तिमीहरूको शरीरलाई स्वामित्वमा लिएको छ, सोही आत्माले नै त्यो अनन्त संसारमा तिमीहरूको शरीरलाई स्वामित्वमा लिने शक्ति प्राप्तगर्नेछ।\n\n35 किनकि हेर, यदि तिमीहरूले तिमीहरूको पश्चात्तापको दिनलाई मृत्युसम्म समेत लम्ब्याएका छौ भने, हेर, तिमीहरू सैतानको आत्माको अधीनमा छौ र उसले तिमीहरूलाई आफूमा बाँध्छ; त्यसकारण, परमप्रभुको आत्मा तिमीहरूबाट हटेका छन र तिमीहरूमा कुनै स्थान छैन् र सैतानको तिमीहरूमाथि सबै शक्ति छ; यो नै दुष्टहरूको अन्तिम अवस्था हुनेछ।\n\n36 अनि मलाई यो थाहा छ, किनभने परमप्रभुले भन्नुभएको छ उहाँ अपवित्र मन्दीरहरूमा बस्नुहुन्न, तर धर्मीहरूका हृदयहरूमा उहाँ बस्नुहुन्छ; हो र उहाँले यो पनि भन्नुभएको छ कि धर्मीहरू उहाँको अधिराज्यमा बस्नेछन्, अरु अब बाहिर नजान; तर उनीहरूका वस्त्रहरू थुमाको रगतमार्फत् सेता बनाइनेछन्।\n\n37 अनि अब, मेरा प्रिय बन्धुहरू, म चाहान्छु कि तिमीहरूले यी कुराहरू सम्झनुपर्छ र परमेश्वरअगाडि डरमार्फत् तिमीहरूले तिमीहरूको मुक्ति प्राप्त गर्नुपर्छ, कि तिमीहरूले ख्रीष्टको आगमनको अब अरु अस्वीकार गर्नुहुन्न।\n\n38 कि तिमीहरूले पवित्र आत्माविरुद्ध अरु नलड, तर कि उनलाई प्राप्त गर र ख्रीष्टको नाउँलाई आफूमाथि लिय; कि तिमीहरूले आफूलाई धूलोसम्म समेत विनम्र बनाऊ र परमेश्वरको आराधना गर, तिमीहरू जुनसुकै स्थानमा भए पनि, आत्मा र सत्यतामा; र दैनिक कृतज्ञतामा जिउनू, धेरै कृपाहरू र आशीषहरूका निम्ति जुन उहाँले तिमीहरूमाथि दिनुभएको छ।\n\n39 हो, अनि म तिमीहरूलाई प्रोत्साहित गर्छु, मेरा बन्धुहरू, कि तिमीहरू निरन्तर प्रार्थनामा ध्यान दिनू, कि तिमीहरूलाई सैतानको प्रलोभनहरूद्वारा अगुवाइ गरेर नलगियोस्, कि उसले तिमीहरूलाई विजय नगरोस्, कि अन्तिम दिनमा तिमीहरू उसको अधीनका नहोऊ; किनकि हेर, उसले तिमीहरूलाई कुनै असल पुरस्कार दिँदैन।\n\n40 अनि अब मेरा प्रिय बन्धुहरू, म तिमीहरूलाई धैर्य हुन प्रोत्साहित गर्छु र तिमीहरूले सबै प्रकारका कष्टहरूको सामना गर्छौ; कि तिमीहरूलाई तिमीहरूको अत्यन्त गरिबीका कारण निकाला गर्नेहरूका विरुद्ध तिमीहरूले निन्दा गर्दैनौ, कथंकदाचित् तिमीहरू पनि उनीहरूजस्तै पापी बनौला।\n\n41 तर कि तिमीहरूसँग धीरता छ र ती कष्टहरू सामना गर्छौ, स्थीर आशाका साथ कि तिमीहरूले एक दिन तिमीहरूका सबै कष्टहरूबाट आराम पाउनेछौ।\n\n", "alma 35": "[center][font_size=26]अध्याय ३५[/font_size][/center]\n\n[i]वचनको प्रवचनले जोरामीहरूको पेशाको विनाश गर्छ—परिवर्तितहरूलाई उनीहरूले निकाला गर्छन्, जो येर्शोनमा अम्मोनका जनसँग सम्मिलित हुन्छन्—जनहरूको दुष्टताका कारण अल्मा दुखित हुन्छन्। लगभग ई.पू. ७४।[/i]\n\n1 अब यस्तो हुन गयो कि अमुलेकले यी वचनहरू बोल्न अन्त्य गरेपछि, उनीहरूले आफैँलाई भीडबाट हटाए र येर्शोनको भूमितिर आए।\n\n2 हो, बाँकी बन्धुहरू पनि, जोरामीहरूसामु प्रवचन दिएपछि, येर्शोनको भूमितिर आए।\n\n3 अनि यस्तो हुन गयो कि जोरामीहरूको बढी लोकप्रिय भागले उनीहरूसामु प्रवचन गरिएको वचनहरूका बारेमा एकसाथ सल्लाह गरेपछि, वचनका कारण उनीहरू रिसाए, किनकि यसले उनीहरूको कलालाई विनाश गऱ्यो, त्यसकारण उनीहरूले वचनहरूलाई सुनेनन्।\n\n4 अनि उनीहरूले पठाए र सम्पूर्ण भूमिभरि सम्पूर्ण जन एक साथ भेला भए र बोलिएका वचनहरू सम्बन्धमा उनीहरूसँग सल्लाह गरे।\n\n5 अब उनीहरूका शासकहरू र उनीहरूका पादरीहरू र उनीहरूका शिक्षकहरूले जनलाई आफ्ना चाहानाहरूका बारेमा थाहा पाउन दिएनन्; त्यसकारण उनीहरूले गोप्यरुपमा सम्पूर्ण जनका मानसिकताको पत्ता लगाए।\n\n6 अनि यस्तो हुन गयो कि उनीहरूले सम्पूर्ण जनको मानसिकता पत्ता लगाएपछि, जो अल्मा र उनीहरूका बन्धुहरूले बोलेका वचनहरूको पक्षमा थिए उनीहरू सबैलाई भूमिबाट निकाला गरे; अनि त्यहाँ धेरै थिए र उनीहरू पनि येर्शोनको भूमितिर आए।\n\n7 अनि यस्तो हुन गयो कि अल्मा र उनका बन्धुहरूले उनीहरूको सेवा गरे।\n\n8 अब जोरामीहरूका जन येर्शोनमा भएका अम्मोनका जनसँग रिसाए र जोरामीहरूका प्रधान शासक, ज्यादै दुष्ट मानिस भएकाले, अम्मोनका जनमा उनीहरूबाट चाहँदै पठाए कि उनीहरूलाई आफूबाट त्यहाँ आएका सबैलाई आफ्नो भूमिबाट निकाला गर्नुपर्छ।\n\n9 अनि उनले उनीहरूका विरुद्ध धेरै धम्किहरू हुँकारे। अनि अब अम्मोनका जन उनीहरूका वचनहरूदेखि डराएनन्; त्यसकारण उनीहरूले तिनीहरूलाई निकाला गरेनन्, तर उनीहरूसामु आउने जोरामीहरूका सबै गरिबलाई स्वागत गरे; अनि उनीहरूले तिनीहरूको पालनपोषण गरे र उनीहरूलाई वस्त्र लगाइदिए र उनीहरूले तिनीहरूलाई आफ्ना रिक्थका भूमिहरू दिए; र उनीहरूले तिनीहरूका चाहानाअनुसार तिनीहरूलाई सेवा गरे।\n\n10 अब यसले जोरामीहरूलाई अम्मोनका जनविरुद्ध रिसमा उचाल्यो र उनीहरू लमानीहरूसँग मिसिन र तिनीहरूकाविरुद्ध रिसमा उचालिन थाले।\n\n11 अनि यसरी जोरामीहरू र लमानीहरूले अम्मोनका जनविरुद्ध र नफीहरूका जनविरुद्ध पनि युद्ध गर्ने तयारी गर्न थाले।\n\n12 अनि यसरी नफीका जनमाथिको न्यायकर्ताहरूको शासनको सत्रौँ वर्ष अन्त्य भयो।\n\n13 अनि अम्मोनका जन येर्शोनको भूमिबाट प्रस्थान गरे र मेलेकको भूमितिर आए, येर्शोनको भूमिमा नफीहरूका सेनाहरूका निम्ति स्थान दिए, कि उनीहरूले लमानीहरूका सेनाहरू र जोरामीहरूका सेनाहरूसँग लड्न सकून्; र यसरी न्यायकर्ताहरूको शासनको अठारौँ वर्षमा लमानीहरू र नफीहरूबीचको युद्धको आरम्भ भयो; उनीहरूका युद्धहरूको विवरण यसपछि दिइनेछ।\n\n14 अनि जोरामीहरूमध्ये धेरैलाई पश्चात्तापमा ल्याउन परमेश्वरका हातहरूका औजार भएपछि, अल्मा र अम्मोन र उनीहरूका बन्धुहरू र अल्माका दुई छोराहरू पनि जरहेम्लाको भूमितिर फर्के; अनि पश्चात्तापमा ल्याइएका सबैलाई आफ्ना भूमिहरूबाट लखेटियो; तर उनीहरूसँग जेर्शोनको भूमिमा आफ्नो रिक्थको भूमि छ र उनीहरूले आफ्नो र आफ्ना पत्नीहरूको र छोराछोरीहरूको र उनीहरूका भूमिहरूको सुरक्षाका निम्ति हतियार उठाएका छन्।\n\n15 अब अल्मा, हो युद्धहरूका र रक्तपातहरूका र उनीहरूमाझ भएका कलहका कारण, आफ्ना जनको दुष्टताका लागि चिन्तित भएकाले; र परमेश्वरका वचन घोषणा गर्न गएकाले र प्रत्येक सहरमा सम्पूर्ण जनमाझ वचन घोषणा गर्न पठाएकाले र जन कठोर हुन थालेको र वचनका खरोपनका कारण उनीहरू रिसाउन थालेको देखेर, उनको हृदय अत्यन्त दुखित भयो।\n\n16 त्यसकारण, उनले अह्राए कि आफ्ना छोराहरू एक साथ भेला हुनु पर्छ, कि उनले प्रत्येकलाई धार्मिकतासँग सरोकारका कुराहरू बारेमा उनका आज्ञा बेग्लाबेग्लै दिन सकून्। अनि हामीसँग उनका आज्ञाहरूको विवरण छ, जुन उनले ती उनीहरूलाई उनको आफ्नो विवरणअनुसार दिए।\n\n", "alma 36": "अल्माले उनका छोरा हेलामानलाई दिएका आज्ञाहरू।\n\nअध्याय ३६ र ३७\n\n[center][font_size=26]अध्याय ३६[/font_size][/center]\n\n[i]अल्माले स्वर्गदूत देखेपछिको आफ्नो परिवर्तनका बारेमा हेलामानलाई गवाही दिन्छन्—उनले एक दोषी आत्माका वेदनाहरू सहन्छन्; उनले येशूको नाउँ पुकारे र तब परमेश्वरबाट जन्माइए—मिठो आनन्द उनको आत्मामा भरियो—उनले असङ्ख्य स्वर्गदूतले परमेश्वरको प्रशंसा गरेको देखे—परिवर्तन भएकाहरूमध्ये धेरैले उनले चाखेको र देखेको जस्तै चाखेका र देखेका छन्। लगभग ई.पू. ७४।[/i]\n\n1 मेरो छोरा, मेरा वचनहरूलाई कान थाप; किनकि तिमीसामु म कसम खान्छु, कि जहाँसम्म तिमी परमेश्वरका आज्ञाहरू पालना गर्छौ तिम्रो यो भूमिमा उन्नति हुनेछ।\n\n2 म चाहान्छु कि हाम्रा पितापुर्खाहरुको बन्धनलाई सम्झनमा, तिमीले मैले गरेजस्तै गर्नु; किनकि उनीहरू दासत्वमा थिए र अब्राहामका परमेश्वर र इसहाकका परमेश्वर र याकूबका परमेश्वरबाहेक अरु कसैले उनीहरूलाई मुक्त गर्न सक्दैनथ्यो; र उहाँले निश्चय नै उनीहरूलाई तिनीहरूका कष्टहरूबाट मुक्त गर्नुभयो।\n\n3 अनि अब, हे मेरा छोरा हेलामान, हेर तिमी तिम्रो युवा अवस्थामा छौ र त्यसकारण, म बिन्ती गर्छु कि तिमीले मेरा वचनहरूलाई सुन्नेछौ र मबाट सिक्नेछौ; किनकि मलाई थाहा छ कि जसले आफ्ना भरोसा परमेश्वरमा राख्दछ उसलाई उनीहरूका परीक्षामा र उनीहरूका समस्यामा र उनीहरूका कष्टमा सहयोग गरिनेछ र अन्तिम दिनमा उत्थान गरिनेछ।\n\n4 अनि म चाहान्नँ कि तिमीहरूले ठानौला कि म आफैँले थाहा पाएको छु—लौकिक होइन तर आत्मिकको, पापमय मस्तिष्कको होइन तर परमेश्वरको।\n\n5 अब, हेर, म तिमीहरूसामु भन्छु, यदि म परमेश्वरबाट नजन्माइएको भए मैले यी कुराहरू थाहा पाउने थिइनँ; तर परमेश्वरले दिनुभएको छ, उहाँका पवित्र स्वर्गदूतको मुखबाट, यी कुराहरू मलाई अवगत गराइएको थियो, आफ्नो कुनै योग्यताले होइन।\n\n6 किनकि हेर, म मोसीयाहका छोराहरूसँग वरिपरि गए, परमेश्वरको चर्चको विनाश गर्न खोज्दै; तर हेर, बाटामा हामीलाई रोक्न परमेश्वरले आफ्ना पवित्र स्वर्गदूत पठाउनुभयो।\n\n7 अनि हेर, उनले हामीहरूसामु बोले, चट्याङ्को आवाजजस्तै थियो र हाम्रा पैतालामुनि सारा पृथ्वी काँप्यो, अनि हामी सबै जमिनमा ढल्यौँ, किनकि परमप्रभुको भय हामीमा आयो।\n\n8 तर हेर, त्यो आवाजले मसामु भन्यो: उठ। अनि म उठेँ र खडा भएँ र स्वर्गदूतलाई हेरेँ।\n\n9 अनि उनले मसामु भने: यदि तिमीले आफ्नै विनाश चाहे पनि, परमेश्वरको चर्चलाई अरू विनाश गर्न नखोज्नू।\n\n10 अनि यस्तो हुन गयो कि म जमिनमा ढलेँ; र यो तीन दिन र तीन रातको अन्तरालसम्म थियो कि मैले मेरो मुख खोल्न सकिनँ, न त मेरा हातखुट्टाहरूको कुनै उपयोग नै थियो।\n\n11 अनि स्वर्गदूतले मसामु अरु कुराहरू बोले, जुन मेरा बन्धुहरूद्वारा सुनिएका थिए, तर मैले ती सुनिनँ, किनकि जब मैले वचनहरू सुनेँ—तिमीले आफ्नो विनाश गर्न खोजे पनि, परमेश्वरको चर्चको अरु विनाश गर्न नखोज्नू—कथंकदाचित् सम्भवत: म विनाश हुन्छु कि भन्ने यति ठूलो डर र विश्मयले प्रताडित भएँ, कि म जमिनमा ढलेँ र मैले अरु सुनिनँ।\n\n12 तर म अनन्त वेदनाले यातनामा सताइएको थिएँ, किनकि मेरो जीवात्मालाई अधिकतम मात्राम पीडा भएको थियो र मेरा सबै पापहरूका साथ यातनामा सताइएको थिएँ।\n\n13 हो, मैले मेरा सबै पापहरू र दुष्टताहरू सम्झेँ, किनकि मलाई नरकका पीडाहरूले वेदना दिएका थियो; हो, मैले देखेँ कि मैले मेरा परमेश्वरविरुद्ध विद्रोह गरेको थिएँ र मैले उहाँका आज्ञाहरू पालना गरेको थिइनँ।\n\n14 हो, अनि मैले उहाँका धेरै सन्तानहरूको हत्या गरेको थिएँ, अथवा कि उनीहरूलाई विनाशतिर अगुवाइ गरेको थिएँ; हो, निष्कर्षमा, मेरो दुष्टता त्यति ठूलो भएको थियो, कि मेरा परमेश्वरको उपस्थितिमा आउने विचारले मात्र पनि मेरो जीवात्मालाई व्यक्त गर्न नसकिने भयानक त्राशले यातना दियो।\n\n15 हे, मैले सोचेँ, कि मलाई हटाएर आत्मा र शरीर दुबै लोप हुन सक्थे, कि मलाई मेरा कार्यहरूको न्याय गरिन मेरा परमेश्वरको उपस्थितिमा खडा हुन नल्याइयोस्।\n\n16 अनि अब, तीन दिन र तीन रातसम्म एक दोषी आत्माका वेदनाहरूका साथ म यातनामा सताइएको थिएँ।\n\n17 अनि यस्तो हुन गयो कि जब म यसरी पीडाका साथ यातनामा सताइएको थिएँ, जब मलाई मेरा धेरै पापहरूका सम्झनाद्वारा सताइएको थियो, हेर, संसारका पापहरूको प्रायश्चित्त गर्न, येशू ख्रीष्ट, परमेश्वरका पुत्रको आगमनका बारेका जनसामु मेरा पिताले गर्नुभएका अगमवाणी सम्झेँ।\n\n18 अब, जब मेरो मस्तिष्कले यो विचारलाई समात्यो, मैले मेरो हृदयमा पुकारे: हे येशू, हजुर परमेश्वरका पुत्र, ममाथि कृपा गर्नुहोस्, जो तिक्तताले भरिएको छु र मृत्युको चीरस्थायी साङ्लाले घेरिएको छु।\n\n19 अनि अब, हेर, जब मैले यो सोचेँ, मैले मेरा पीडाहरूलाई अरु सम्झिइनँ, हो, म मेरा पापहरूका सम्झनाले अरु पीडित भइनँ।\n\n20 अनि हे, कस्तो आनन्द र कस्तो विस्मयकारी प्रकाश मैले देखेँ; हो, मेरो जीवात्माको आनन्द त्यत्तिकै अधिक थियो जत्तिको मेरो पीडा थियो।\n\n21 हो, म तिमीसामु भन्दछु, मेरो छोरा, कि मेरा पीडाहरू जत्तिको तीब्र र त्यस्तो तीतो अरु केही हुन सक्दैन। हो, अनि म फेरि तिमीसामु भन्छु, मेरो छोरा, कि अर्कोतर्फ, मेरो आनन्द जत्तिको मिठो र उत्कृष्ट अरु केही हुन सक्दैन।\n\n22 हो, मैले सोचेँ, जसरी हाम्रा पिता लहीले देखेजस्तै, अनि आफ्ना परमेश्वरलाई गाउने र प्रशंसा गर्ने प्रवृत्तिका असङ्ख्य स्वर्गदूतहरूका समूहले घेरिएर परमेश्वर आफ्नो सिंहासनमा बस्नु भएको मैले देखेँ; हो र मेरो जीवात्मा त्यहाँ हुन चाह्यो।\n\n23 तर हेर, मेरा हातपाउहरूले पुन: तिनका शक्ति प्राप्त गरे र म मेरा पाउहरूमा खडा भएँ र जनसामु प्रकट गरेँ कि म परमेश्वरबाट फेरि जन्माइएको थिएँ।\n\n24 हो, अनि त्यस समयदेखि अहिलेसम्म समेत, मैले निरन्तर परिश्रम गरेको छु, कि मैले जीवात्माहरूलाई पश्चात्तापमा ल्याउन सकूँ; कि मैले उनीहरूलाई मैले चाखेको अत्यन्त आनन्द चाख्न ल्याउन सकूँ; कि उनीहरू पनि परमेश्वरबाट जन्मन र पवित्र आत्मले भरिन सकून्।\n\n25 हो, अनि अब हेर, हे मेरा छोरा, परमप्रभुले मलाई मेरा परिश्रमहरूका फलमा अत्यन्त महान् आनन्द दिनुहुन्छ।\n\n26 किनकि मसामु उहाँले दिएका वचनका कारण, हेर, धेरै परमेश्वरबाट जन्मिएका छन् र मैले चाखेको जस्तै चाखेका छन् र मैले देखेको जस्तै आफ्नै आँखाले देखेका छन्; त्यसकारण उनीहरूलाई यी मैले बोलेका कुराहरू थाहा छन्, जसरी मलाई थाहा छ र मसँग भएको ज्ञान परमेश्वरको हो।\n\n27 अनि मलाई प्रत्येक प्रकारका परीक्षाहरू र समस्याहरूमा सहयोग गरिएको छ, हो, अनि सबै प्रकारका कष्टहरूमा; हो, परमेश्वरले मलाई कारागारबाट र बन्धनहरूबाट र मृत्युबाट मुक्त गर्नु भएको छ; हो, म मेरो भरोसा उहाँमा राख्छु र उहाँले मलाई अझै मुक्त गर्नु हुनेछ।\n\n28 अनि मलाई थाहा छ कि उहाँले मलाई अन्तिम दिनमा उहाँसँग महिमामा बस्न उठाउनु हुनेछ, हो र म सदासर्वदा उहाँको प्रशंसा गर्नेछु, किनकि उहाँले हाम्रा पितापुर्खाहरुलाई मिश्रदेशबाट ल्याउनु भएको छ र उहाँले मिश्रीहरूलाई लाल समुद्रमा निलिदिनुभएको छ; र उहाँले आफ्नो शक्तिद्वारा उनीहरूलाई प्रतिज्ञाको भूमितिर अगुवाइ गर्नुभयो; हो, अनि उहाँले उनीहरूलाई दासत्व र बन्धनबाट समय-समयमा मुक्त गर्नुभएको छ।\n\n29 हो, अनि उहाँले हाम्रा पितापुर्खाहरुलाई यरुशलेमको भूमिबाट पनि बाहिर ल्याउनुभएको छ; र उहाँले, आफ्नो चीरस्थायी शक्तिद्वारा, उनीहरूलाई पनि समय-समयदेखि आजका दिनसम्म दासत्व र बन्धनबाट मुक्त गर्नु भएको छ; र उनीहरूको बन्धनलाई मैले सदैव सम्झनामा राखेको छु, हो, तिमीहरूले पनि, मैले गरेको जस्तै, उनीहरूको बन्धनलाई सम्झनामा राख्नू।\n\n30 तर हेर, मेरो छोरा, यो सबै होइन; किनकि तिमीले मैले थाहा पाएजस्तै थाहा पाउनु पर्छ, कि जहाँसम्म तिमी परमेश्वरका आज्ञाहरू पालना गर्छौ तिम्रो यो भूमिमा उन्नति हुनेछ; र तिमीहरूले यो पनि थाहा पाउनु पर्छ, कि जहाँसम्म तिमीहरूले परमेश्वरका आज्ञाहरू पालना गर्दैनौ तिमीहरूलाई उहाँको उपस्थितिबाट अलग्याइनेछ। अब यो उहाँका वचनअनुसार हो।\n\n", "alma 37": "[center][font_size=26]अध्याय ३७[/font_size][/center]\n\n[i]जीवात्माहरूलाई मुक्तिमा ल्याउन काँसका पाताहरू र अन्य धर्मशास्त्रहरूको संरक्षण गरिएको हो—येरेदीहरूको विनाश उनीहरूको दुष्टताका कारण भएको हो——उनीहरूका गोप्य शपथहरू र करारहरू जनबाट लुकाइनु पर्छ—तिम्रा सबै कामहरूमा परमप्रभुसँग परामर्श लिनू—जसरी लियाहोनाले नफीहरूलाई बाटो देखाएको थियो, त्यसरी नै ख्रीष्टका वचनहरूले मानिसहरूलाई अनन्त जीवनतिर अगुवाइ गर्छ। लगभग ई.पू. ७४।[/i]\n\n1 अनि अब, मेरो छोरा हेलामान, म तिमीलाई आज्ञा दिन्छु कि तिमीले यी अभिलेखहरू लैजाऊ जुन तिमीलाई जिम्मा लगाइएको छ।\n\n2 अनि म तिमीलाई यो पनि आज्ञा दिन्छु कि तिमीले यी जनको अभिलेख राख्नू, मैले गरेअनुसार, नफीका पाताहरूमा र यी सबै कुराहरूलाई पवित्र राख्नू जुन मैले राखेको छु, जसरी मैले ती राखेको छु, किनकि यो एक विवेकी प्रयोजनका निम्ति राखिएको हो।\n\n3 अनि यी काँसका पाताहरू, जुनमा यी कुँदाइहरू समेटिएका छन्, जुनमा पवित्र धर्मशास्त्रहरूका अभिलेखहरू कुँदिएका छन्, जुनमा प्रारम्भदेखिकै हाम्रा पितापुर्खाहरूको वंशावली छ—\n\n4 हेर, हाम्रा पितापुर्खाहरुद्वारा यो अगमवाणी गरिएको छ, कि ती राखिनु पर्दछ र एक पिँढीदेखि अर्कोसम्म हस्तान्तरण गरिनु पर्दछ र प्रत्येक राष्ट्र, कुटुम्ब, भाषा र जनसामु गएर उनीहरूले त्यसमा समेटिएका रहस्यहरू नजानेसम्म परमप्रभुको हातद्वारा राखिनु र संरक्षण गरिनु पर्दछ।\n\n5 अनि अब हेर, यदि ती राखिन्छन भने तिनले तिनीहरूको चमक राख्नु पर्दछ र तिनले आफ्नो चमक राख्नेछन्; हो, र ती सबै पाताहरू जसले पवित्र लेखाइलाई राख्नेछन्।\n\n6 अब तिमीले ठान्न सक्छौ कि यो ममा भएको मूर्खता हो; तर हेर म तिमीसामु भन्दछु, कि साना र साधारण कुराहरूद्वारा महान् कुराहरू ल्याइन्छन्; र धेरै पटक साना उपायहरूले विद्वानलाई पराजित गर्छ।\n\n7 अनि परमप्रभु परमेश्वरले उपायहरूद्वारा उहाँका महान् र अनन्त प्रयोजनहरू ल्याउन कार्य गर्नुहुन्छ; र अति साना उपायहरूद्वारा परमप्रभुले विवेकीलाई पराजित गर्नुहुन्छ र धेरै जीवात्माहरूको मुक्ति ल्याउनु हुन्छ।\n\n8 अनि अब, यो अहिलेसम्म परमेश्वरमा ज्ञान भएको छ कि यी कुराहरूको संरक्षण गरिनु पर्छ; किनकि हेर, तिनले यी जनको सम्झनालाई विस्तार गरेको छ, हो, उनीहरूका मार्गहरूको गल्ती बारे धेरैलाई विश्वास दिलाएको छ र उनीहरूलाई आफ्नो जीवात्माको मुक्तिका लागि उनीहरूको परमेश्वरको ज्ञानतिर ल्याएको छ।\n\n9 हो, म तिमीलाई भन्दछु, यदि यी अभिलेखमा भएका यी कुराहरू नभएको भए, जुन यी पाताहरूमा छन्, अम्मोन र उनका बन्धुहरूले लमानीहरूका त्यति धेरै हजारौँलाई उनीहरूका पितापुर्खाहरुको गलत परम्पराहरूको बारेमा विश्वास दिलाउन सक्दैनथे; हो, यी अभिलेखहरू र यी वचनहरूले उनीहरूलाई पश्चात्तापमा ल्याए; त्यो हो, तिनले येशू ख्रीष्ट उनीहरूका उद्धारकर्तामा आनन्द लिन उनीहरूलाई परमप्रभु आफ्ना परमेश्वरको ज्ञानतिर ल्याए।\n\n10 अनि कसलाई थाहा छ यदि ती उनीहरूमध्ये हजारौँलाई, हो, हाम्रा हठी बन्धुहरूमध्ये धेरै हजारलाई, नफीहरूलाई पनि, ल्याउन माध्यमहरू हुनेछन्, जो अहिले पापहरू र दुष्टताहरूमा उनीहरूको उद्धारकर्ताको ज्ञानमा उनीहरूले आफ्ना हृदयहरू कठोर बनाएका छन्?\n\n11 अब यी रहस्यहरू मलाई अझै पूरै अवगत गराइएको छैन; त्यसकारण म रोकिनेछु।\n\n12 अनि यो पर्याप्त छ यदि मैले यति मात्र भने ती एक विवेकी प्रयोजनका निम्ति संरक्षण गरिएको छ, जुन प्रयोजन परमेश्वरलाई थाहा छ; किनकि उहाँले आफ्ना सबै कार्यहरूका निम्ति विवेकमा परामर्श दिनुहुन्छ र उहाँका मार्गहरू सिधा छन् र उहाँका बाटा एक अनन्त चक्र हो।\n\n13 हे सम्झ, सम्झ, मेरो छोरा हेलामान, कति खारा छन् परमेश्वरका आज्ञाहरू। अनि उहाँले भन्नुभयो: जहाँसम्म तिमीहरूले मेरा आज्ञाहरूको पालना गर्नेछौ तिमीहरू यस भूमिमा उन्नति गर्नेछौ; र जहाँसम्म तिमीहरूले मेरा आज्ञाहरूको पालना गर्नेछैनौ तिमीहरूलाई मेरो उपस्थितिबाट अलग्याइनेछ।\n\n14 अनि अब सम्झ, मेरो छोरा, कि परमेश्वरले तिमीलाई यी कुराहरूको जिम्मा लगाउनुभएको छ, जुन पवित्र छन्, जुन उहाँले पवित्र राख्नु भएको छ र यो पनि जुन उहाँले राख्नु हुनेछ र उहाँमा विवेकी प्रयोजनका निम्ति संरक्षण गर्नुहुनेछ, कि उहाँले भावी पिँढीहरूलाई आफ्नो शक्ति देखाउन सक्नुहुनेछ।\n\n15 अनि अब हेर, म अगमवाणीको आत्माद्वारा भन्दछु, कि यदि तिमीले परमेश्वरका आज्ञाहरू उल्लङ्घन गऱ्यौ भने, हेर, यी कुराहरू जुन पवित्र छन् ती परमेश्वरको शक्तिद्वारा तिमीबाट लगिनेछन् र तिमीहरूलाई सैतानसामु दिइनेछ, कि उसले तिमीलाई बतासले भुस निफनेझैँ निफन्न सकोस्।\n\n16 तर यदि तिमीले परमेश्वरका आज्ञाहरू पालना गऱ्यौ भने र परमप्रभुले तिमीलाई आज्ञा दिएअनुसार ती पवित्र कुराहरू गऱ्यौ भने, (किनकि तिनलाई तिमी जे गर्नु पर्दछ त्यो सबै तिमीले परमप्रभुमा निवेदन गर्नु पर्दछ) हेर, पृथ्वी र नरकका कुनै शक्तिले तिनलाई तिमीबाट लैजान सक्दैन, किनकि परमेश्वर उहाँका सबै वचनहरू पूरा गर्न शक्तिशाली हुनुहुन्छ।\n\n17 किनकि उहाँले आफ्ना सबै वाचाहरू पूरा गर्नु हुनेछ जुन उहाँले तिमीसँग गर्नुहुनेछ; किनकि उहाँले हाम्रा पितापुर्खाहरुसँग गरेको वाचाहरू पूरा गर्नुभएको छ।\n\n18 किनकि उहाँले उनीहरूसामु वाचा गर्नुभयो कि उहाँले यी कुराहरू उहाँमा विवेकी प्रयोजनका निम्ति संरक्षण गर्नु हुन्छ, कि उहाँले आफ्नो शक्ति भावी पिँढीहरूसामु देखाउन सक्नुहोस्।\n\n19 अनि अब हेर, एक प्रयोजन पूरा गर्नुभएको छ, लमानीहरूमध्ये हजारौँलाई सत्यताको ज्ञानमा पुनर्स्थापित गर्नमा समेत; र उहाँले आफ्नो शक्ति उनीहरूमा देखाउनु भएको छ र उहाँले अझै पनि भावी पिँढीहरूसामु तिनमा आफ्नो शक्ति देखाउनु हुनेछ; त्यसकारण तिनलाई संरक्षण गरिनेछ।\n\n20 त्यसकारण म तिमीलाई आज्ञा दिन्छु, मेरो छोरा हेलामान, कि तिमी मेरा सबै वचनहरू पूरा गर्न लगनशील हुनू र तिमी लेखिएका परमेश्वरका आज्ञाहरू पालना गर्नमा लगनशील हुनू।\n\n21 अनि अब, म तिमीसामु ती चौबीस पाताहरूका बारेमा बोल्छु, कि तिमीले ती राख्नु, कि रहस्यहरू र अन्धकारका कामहरू र उनीहरूका गोप्य कार्यहरू, अथवा विनाश गरिएका ती जनका गोप्य कार्यहरू, जनसामु प्रकट गर्न सकियोस्; हो, उनीहरूका सबै हत्या र ठगाइ र उनीहरूका लुट र उनीहरूका सबै दुष्टता र कुकर्म, यी जनसामु प्रकट गरिन सकियोस्; हो र तिमीले यी भाषान्तरकारहरूको संरक्षण गर्नू।\n\n22 किनकि हेर, परमप्रभुले देख्नुभयो कि उहाँका जनले अन्धकारमा कार्य गर्न थाले, हो, गोप्य हत्याहरू र कुकर्मका कार्य गर्न; त्यसकारण परमप्रभुले भन्नुभयो, यदि उनीहरूले पश्चात्ताप नगरे उनीहरूलाई पृथ्वीको सतहबाट विनाश गरिनु पर्दछ।\n\n23 अनि परमप्रभुले भन्नुभयो: म मेरो सेवक गाजेलेमलाई एक ढुङ्गा तयार गर्नेछु, जुन अन्धकारमा प्रकाशका साथ चम्किनेछ, कि मैले मलाई सेवा गर्ने मेरा जनलाई फेला पार्न सकूँ; कि मैले तिनीहरूसामु उनीहरूका बन्धुहरूका कार्यहरू फेला पार्न सकूँ, हो, उनीहरूका गोप्य कार्यहरू, उनीहरूका अन्धकारका कामहरू र उनीहरूका दुष्टता र कुकर्म।\n\n24 अनि अब, मेरो छोरा, यी भाषान्तरकारहरूलाई तयार गरिएको थियो कि परमेश्वरका वचनहरू पूरा होऊन्, जुन उहाँले बोल्नुभएको थियो, यसो भन्दै:\n\n25 म उनीहरूका सबै गोप्यता र उनीहरूका कुकर्महरू अन्धकारबाट उज्यालोमा ल्याउनेछु; र उनीहरूले पश्चात्ताप नगरे म उनीहरूलाई पृथ्वीको सतहबाट विनाश गर्नेछु; र म उनीहरूका सबै गोप्यहरू र कुकर्महरू उज्यालोतिर अबदेखि यो भूमिलाई स्वामित्वमा लिने प्रत्येक राष्ट्रसामु ल्याउनेछु।\n\n26 अनि अब, मेरो छोरा, हामी देख्दछौँ कि उनीहरूले पश्चात्ताप गरेनन्; त्यसकारण उनीहरूको विनाश गरिएको छ र अहिलेसम्म परमेश्वरका वचन पूरा भएका छन्; हो, उनीहरूका गोप्य कुकर्महरू अन्धकारबाट ल्याइएको छ र हामीलाई अवगत गराइएको छ।\n\n27 अनि अब, मेरो छोरा, म तिमीलाई आज्ञा दिन्छु कि तिमीले उनीहरूका गोप्य कुकर्महरूमा उनीहरूका सबै शपथहरू र उनीहरूका करारहरू र उनीहरूका मञ्जुरिहरूलाई राख्नू; हो र उनीहरूका सबै चिन्हहरू र उनीहरूका आश्चर्यहरू तिमीहरूले यी जनबाट राख्नेछौ, कि उनीहरूले ती थाहा नपाऊन्, कथंकदाचित् कसै गरी उनीहरूपनि अन्धकारमा पतन नहोऊन् र विनाश नहोऊन्।\n\n28 किनकि हेर, यो सम्पूर्ण भूमिमाथि एक श्राप छ, कि ती सबै अन्धकारका कामदारहरूमाथि विनाश आउनेछ, परमेश्वरको शक्तिअनुसार, जब उनीहरू पापमा पूरै कुहिन्छन्; त्यसकारण, म चाहान्छु कि यी जनको विनाश नहोस्।\n\n29 त्यसकारण तिमीले उनीहरूका शपथहरूका र उनीहरूका करारहरूका यी गोप्य योजनाहरू यी जनबाट लुकाउनेछौ र उनीहरूको दुष्टता र उनीहरूका हत्याहरू र उनीहरूका कुकर्महरू तिमीले उनीहरूलाई अवगत गराउनेछौ; त तिमीले उनीहरूलाई त्यस्ता दुष्टता र कुकर्महरूलाई र हत्याहरूलाई घृणा गर्न सिकाउनेछौ; र तिमीहरूले उनीहरूलाई यो पनि सिकाउनेछौ कि यी जनलाई उनीहरूको दुष्टताको र कुकर्महरूको र उनीहरूको हत्याहरूका कारण विनाश गरिएको थियो।\n\n30 किनकि हेर, उनीहरूले उनीहरूसामु उनीहरूका दुष्टताका बारेमा घोषणा गर्न उनीहरूमाझ आएका परमप्रभुका अगमवक्ताहरू सबैको हत्या गरे; उनीहरूले हत्या गरेकाहरूको रगत परमप्रभु उनीहरूका परमेश्वरसामु तिनीहरूको हत्या गर्नेहरू माथिको बदलाको निम्ति पुकाऱ्यो; अनि यसरी परमेश्वरका न्यायहरू अन्धकारका र गोप्य गुटबन्दीहरूका कामदारहरूमाथि आयो।\n\n31 हो, अनि अन्धकार र गोप्य गुटबन्दीहरूका कामदारहरूकासामु यो भूमि सदासर्वदा र सदाका लागि विनाश हुनेसम्म समेत श्रापित होओस्, उनीहरू पूरै कुहिनुअगाडि उनीहरूले पश्चात्ताप नगरे।\n\n32 अनि अब, मेरो छोरा, मैले तिमीसामु बोलेका वचनहरू सम्झ; ती गोप्य योजनाहरूका बारेमा यी जनमा भर नपर, तर उनीहरूलाई पाप र दुष्टताविरुद्ध चीरस्थायी घृणा सिकाऊ।\n\n33 उनीहरूलाई पश्चात्ताप र परमप्रभु येशू ख्रीष्टमाथिको आस्थाको प्रचार गरे; उनीहरूलाई आफैँलाई विनम्र तुल्याउन र हृदयमा विनम्र र कोमल हुन सिकाऊ; उनीहरूलाई परमप्रभु येशू ख्रीष्टमाथिको आस्थाद्वारा सैतानका प्रत्येक प्रलोभनको सामना गर्न सिकाऊ।\n\n34 उनीहरूलाई असल कार्यहरूबाट कहिल्यै थकित नहुन, तर हृदयमा विनम्र र कोमल हुन सिकाऊ; किनकि त्यस्ताले आफ्ना अन्तस्करणहरूमा आराम पाउनेछन्।\n\n35 हे, सम्झ, मेरो छोरा, अनि तिम्रो युवावास्थामै विवेक सिक; हो, तिम्रो युवावस्थामा परमेश्वरका आज्ञाहरू पालना गर्न सिक;\n\n36 हो, अनि तिम्रा सबै जीविकाको निम्ति परमप्रभुसामु पुकार; हो, तिम्रा सबै कामहरू परमप्रभुमा बनाऊ र तिमी जहाँ गए पनि त्यो परमप्रभुमा होओस्; हो, तिम्रा सबै विचारहरू परमप्रभुतिर निर्देशित होऊन्; हो,तिम्रा हृदयका मायाहरू सदासर्वदाका निम्ति परमप्रभुमाथि राखियून्।\n\n37 तिम्रा सबै कामहरूमा परमप्रभुसँग परामर्श गर र उहाँले तिमीलाई भलाईका निम्ति निर्देशन दिनुहुनेछ; हो, जब तिमी रातमा सुत्न जान्छौ परमप्रभुमा जाऊ, कि उहाँले तिम्रो निन्द्रामा तिमीलाई सुरक्षा गर्नुहुनेछ; अनि जब तिमी बिहान उठ्दछौ तिम्रो हृदयलाई परमेश्वरप्रतिको कृतज्ञताले भर; अनि यदि तिमीले यी कुराहरू गरेमा, तिमीलाई त्यो अन्तिम दिनमा उठाइनेछ।\n\n38 अनि अब, मेरो छोरा, मलाई हाम्रा पितापुर्खाहरुले गोल, अथवा दिशा निर्देशक भन्ने कुराको बारेमा केही भन्नुछ—अथवा हाम्रा पितापुर्खाहरुले त्यसलाई लीयाहोना भने, जुन, भाषान्तरण गर्दा, कम्पास हो; परमप्रभुले त्यसलाई तयार गर्नुभयो।\n\n39 अनि हेर, त्यहाँ कुनै मानिस छैन जसले त्यस्तो चाख लाग्दो शिल्पकलाअनुसार काम गर्न सकोस्। अनि, हेर, हाम्रा पितापुर्खाहरुलाई उजाड स्थानमा कुन दिशामा यात्रा गर्नुपर्छ भनेर देखाउन यसलाई तयार गरिएको थियो।\n\n40 अनि यसले उनीहरूको परमेश्वरमाथिको आस्थाअनुसार काम गऱ्यो; त्यसकारण, यदि ती सुइहरू उनीहरू कहाँ जानु पर्दछ भनी देखाउन परमेश्वरले घुमाउन सक्नुहुन्छ भनी विस्वाश गर्न उनीहरूसँग आस्था भएमा, हेर, त्यो गरिन्थ्यो; त्यसकारण उनीहरूलाई त्यो आश्चर्यकर्म भयो, अनि दिन-दिनै अरु धेरै आश्चर्यकर्महरू पनि परमेश्वरको शक्तिद्वारा ल्याइएको थियो।\n\n41 तैपनि, किनभने ती आश्चर्य कर्महरू साना उपायहरूद्वारा गरिएकाले त्यसले उनीहरूसामु विश्मयकारी कार्यहरू देखायो। उनीहरू अल्छी थिए र उनीहरूको आफ्नो आस्थाको र लगनशीलताको अभ्यास गर्न विर्से र तब ती विस्मयकारी कार्यहरू रोकिए, अनि उनीहरूले आफ्नो यात्रामा प्रगति गरेनन्।\n\n42 त्यसकारण, उनीहरू उजाड स्थानमा बास बसे, अथवा, उनीहरूका उल्लङ्घनहरूका कारण, सिधा दिशामा यात्रा गरेनन् र भोक र तिर्खाले पीडित भए।\n\n43 अनि अब, मेरो छोरा, म चाहान्छु कि तिमीले बुझ्नु पर्दछ कि यी कुराहरू एक पूर्वाभासविनाका थिएनन्; किनकि जसरी हाम्रा पितापुर्खाहरु यो कम्पासमा वास्ता गर्न अल्छी थिए (अब यी कुराहरू लौकिक थिए) उनीहरूले उन्नति गरेनन्; आत्मिक कुराहरूमा समेत त्यस्तै हुन्छ।\n\n44 किनकि हेर, ख्रीष्टका वचनमा वास्ता गर्न सजिलो छ, जुनले अनन्त आनन्दको सिधा बाटो देखाउँछ, जसरी हाम्रा पितापुर्खाहरुका निम्ति उनीहरूलाई प्रतिज्ञाको भूमितिरको सिधा बाटोलाई देखाउने यो कम्पासलाई ध्यान दिनु थियो।\n\n45 अनि अब म भन्दछु, के यो कुरामा एक नमुना छैन? किनकि जति निश्चयका साथ यो निर्देशकले हाम्रा पितापुर्खाहरुलाई, त्यसको बाटो पछ्याएकोले, प्रतिज्ञाको भूमिमा ल्यायो, त्यसरी नै ख्रीष्टका वचनहरूले, यदि हामीले तिनका बाटाहरूलाई पछ्यायौँ भने, हामीलाई यो दु:खको पर्दा भन्दा पर अझ बढी उत्तम प्रतिज्ञाको भूमिमा लैजानेछन्।\n\n46 हे मेरो छोरा, मार्गको सरलताका कारण हामीलाई अल्छी हुन नदेऊ; किनकि हाम्रा पितापुर्खाहरुलाई पनि त्यस्तै थियो, किनकि उनीहरूका निम्ति तयार पारिएको थियो, कि यदि उनीहरूले हेरे भने उनीहरू जिउन सक्थे; हामीसँग पनि त्यस्तै छ। मार्ग तयार गरिएको छ, अनि यदि हामीले हेऱ्यौँ भने हामी सदासर्वदाका लागि जिउन सक्छौँ।\n\n47 अनि अब, मेरो छोरा, कहिलै नबिर्स कि यी पवित्र कुराहरूको हेरविचार गर, हो, कहिलै नबिर्स कि परमेश्वरतर्फ नजर लगाऊ र जिय; यी जनसामु जाऊ र वचनको घोषणा गर र गम्भीर होऊ। मेरो छोरा, बिदा।\n\n", "alma 38": "अल्माका छोरा शिब्लोनलाई दिएका उनका आज्ञाहरू\n\nअध्याय ३८\n\n[center][font_size=26]अध्याय ३८[/font_size][/center]\n\n[i]धार्मिकताका निम्ति शिब्लोनलाई सताइएको थियो—मुक्ति ख्रीष्टमा छ, जो संसारका जीवन र प्रकाश हुनुहुन्छ—तिम्रा सबै आवेशहरूलाई नियन्त्रण गर। लगभग ई.पू. ७४।[/i]\n\n1 मेरो छोरा, मेरा वचनहरूलाई कान थाप, किनकि म तिमीसामु भन्दछु, मैले जे हेलामानलाई भनेको थिएँ, कि जहाँसम्म तिमी परमेश्वरका आज्ञाहरू पालना गर्नेछौ तिमीले यो भूमिमा उन्नति गर्नेछौ; अनि जहाँसम्म तिमीले परमेश्वरका आज्ञाहरू पालना गर्दैनौ तिमीलाई परमेश्वरको उपस्थितिबाट अलग्याइनेछ।\n\n2 अनि अब, मेरो छोरा, म भरोसा गर्दछु कि म तिम्रो परमेश्वरप्रतिको स्थिरता र आस्थाका कारण तिमीमा धेरै महान् आनन्द पाउनेछु; किनकि जसरी तिमीले तिम्रो युवावस्थामा परमप्रभु तिम्रा परमेश्वरतिर हेर्न आरम्भ गरेका छौ, त्यसरी नै म आशा गर्दछु कि उहाँका आज्ञाहरू पालना गर्नमा तिमी निरन्तर हुनेछौ; किनकि जसले अन्त्यसम्म सहन्छ ऊ आशीषित हुन्छ।\n\n3 म तिमीलाई भन्छु, मेरो छोरा, कि जोरामीहरूका जनमाझको तिम्रो आस्था र तिम्रो लगनशीलता र तिम्रो धैर्य र तिम्रो दृढताका कारण मलाई तिमीमा अहिले नै महान् आनन्द मिलेको छ।\n\n4 किनकि मलाई थाहा छ कि तिमी बन्धनमा थियौ; हो, अनि मलाई यो पनि थाहा छ कि वचनका निमित्त तिमीलाई ढुङ्गाले हानिएको थियो; र तिमीले यी सबै कुराहरूको धीरताका साथ सामना गऱ्यौ किनभने परमप्रभु तिमीसँग हुनुहुन्थ्यो; अनि अब तिमीलाई थाहा छ कि परमप्रभुले तिमीलाई मुक्त गराउनुभयो।\n\n5 अनि अब मेरो छोरा, शिब्लोन, म चाहान्छु कि तिमीले सम्झनु पर्दछ, कि जहाँसम्म तिमीले तिम्रो भरोसा परमेश्वरमा राख्नेछौ त्यहाँसम्म तिमीलाई तिम्रा परीक्षा र तिम्रा समस्या र तिम्रा कष्टबाट समेत मुक्त गरिनेछ र तिमीलाई त्यो अन्तिम दिनमा उत्थान गरिनेछ।\n\n6 अब, मेरो छोरा, म चाहान्नँ कि तिमीले सोच्नुपर्छ कि यी कुराहरू म आफैँले थाहा पाएको हुँ, तर यो ममा भएको परमेश्वरको आत्माले मलाई यी कुराहरू अवगत गराउँछ; किनकि यदि मलाई परमेश्वरबाट नजन्माइएको भए मैले यी कुराहरू थाहा पाउने थिइनँ।\n\n7 तर हेर, परमप्रभु उहाँको महान् कृपामा मैले उहाँका जनका माझको विनाशका कार्यलाई रोक्नुपर्छ भनी मसामु घोषणा गर्न आफ्नो स्वर्गदूत पठाउनुभयो; हो र मैले एक स्वर्गदूतलाई आम्नम्-सामने देखेको छु र उनले मसँग बोले र उनको स्वर एक चट्याङ् जस्तो थियो र यसले सारा पृथ्वी हल्लायो।\n\n8 अनि यस्तो हुन गयो कि म तीन दिन र तीन रात जीवात्माको सबभन्दा तितो पीडा र वेदनामा थिएँ; र म परमप्रभु येशू ख्रीष्टसामु कृपाका निम्ति नपुकारिन्जेलसम्म, मैले मेरा पापहरूको छुट्कारा कहिल्यै प्राप्त गरिनँ। तर हेर, मैल उहाँसामु पुकारेँ र मैले मेरो जीवात्मामा शान्ति पाएँ।\n\n9 अनि अब, मेरो छोरा, मैले तिमीलाई यो भनेको छु कि तिमीले विवेक सिक्न सक, कि तिमीले मबाट सिक्न सक कि त्यहाँ ख्रीष्टमा र उहाँमार्फत् बाहेक, मानिसहरूलाई बच्न सक्ने अरु कुनै बाटाहरू र उपायहरू छैनन्। हेर, उहाँ संसारका जीवन र प्रकाश हुनुहुन्छ। हेर, उहाँ सत्यता र धार्मिकताको वचन हुनुहुन्छ।\n\n10 अनि अब, जसरी तिमीले वचन सिकाउन थालेका छौ त्यसरी म चाहान्छु कि तिमीले सिकाउन निरन्तर गर्नुपर्छ; र म चाहान्छु कि तिमी सबै कुराहरूमा लगनशील र आत्मसंयमी होऊ।\n\n11 यो हेर कि तिमी घमण्डमा उचालिएका छैनौ; हो, यो देख कि तिमी तिम्रो आफ्नो विवेकमा घमण्ड नगर, न त तिम्रो आफ्नो धेरै शक्तिमा।\n\n12 सहासको प्रयोग गर, तर दबाउने होइन; अनि यो पनि देख कि आफ्ना सबै आवेगहरूलाई नियन्त्रण गर, कि तिमी मायाले भरिय, यो देख कि तिमी अल्छीपनबाट रोकिय।\n\n13 जोरामीहरूले गरे जस्तो प्रार्थना नगर, किनकि तिमीले देखेका छौ कि उनीहरूले मानिसले सुनून् र उनीहरूका विवेकको जयजयकार गरून् भनेर प्रार्थना गर्दछन्।\n\n14 यसो नभन: हे परमेश्वर, म तपाईँलाई धन्यवाद दिन्छु कि हामी आफ्ना बन्धुहरूभन्दा असल छौँ; तर भन कि: हे परमप्रभु, हाम्रो अयोग्यताका निम्ति क्षमा दिनुहोस् र मेरा बन्धुहरूलाई कृपामा सम्झनुहोस्—हो, परमेश्वरअगाडि सबै समयमा आफ्नो अयोग्यतालाई स्वीकार गर्नू।\n\n15 अनि परमप्रभुले तिम्रो जीवात्मालाई आशीष दिऊन् र अन्तिम दिनमा उहाँको अधिराज्यमा शान्तिका साथ बस्न तिमीलाई ग्रहण गरून्। अब जाऊ, मेरो छोरा र यी जनलाई वचन सिकाऊ। गम्भीर होऊ। मेरो छोरा, बिदा।\n\n", "alma 39": "अल्माले आफ्नो छोरा कोरियान्तोनलाई दिएका आज्ञाहरू।\n\nअध्यायहरू ३९ देखि ४२ सम्म\n\n[center][font_size=26]अध्याय ३९[/font_size][/center]\n\n[i]सम्भोग पाप एक कुकर्म हो—कोरियान्तोनका पापहरूले जोरामीहरूलाई वचन प्राप्त गर्नबाट पर राख्यो—ख्रीष्टको उद्धार यो हुनु भन्दा पहिलेका आस्थावानहरूलाई मुक्त गर्न पूर्वव्यापी छ। लगभग ई.पू. ७४।[/i]\n\n1 अनि अब, मेरो छोरा, मैले तिमीलाई तिम्रा दाजुहरूलाई भनेको भन्दा केही बढी भन्नु छ, किनकि हेर, के तिमीले परमेश्वरका आज्ञाहरू पालना गर्नमा तिम्रा दाजुको स्थिरता, उनको आस्था र उनको लगनशीलताको अवलोकन गरेका छैनौ? हेर, के उनले तिम्रा निम्ति एक असल उदाहारण दिएका छैनन्?\n\n2 किनकि जोरामीहरूका जनकामाझ तिमीले मेरा वचनहरूप्रति तिम्रा दाजुको जत्तिको ध्यान दिएनौ। अब तिम्रा विरुद्ध मसँग भएको यो नै हो; तिमीले तिम्रो शक्तिमा र तिम्रो विवेकमा घमण्ड गर्दै गयौ।\n\n3 अनि यो सबै होइन, मेरो छोरा। तिमीले त्यो गऱ्यौ जुन मेरा निम्ति शोकमय थियो; किनकि तिमीले सेवालाई त्यागेर, लमानीहरूका सिमानामाझ सिरोनको भूमिमा इसाबेल वेश्याको पछि गयौ।\n\n4 हो, उसले धेरैका हृदयलाई चोरी; तर त्यो तिम्रा निम्ति कुनै बहाना थिएन, मेरो छोरा। तिमीले आफूलाई जिम्मा लगाइएको सेवालाई ध्यान दिनु पर्थ्यो।\n\n5 के तिमीलाई थाहा छैन, मेरो छोरा, कि यी कुराहरू परमप्रभुका दृष्टिमा घृणित हुन्; हो, निर्दोष रगत बगाउनु र पवित्र आत्माको अस्वीकार गर्नुभन्दा बाहेक, यो सबै पापहरूभन्दा कुकर्मी हो?\n\n6 किनकि हेर, पवित्र आत्मालाई तिमीमा एक पटक स्थान पाएपछि यदि तिमीले उसलाई अस्वीकार गऱ्यौ र तिमीले उसलाई अस्वीकार गर्दैछु भनी तिमीलाई थाहा छ भने यो अक्षम्य पाप हो; हो, जसले परमेश्वरको प्रकाश र ज्ञानविरुद्ध हत्या गर्छ, उसलाई क्षमा प्राप्त गर्न सजिलो छैन; हो, म तिमीसामु भन्छु, मेरो छोरा, कि उसलाई क्षमा प्राप्त गर्न सजिलो छैन।\n\n7 अनि अब, मेरो छोरा, म परमेश्वरसँग चाहान्छु कि तिमी त्यति महान् पापको दोषी नभएको भए हुन्थ्यो। यदि यो तिम्रो भलाइका लागि नभएको भए म तिम्रो जीवात्माको खेदो खन्न तिम्रा अपराधहरूको बारेमा बोलिराख्ने थिइनँ।\n\n8 तर हेर, तिमीले आफ्ना अपराधहरू परमेश्वरबाट लुकाउन सक्दैनौ; र तिमीले पश्चात्ताप नगरे ती तिम्रा विरुद्ध अन्तिम दिनमा गवाहीका रुपमा खडा हुनेछन्।\n\n9 अब मेरो छोरा, म चाहान्छु कि तिमीले आफ्ना पापहरूको पश्चात्ताप गर्नुपर्छ र त्याग्नुपर्छ र तिम्रा आँखाका वासनाहरूका पछि अरु जान हुँदैन, तर यी कुराहरूबाट आफैँलाई निषेध गर्नुपर्छ; किनकि यदि तिमीले यसो नगेर तिमीले कुनै हालतमा परमेश्वरको अधिराज्य रिक्थमा प्राप्त गर्न सक्दैनौ। हो, सम्झ र यसलाई आफूमाथि लिय र आफैँलाई यी कुराहरूबाट निषेध गर।\n\n10 अनि म तिमीलाई तिम्रा कारोबारहरूमा तिम्रा दाजुहरूसँग परामर्श लिन आज्ञा दिन्छु; किनकि हेर, तिमी तिम्रो युवावस्थामा छौ; र तिमी तिम्रा दाजुहरूको पालनपोषणको आवश्यकतामा परेका छौ। अनि उनीहरूको परामर्शलाई ध्यान दिनू।\n\n11 कुनै व्यर्थ र मुर्ख कुराद्वारा आफैँलाई अगुवाइ गरीन नदेऊ; सैतानलाई आफ्नो हृदयलाई ती दुष्ट वेश्याहरूका पछि अगुवाइ गर्न नदेऊ। हेर, हे मेरो छोरा, तिमीले जोरामीहरूमाथि कति भयानक दुष्टता ल्यायौ; किनकि जब उनीहरूले तिम्रो व्यवहार देखे उनीहरूले मेरा वचनहरूमा विश्वास गरेनन्।\n\n12 अनि अब परमप्रभुको आत्माले मलाइ भन्दछ: तिम्रा छोराछोरीहरूलाई असल हुन आज्ञा देऊ, कथंकदाचित् उनीहरूले धेरै जनका हृदयहरूलाई विनाश तिर अगुवाइ गर्दछन्; त्यसकारण म तिमीलाई आज्ञा दिन्छु, मेरो छोरा, परमेश्वरप्रतिको डरले, कि तिमी तिम्रा दुष्टताहरू रोक।\n\n13 कि तिमी आफ्नो सबै मस्तिष्क, शक्ति र क्षमताका साथ परमप्रभुमा फर्क; कि तिमीले अरु कसैको हृदयलाई दुष्टता गर्न अगुवाइ गर्नेछैनौ; तर उनीहरूसामु फर्क र आफ्ना त्रुटीहरूलाई र आफूले गरेका अन्यायहरूलाई स्वीकार।\n\n14 यो संसारका धनहरूलाई नखोज न त व्यर्थ कुराहरूलाई खोज; किनकि हेर तिमीले ती आफ्ना साथ लैजान सक्दैनौ।\n\n15 अनि अब, मेरो छोरा, म तिमीसामु ख्रीष्टको आगमनको सम्बन्धमा केही भन्न चाहान्छु। हेर, म तिमीसामु भन्दछु, कि यो उहाँ हुनुहुन्छ जो निश्चय नै संसारका पापहरू हरण गर्न आउनुहुनेछ; हो, उहाँ आफ्ना जनसामु मुक्तिको खुसीको खबर घोषणा गर्न आउनुहुनेछ।\n\n16 अनि अब, मेरो छोरा, यही सेवा हो जसमा तिमीलाई बोलावट गरिएको थियो, खुसीका खबरहरू यी जनसामु घोषणा गर्न, उनीहरूका मस्तिष्कलाई तयार गर्न; अथवा कि उनीहरूमा मुक्ति आउन सकोस्, कि उनीहरूले उहाँको आगमनको समयमा वचन सुन्न आफ्ना छोराछोरीहरूका मस्तिष्कलाई तयार गर्न सकून्।\n\n17 अनि अब म यस विषयमा तिम्रो मस्तिष्क केही शान्त पार्दछु। हेर, तिमी आश्चर्य मान्छौ किन यी कुराहरू यति धेरै पहिले अवगत गराइनु पर्दछ। हेर, म तिमीसामु भन्दछु, के यो समयको एक जीवात्मा यत्तिकै बहुमूल्य छैन जत्तिको बहुमूल्य एक जीवात्मा उहाँको आगमनको समयमा हुनेछ?\n\n18 के यो आवश्यक छैन कि उद्धारको योजना यी जनसामु र उनीहरूका छोराछोरीहरूसामु पनि अवगत गराइनु पर्छ?\n\n19 परमप्रभुका निम्ति यी खुसीका खबरहरू घोषणा गर्न हाम्रा छोराछोरीहरूसामु अथवा उहाँका आगमनपछि स्वर्गदूत पठाउन जति सजिलो छ के यस समयमा त्यति सजिलो छैन र?\n\n", "alma 40": "[center][font_size=26]अध्याय ४०[/font_size][/center]\n\n[i]ख्रीष्टले सबै मानिसहरूलाई पुनरुत्थान ल्याउनुहुन्छ—मृत धर्मीहरू परमधाम जान्छन् र दुष्टहरू उनीहरूको पुनरुत्थानको दिन पर्खन बाहिरी अन्धकारमा जान्छन्—पुनरुत्थानमा सबै कुराहरूहरू उनीहरूको सही र पूर्ण शरीरमा पुनर्स्थापित गरिनेछ। लगभग ई.पू. ७४।[/i]\n\n1 अब मेरो छोरा, तिमीसामु भन्न चाहेका अरु केही कुराहरू यी हुन्; किनकि म ठान्छु कि तिम्रो मस्तिष्क मृतकहरूको पुनरुत्थानका बारेमा केही चिन्तित छ।\n\n2 हेर, म तिमीसामु भन्दछु, कि ख्रीष्टको आगमन नभएसम्म, त्यहाँ पुनरुत्थान छैन—अथवा, म भन्छु, अर्को शब्दमा, कि यो मरणशीलले अमरत्व धारण गर्दैन, यो भ्रष्टले शुद्धता धारण गर्दैन।\n\n3 हेर, उहाँले मृतकहरूको पुनरुत्थान पूरा गर्नुहुनेछ। तर हेर, मेरो छोरा, पुनरुत्थान अझै छैन। अब, म तिमीसामु रहस्य खुलसा गर्छु; तैपनि, त्यहाँ धेरै रहस्यहरू छन् जुन लुकाइएका छन्, कि परमेश्वर आफैँ बाहेक अरु कसैलाई थाहा छैन। तर म एक कुरा तिमीलाई देखाउँछु जुन मैले परमेश्वरसँग लगनशीलताका साथ सोधखोज गरेको छु कि मैले थाहा पाउन सकूँ—त्यो पुनरुत्थानका बारेमा हो।\n\n4 हेर, त्यहाँ एक समय तोकिएको छ कि सबै मृत्युबाट अघि आउनेछन्। अब यो समय कहिले आउँछ कसैलाई थाहा छैन; तर नियुक्त गरिएको समय परमेश्वरलाई थाहा छ।\n\n5 अब, मानिसहरू मृत्युबाट आउने समय, अथवा दोस्रो समय, अथवा तेस्रो समय हुन्छ, यसको मतलब छैन; किनकि परमेश्वरलाई यी सबै कुराहरू थाहा छ; अनि मलाई जान्न पर्याप्त छ कि यो हुनेछ—कि त्यहाँ समय तोकिएको छ कि सबै मृत्युबाट उठ्नेछन्।\n\n6 अब त्यहाँ मृत्युको समय र पुनरुत्थानको समयबीच अन्तराल हुन आवश्यक छ।\n\n7 अनि अब म सोधखोज गर्न चाहान्छु मृत्युको यस समयदेखि पुनरुत्थानका निम्ति तोकिएको समयसम्म मानिसहरूका जीवात्माहरूको के हुन्छ?\n\n8 अब त्यहाँ मानिसहरू उठ्नका निम्ति एक भन्दा बढी समय तोकिएको छ कि त्यसको कुनै मतलब छैन, किनकि सबै एकै समयमा मर्दैनन्, अनि यसको कुनै मतलब छैन; परमेश्वरका लागि सबै एक दिनजस्तै छ र समय मानिसहरूका निम्ति मात्र नापिएको हो।\n\n9 त्यसकारण, मृत्यबाट उठ्ने समय मानिसहरूका निम्ति तोकिएको छ; अनि मृत्यु र पुनरुत्थानबीच त्यहाँ एक अन्तराल छ। अनि अब, यो समयको अन्तरालको बारेमा, मानिसहरूका जीवात्माहरूको के हुन्छ भन्ने कुरा मैले जान्न परमेश्वरसँग लगनशीलताका साथ सोधखोज गरेको छु; अनि मलाई थाहा भएको कुरा यो हो।\n\n10 अनि जब समय आउँछ जब सबै उठ्नेछन्, तब उनीहरूले थाहा पाउनेछन् कि मानिससामु नियुक्त गरिएको सबै समय परमेश्वरलाई थाहा छ।\n\n11 अब, मृत्यु र पुनरुत्थानका बीचको जीवात्माको अवस्थाको बारेमा—हेर, स्वर्गदूतद्वारा मलाई अवगत गराइएको छ, कि सबै मानिसका आत्माहरू, उनीहरू मरणशील शरीरबाट प्रस्थान गर्ने बित्तिकै, हो, सबै मानिसहरूका आत्माहरू, उनीहरू असल अथवा खराब जे भए पनि, उनीहरूलाई जीवन दिने परमेश्वरसामु घर लगिन्छ।\n\n12 अनि तब यस्तो हुन जानेछ, कि धर्मीहरूका आत्माहरूलाई परमधाम भनिने खुसीको अवस्थामा, आरामको अवस्थामा, शान्तिको अवस्थामा स्वागत गरिनेछ, जहाँ उनीहरूले आफ्ना सबै समस्याहरूबाट र सबै चिन्ता र दु:खबाट आराम पाउनेछन्।\n\n13 अनि तब यस्तो हुन जानेछ, कि दुष्टका आत्माहरू, हो, जो खराब छन्—किनकि हेर, उनीहरूसँग परमप्रभुको आत्माको न त कुनै भाग छ न त कुनै अंश छ; किनकि हेर, उनीहरूले असलको सट्टा खराब छाने; त्यसकारण सैतानको आत्मा उनीहरूमा प्रवेश गऱ्यो र उनीहरूको घरलाई स्वामित्वमा लियो—र यिनलाई बाहिरको अन्धकारमा निकाला गरिनेछ; त्यहाँ रुवाइ र कराइ र दाह्रा किटाइ हुनेछ र यो सैतानको इच्छाद्वारा बन्दी बनाई अगुवाइ गरिएको उनीहरूको आफ्नै दुष्टताका कारण हो।\n\n14 अब यो दुष्टको जीवात्माहरूको अवस्था हो, हो, अन्धकारमा र एक भयावह अवस्थामा, परमेश्वरको उनीहरूमाथिको अग्निमय क्रोधका निम्ति त्रासित हुँदै; त्यसरी उनीहरू यो अवस्थामा रहन्छन्, जसरी पुनरुत्थानको समयसम्म धर्मीहरू परमधाममा रहन्छन्।\n\n15 अब, त्यहाँ केही छन् जसले पुनरुत्थानभन्दा अगाडि, जीवात्माको खुसीको अवस्था र दु:खको अवस्थालाई पहिलो पुनरुत्थान भनी बुझेका छन्। हो, म स्वीकार्दछु आत्मालाई अथवा जीवात्मालाई उठाउनु र बोलिएका वचनहरूअनुसार उनीहरूलाई खुसीयाली अथवा दु:ख तोकिनुलाई पुनरुत्थान भन्न सकिन्छ।\n\n16 अनि हेर, पुन: यो बोलिएको छ, कि त्यहाँ प्रथम पुनरुत्थान छ, उनीहरू सबैको पुनरुत्थान जो थिए, जो छन् र जो ख्रीष्टको मृत्युबाटको पुनरुत्थानको समयसम्म हुनेछन्।\n\n17 अब, हामीले सोच्दैनौ कि यो प्रथम पुनरुत्थान, जुन यसप्रकारमा बोलिएको छ, जीवात्माहरूको पुनरुत्थान र उनीहरूको खुसीयाली अथवा दु:ख निर्धारण हुन सक्दछ। तिमीले सोच्न सक्दैनौ कि यसको अर्थ यो हो।\n\n18 हेर, म तिमीसामु भन्दछु, होइन, तर यसको अर्थ आदमका दिनहरूदेखि ख्रीष्टको पुनरुत्थानको समयसम्मका जीवात्मासँग शरीर जोडिनु हो।\n\n19 अब, दुष्टहरू र धर्मीहरू, जसका बारेमा बोलिएको छ उनीहरूका जीवात्माहरू र शरीरहरू एक पटकमा सबै जोडिनेछन् कि छैनन्, म भन्दिनँ; यो पर्याप्त छ, कि म भन्दछु कि उनीहरू सबै अघि आउनेछन्; अथवा अर्को शब्दमा, उनीहरूको पुनरुत्थान ख्रीष्टको पुनरुत्थानपछि मर्नेहरूको पुनरुत्थान भन्दा अगाडि हुन्छ।\n\n20 अब, मेरो छोरा, म भन्दिनँ कि उनीहरूको पुनरुत्थान ख्रीष्टको पुनरुत्थानको समयमा आउँछ; तर हेर, म यो मेरो रायको रुपमा दिन्छु, कि जीवात्माहरू र शरीरहरू जोडिन्छन्, धर्मीहरूको, ख्रीष्टको पुनरुत्थानमा र उहाँको स्वर्गतिरको आरोहणको समयमा।\n\n21 तर उहाँको पुनरुत्थानमा होस् या पछि, म भन्दिनँ; तर म यत्ति भन्छु, कि शरीरको मृत्यु र पुनरुत्थानको बीचमा एक अन्तराल छ र त्यो समयसम्म खुसीयाली र दु:खमा जीवात्माको एक अवस्था जुन समय परमेश्वरले नियुक्त गरेको समय जब मृतकहरूअघि आउने छन् र एक हुनेछन्, जीवात्मा र शरीर दुबै र परमेश्वरअगाडि खडा हुन ल्याइनेछ र उनीहरूका कार्यहरूअनुसार न्याय गरिनेछ।\n\n22 हो, यसले ती कुराहरूको पुनर्स्थापना ल्याउँदछ जुन अगमवक्ताहरूको मुखद्वारा बोलिएका छन्।\n\n23 आत्मा शरीरमा पुनर्स्थापित हुनेछ र शरीर आत्मामा; हो र प्रत्येक हातखुट्टा र जोर्नी यसको शरीरमा पुनर्स्थापित हुनेछ, हो, टाउकाको एक केश पनि हराउनेछैन; तर सबै कुराहरू उनीहरूका सही र पूर्ण शरीरमा पुनर्स्थापित गरिनेछ।\n\n24 अनि अब, मेरो छोरा, यो अगमवक्ताहरूको मुखबाट बोलिएको पुनर्स्थापना हो—\n\n25 अनि तब धर्मीहरू परमेश्वरको अधिराज्यमा चम्कनेछन्।\n\n26 तर हेर, दुष्टहरूमाथि एक भयावह मृत्यु आउँछ; किनकि धर्मीहरूका कुराहरूका सम्बन्धीका कुराहरूमा उनीहरू मर्छन्; किनकि उनीहरू अशुद्ध छन् र कुनै पनि अशुद्ध कुराले परमेश्वरको अधिराज्य रिक्थमा पाउन सक्दैन; तर उनीहरूलाई फ्याँकिन्छ, उनीहरूको परिश्रमहरू अथवा उनीहरूका कार्यहरूको फल खान पठाइन्छ जुन खराब भएका छन् र उनीहरूले एक तितो कचौराको किट पिउँछन्।\n\n", "alma 41": "[center][font_size=26]अध्याय ४१[/font_size][/center]\n\n[i]पुनरुत्थानमा मानिसहरू अन्तहीन खुसियालीको अथवा अन्त्यहीन दु:खको अवस्थामा अघि आउँछन्—दुष्टता कहिल्यै खुसियाली थिएन—पापमय मानिसहरू संसारमा परमेश्वरबिना छन्—प्रत्येक व्यक्तिले पुनर्स्थापनामा फेरि मरणशिलतामा प्राप्त गरेका चरित्रहरू र गुणहरू प्राप्त गर्छ। लगभग ई.पू. ७४।[/i]\n\n1 अनि अब, मेरो छोरा, मलाई बोलिएको पुनर्स्थापनाका बारेमा केही भन्नु छ; किनकि हेर, कसैले धर्मशास्त्रलाई बङ्यइएका छन् र यी कुराहरूका कारण परसम्म पथभ्रष्ट भएका छन्। अनि म ठान्छु कि तिम्रो मस्तिष्क पनि यी कुराहरूका बारेमा चिन्तित भएको छ। तर हेर, म तिमीसामु वर्णन गर्नेछु।\n\n2 म तिमीसामु भन्छु, मेरो छोरा, कि पुनर्स्थापनाको योजना परमेश्वरको न्यायसँग आवश्यक छ; किनकि यो आवश्यक छ कि सबै कुराहरू तिनीहरूका सही दर्जामा पुनर्स्थापित हुनुपर्छ। हेर, यो आवश्यक र न्यायोचित छ, ख्रीष्टको शक्ति र पुनरुत्थानअनुसार, कि मानिसको आत्मा यसको शरीरमा पुनर्स्थापित हुनुपर्छ र शरीरको प्रत्येक भाग आफैँमा पुनर्स्थापित हुनुपर्छ।\n\n3 अनि यो परमेश्वरको न्यायमा आवश्यक छ कि मानिसहरूलाई उनीहरूका कार्यहरूअनुसार न्याय गरिनुपर्छ; र यदि यो जीवनमा उनीहरूका कार्यहरू असल भए र उनीहरूका हृदयहरूका चाहानाहरू असल भए, कि उनीहरूलाई, अन्तिम दिनमा, त्यसमा पुनर्स्थापित गरिनेछ जुन असल छ।\n\n4 अनि यदि उनीहरूका कार्यहरू खराब भए उनीहरू खराबमा पुनर्स्थापित गरिनेछन्। त्यसकारण, सबै कुराहरू तिनीहरूको सही दर्जामा पुनर्स्थापित गरिनेछ, प्रत्येक कुरा त्यसको प्राकृतिक शरीरमा—मरणशीलता अमरत्वमा उठाएर, अपभ्रंश शुद्धतामा—परमेश्वरको अधिराज्य रिक्थमा प्राप्त गर्न अन्तहीन खुसियालीमा उठाइएर, अथवा अन्तहीन दु:खमा सैतानको अधिराज्य रिक्थमा प्राप्त गर्न, एक हातमा एउटा, अर्को अर्कोमा—\n\n5 एउटा आफ्ना खुसियालीका चाहानाहरूअनुसार खुसियालीमा, अथवा उसका असल चाहानाहरूअनुसार असलपनामा उठाइएर; र अर्को खराबमा उसको खराबका चाहानाहरूअनुसार; किनकि जसरी उसले सारा दिनभरि खराब गर्न चाहाना गरेको छ जब राति आउँछ त्यसरी नै उसको पुरस्कार खराब हुनेछ।\n\n6 अनि यो विपरीत अवस्थामा हो। यदि उसले आफ्ना पापहरूको पश्चात्ताप गरेको छ र आफ्नो अन्तिम दिनसम्म धार्मिकता चाहेको छ भने, उसको पुरस्कार धार्मिकतामा हुनेछ।\n\n7 यी ती हुन् जसलाई परमप्रभुद्वारा उद्धार गरिएको छ; हो, यी ती हुन् जसलाई निकालिएको छ, जसलाई त्यो अन्तहीन अन्धकारको रातबाट मुक्त गराइएको छ; र यसरी उनीहरू खडा हुन्छन् अथवा पतन हुन्छन्; किनकि हेर, उनीहरू आफैँ उनीहरूका न्यायकर्ताहरू हुन्, असल गर्न होस् या खराब गर्न होस्।\n\n8 अब, परमेश्वरका उर्दीहरू अपरिवर्तनीय छन्; त्यसकारण, बाटो तयार गरिएको छ कि जो चाहान्छ ऊ त्यसमा हिँड्न सक्छ र मुक्ति पाउन सक्छ।\n\n9 अनि अब हेर, मेरो छोरा, सिद्धान्तका ती बुँदाहरूमा आफ्ना परमेश्वरविरुद्ध अरु अप्रसन्नताको खतरा नलेऊ, जुन तिमीले अहिलेसम्म पाप गरेर लिएका छौ।\n\n10 यो नठान, किनभने पुनर्स्थापनाको बारेमा यो बोलिएको छ, कि तिमीलाई पापबाट खुसियालीमा पुनर्स्थापित गरिनेछ। हेर, म तिमीसामु भन्दछु, दुष्टता कहिल्यै खुसियाली थिएन।\n\n11 अनि अब, मेरो छोरा, सबै मानिसहरू प्रकृतिक अवस्थामा छन्, अथवा म भन्छु, पापमय अवस्थामा, तिक्तताले भरिएका र दुष्टताका बन्धनमा छन्; उनीहरू संसारमा परमेश्वर रहित छन्; त्यसकारण, उनीहरू परमेश्वरको प्रकृति विपरीत गएका छन्; त्यसकारण, उनीहरू खुसियालीको प्रकृति विपरीत अवस्थामा छन्।\n\n12 अनि अब हेर, के पुनर्स्थापना शब्दको अर्थ प्राकृतिक अवस्थाको कुरालाई लगेर अप्राकृतिक अवस्थामा राख्नु हो, अथवा त्यसलाई त्यसको प्रकृति विपरीत अवस्थामा राख्नु हो?\n\n13 हे मेरो छोरा, यो यस्तो होइन; तर पुनर्स्थापना शब्दको अर्थ खराबलाई फेरि खराबमा, अथवा पापमयलाई पापमयमा, अथवा दुष्टलाई दुष्टतामा—असललाई त्यसमा जुन असल छ; धर्मीलाई त्यसमा जुन धर्मी छ; न्यायोचितलाई त्यसमा जुन न्यायोचित छ; कृपालुलाई कृपालुमा पुन: ल्याउनु हो।\n\n14 त्यसकारण, मेरो छोरा, निश्चय होऊ कि तिमी आफ्ना बन्धुहरूसामु कृपालु हुनू; न्यायोचित व्यवहार गर्नू, धर्मी न्याय गर्नू र निरन्तर असल गर्नू; र यदि तिमीले यी सबै कुराहरू गऱ्यौ भने तब तिमीले तिम्रो पुरस्कार पाउनेछौ; हो, तिमीले आफूमा फेरि कृपा पुनर्स्थापित भएको पाउनेछौ; तिमीले आफूमा फेरि न्याय पुनर्स्थापित भएको पाउनेछौ; तिमीले आफूमा धार्मिक न्याय पुनर्स्थापित भएको पाउनेछौ; र तिमीलाई असलताको पुरस्कार पुन: दिइनेछ।\n\n15 किनकि त्यो जुन तिमीले दिन्छौ तिमीमा फेरि फर्कनेछ र पुनर्स्थापित हुनेछ; त्यसकारण, पुनर्स्थापना शब्दले पापीलाई अझ पूर्णरुपमा दोषी ठहऱ्याउँछ र उसलाई कुनै रुपले पनि सफाइ दिँदैन।\n\n", "alma 42": "[center][font_size=26]अध्याय ४२[/font_size][/center]\n\n[i]मरणशीलता मानिसलाई पश्चात्ताप गर्न र परमेश्वरको सेवा गर्ने दिन परीक्षणकालीन समय हो—पतनले सबै मानव जातिमा लौकिक र आत्मिक मृत्यु ल्यायो—उद्धार पश्चात्ताप मार्फत् आउँछ—परमेश्वर आफैँले संसारका पापहरूका निम्ति प्रायश्चित गर्नुहुन्छ—कृपा पश्चात्ताप गर्नेहरूका निम्ति हो—अरु सबै परमेश्वरको न्यायको अधीनमा छन्—प्रायश्चित्तका कारण कृपा आउँछ—साँचै पछुताउनेहरूलाई मात्र बचाइनेछ। लगभग ई.पू. ७४।[/i]\n\n1 अनि अब, मेरो छोरा, म ठान्दछु त्यहाँ केही छ जसले तिम्रो मस्तिष्कमा केही चिन्ता दिन्छ, जुन तिमीले बुझ्न सक्दैनौ—जुन पापीहरूको सजायमा परमेश्वरको न्यायसम्बन्धी हो; किनकि तिमी यो अनुमान गर्ने कोसिस गर्छौ कि यो अन्याय हो कि पापीलाई दु:खको अवस्थामा पठाउनुपर्छ।\n\n2 अब हेर, मेरो छोरा, म तिमीसामु यो व्याख्या गर्छु। किनकि हेर, परमप्रभु परमेश्वरले हाम्रा प्रथम मातापितालाई अदनको बगैँचाबाट जमिनमा खेती गर्न पठाउनुभयो, जहाँबाट उनीहरूलाई लागिएको थियो—हो, उहाँले मानिसलाई धपाउनुभयो र उहाँले अदनको बगैँचाको पूर्वको छेउमा केरुबहरू र ज्वालामय तरबार राख्नुभयो जुन जीवनको वृक्षलाई पहरा दिन सबैतिर घुमिरहन्थे—\n\n3 अब, हामी देख्दछौ कि मानिस, असल र खराब थाहा पाएर, परमेश्वरजस्तै बनेको थियो; अनि कथंकदाचित् उसले हात राख्नेछ र जीवनको वृक्ष पनि लिनेछ र खानेछ र सदासर्वदाका लागि जिउनेछ भनेर, परमप्रभु परमेश्वरले केरुबहरू र ज्वालामय तरबार राख्नुभयो, कि उसले फल खानेछैन—\n\n4 अनि यसरी हामी देख्छौँ, कि मानिसलाई पश्चात्ताप गर्न एक समय, हो, एक परीक्षणकालीन समय, पश्चात्ताप गर्न र परमेश्वरको सेवा गर्ने समय दिइएको थियो।\n\n5 किनकि हेर, यदि आदामले आफ्नो हात तुरुन्त अघि सारेको भए र जीवनको वृक्षबाट खाएको भए, उनी सदासर्वदा जिउने थिए, परमेश्वरका वचनअनुसार, पश्चात्ताप गर्ने अन्तराल नभएर; हो, अनि परमेश्वरका वचन पनि शून्य हुने थियो र मुक्तिको महान् योजनालाई व्यर्थको बनाइने थियो।\n\n6 तर हेर, मानिसलाई मर्न तोकियो—त्यसकारण, जसरी उनीहरूलाई जीवनको वृक्षबाट अलग्याइयो त्यसरी उनीहरूलाई पृथ्वीको सतहबाट अलग्याइनु पर्छ—अनि मानिस सदासर्वदाका लागि हराए, हो, उनीहरू पतित मानिस बने।\n\n7 अनि अब, योद्वारा तिमी देख्छौ कि हाम्रा प्रथम मातापितापुर्खाहरुलाई परमप्रभुको उपस्थितिबाट लौकिक र आत्मिक दुबै रुपमा अलग्याइयो; अनि यसरी हामी देख्छौँ उनीहरू तिनीहरूका आफ्ना इच्छाको अधीनका बने।\n\n8 अब हेर, यो उचित थिएन कि मानिसलाई यो लौकिक मृत्युबाट जोगाउनुपर्छ, किनकि त्यसले खुसीयालीको महान् योजनालाई विनाश गर्नेछ।\n\n9 त्यसकारण, किनभने आत्मा कहिल्यै मर्न सक्तैनथ्यो र पतनले मानवजाति सबैमा आत्मिकका साथसाथै लौकिक मृत्यु ल्याएको थियो, त्यो हो, उनीहरूलाई परमप्रभुको उपस्थितिबाट अलग्याइएको थियो, यो उचित थियो कि मानवजातिलाई यो आत्मिक मृत्युबाट जोगाइनुपर्छ।\n\n10 त्यसकारण, किनभने उनीहरू पापमय, कामुक र दुष्ट बनेकाले, प्राकृतिक रुपमा, यो परीक्षणकालीन अवस्था उनीहरूका निम्ति तयार गर्ने अवस्था बन्यो; यो तयारीको अवस्था बन्यो।\n\n11 अनि अब सम्झ, मेरो छोरा, यदि यो उद्धारको योजना नभएको भए, (यदि यो नभएको भए) उनीहरू मृत्यु हुने बित्तिकै उनीहरूका आत्माहरू दयनीय हुन्थे, परमप्रभुको उपस्थितिबाट अलग्यिएर।\n\n12 अनि अब, मानिसहरूलाई यो पतित अवस्थाबाट जोगाउने त्यहाँ कुनै माध्यम थिएन, जुन मानिसले आफ्नो अनाज्ञाकारिताका कारण आफैँमा ल्याएको थियो।\n\n13 त्यसकारण, न्यायअनुसार, यो परीक्षणकालीन अवस्थामा, हो, यो तयारीको अवस्थामा मानिसहरूका पश्चात्तापका सर्तमा बाहेक उद्धारको योजना ल्याउन सकिन्नथ्यो; ती सर्तहरू बाहेक, यदि कृपाले न्यायको कार्यहरूको विनाश नगरे त्यसले प्रभावमा लिन सक्दैनथ्यो। अब न्यायको कार्यको विनाश गर्न सकिन्नथ्यो; यदि त्यसो हो भने, परमेश्वर परमेश्वर हुन छाड्नु हुन्थ्यो।\n\n14 अनि यसरी हामी देख्छौँ कि सबै मानवजाति पतित थिए र उनीहरू न्यायको कठघरामा थिए; हो, परमेश्वरको न्याय, जुनले उनीहरूलाई उहाँको उपस्थितिबाट सदासर्वदाका लागि अलग्याउन पठाउँछ।\n\n15 अनि अब, प्रायश्चित्त नगरे कृपाको योजना ल्याउन सकिन्नथ्यो; त्यसकारण परमेश्वर आफैँ संसारका पापहरूका निम्ति, कृपाको योजना ल्याउन, न्यायका मागहरूलाई सन्तुष्ट गर्न प्रायश्चित्त गर्नुहुन्छ कि परमेश्वर एक परिपूर्ण, न्यायी परमेश्वर र एक कृपालु परमेश्वर पनि हुन सक्नुहुन्छ।\n\n16 अब, सजाय नभएमा मानिसहरूमा पश्चात्ताप आउन सक्दैनथ्यो, जुन सजाय पनि आत्माको जीवनजस्तै अनन्त थियो, खुसीको योजनाको विपरीत तोकिएको थियो, जुन खुसी पनि आत्माको जीवनजस्तै अनन्त थियो।\n\n17 अब, यदि मानिसले पाप गर्दैन भने उसले कसरी पश्चात्ताप गर्न सक्थ्यो? यदि नियम नभए उसले कसरी पाप गर्न सक्थ्यो? यदि सजाय नभए कसरी त्यहाँ नियम हुन सक्थ्यो?\n\n18 अब, सजाय तोकिएको थियो र एक न्यायोचित नियम दिइएको थियो, जसले मानिसमा चेतनाको पछुतो ल्यायो।\n\n19 अब, यदि त्यहाँ व्यवस्था नदिएको भए—यदि मानिसले हत्या गरेमा ऊ मर्नुपर्छ—के ऊ यदि उसले हत्या गरेमा ऊ मर्नु पर्दछ भनी डराउँथ्यो?\n\n20 अनि यो पनि, यदि पापका विरुद्ध व्यवस्था नदिएको भए मानिस पाप गर्न डराउँदैनथ्यो।\n\n21 अनि यदि व्यवस्था नदिएको भए, यदि मानिसले पाप गरे न्यायले के गर्न सक्थ्यो, अथवा कृपाले, किनकि तिनीहरूको प्राणीमाथि कुनै दावा हुँदैनथ्यो?\n\n22 तर त्यहाँ नियम दिइएको छ र सजाय तोकिएको छ र पश्चात्ताप प्रदान गरिएको छ; जुन पश्चात्तापलाई, कृपाले दावा गर्छ; अन्यथा, न्यायले प्राणीमाथि दावा गर्छ र व्यवस्थाको अभ्यास गर्छ र व्यवस्थाले सजाय दिन्छ; यदि त्यसो नभए, न्यायका कार्यहरूको विनाश हुन्छ र परमेश्वर परमेश्वर हुन छाड्नुहुन्थ्यो।\n\n23 तर परमेश्वर परमेश्वर हुन छाड्नुहुन्न र कृपाले पछुताउनेहरूलाई दावा गर्छ र प्रायश्चित्तका कारण कृपा आउँछ; र प्रायश्चित्तले मृतकको पुनरुत्थान पूरा गर्छ; र मृतकको पुनरुत्थानले मानिसहरूलाई परमेश्वरको उपस्थितिमा फर्काएर ल्याउँछ; र उनीहरूका कार्यहरूअनुसार, नियम र न्यायअनुसार न्याय गरिन, यसरी उनीहरूलाई उहाँको उपस्थितिमा पुनर्स्थापित गरिन्छ।\n\n24 किनकि हेर, न्यायले आफ्ना मागहरू सबैमाथि अभ्यास गर्छ र कृपाले पनि उनका आफ्ना सबैलाई दावा गर्छ र यसरी कसैलाई होइन तर साँचै पछुताउनेहरूलाई बचाइन्छ।\n\n25 के, तिमी के ठान्छौ कि कृपाले न्यायलाई ठग्दछ? म तिमीसामु भन्छु, ठग्दैन, अलिकति पनि। यदि त्यसो हो भने, परमेश्वर परमेश्वर हुन छाड्नुहुन्थ्यो।\n\n26 अनि यसरी परमेश्वरले आफ्ना महान् र अनन्त प्रयोजनहरू पूरा गर्नुहुन्छ, जुन संसारको उत्पत्तिदेखि तयार गरिएको थियो। अनि यसरी मानिसहरूको मुक्ति र उद्धार र उनीहरूको विनाश र दु:ख पनि आउँदछ।\n\n27 त्यसकारण, हे मेरो छोरा, जो आउँछ आओस् र जीवनका पानी स्वतन्त्रपूर्वक खाओस्; र जो आउँदैन उसलाई आउन बाध्य गराइँदैन; तर अन्तिम दिनमा उसका कामहरूअनुसार उसलाई पुनर्स्थापित गरिनेछ।\n\n28 यदि उसले खराब गर्न चाहाना गरेको छ र उसका दिनहरूमा पश्चात्ताप गरेको छैन भने, हेर, परमेश्वरको पुनर्स्थापनाअनुसार उसमाथि अशुभ गरिनेछ।\n\n29 अनि अब, मेरो छोरा, म चाहान्छु कि तिमीले आफूलाई यी कुराहरूले अरु दु:ख दिन नदेऊ र तिम्रा पापहरूले मात्र तिमीलाई दु:ख दिन देऊ, त्यो चिन्ता जुनले तिमीलाई पश्चात्तापमा झार्नेछ।\n\n30 हे मेरो छोरा, म चाहान्छु कि तिमीले परमेश्वरको न्यायलाई अरु अस्वीकार नगर। परमेश्वरको न्याय अस्वीकार गरेर, तिम्रा पापहरूका कारण आफूलाई अलिकति पनि सफाइ दिने प्रयास नगर; तर परमेश्वरको न्याय र उहाँको कृपा र उहाँको धैर्यलाई तिम्रो हृदयमा पूर्ण प्रभाव पार्न देऊ; र यसले विनम्रतामा तिमीलाई धूलोसम्म तल ल्याउन देऊ।\n\n31 अनि अब, हे मेरो छोरा, तिमीलाई यी जनसामु वचनको प्रचार गर्न परमेश्वरबाट बोलाइएको छ। अनि अब, मेरो छोरा, आफ्नो बाटो जाऊ, सत्यता र गम्भीरताका साथ वचनको उद्घोष गर, कि तिमीले जीवात्माहरूलाई पश्चात्तापमा ल्याउन सक, कि कृपाको महान् योजनाको उनीहरूमाथि दावा हुन सकोस्। अनि मेरा वचनहरूअनुसार परमेश्वरले तिमीलाई दिऊन्। आमीन।\n\n", "alma 43": "[center][font_size=26]अध्याय ४३[/font_size][/center]\n\n[i]अल्मा र उनका छोराहरूले वचनको प्रचार गर्छन्—जोरामीहरू र नफीहरूका भिन्न मतधारी लमानीहरू बन्दछन्—लमानीहरू नफीहरूका विरुद्ध युद्ध गर्न आउँछन्—मोरोनीले नफीहरूलाई सुरक्षित कवचले सजाउँछन्—परमप्रभुले अल्मालाई लमानीहरूको रणनीति प्रकट गर्नुहुन्छ—नफीहरूले आफ्ना घरहरू, स्वतन्त्रताहरू, परिवारहरू र धर्मको सुरक्षा गर्छन्—मोरोनीका र लहीका सेनाहरूले लमानीहरूलाई घेर्छन्। लगभग ई.पू. ७४।[/i]\n\n1 अनि अब यस्तो हुन गयो कि अल्माका छोराहरू जनमाझ, उनीहरूसामु वचनको उद्घोष गर्न, अघि गए। अनि अल्मा, आफैँ पनि, विश्राम गर्न सकेनन् र उनी पनि अघि गए।\n\n2 अब हामी उनीहरूको प्रवचनका बारेमा अरु भन्दैनौँ, यतिबाहेक कि उनीहरूले वचनको र सत्यताको, अगमवाणीको र प्रकाशको आत्माअनुसार प्रवचन दिए; र उनीहरूले आफूलाई बोलाउने परमेश्वरको पवित्र अनुक्रमअनुसार प्रवचन दिए।\n\n3 अनि अब म न्यायकर्ताहरूको शासनको अठारौँ वर्षको नफीहरू र लमानीहरूका बीचका युद्धहरूको विवरणमा फर्कन्छु।\n\n4 किनकि हेर, यस्तो हुन गयो कि जोरामीहरू लमानीहरू बने; त्यसकारण, अठारौँ वर्षको प्रारम्भमा नफीका जनले देखे कि लमानीहरू उनीहरूमाथि आइरहेको थिए; त्यसकारण उनीहरूले युद्धका निम्ति तयारीहरू गरे; हो, उनीहरूले आफ्ना सेनाहरूलाई येर्शोनको भूमिमा एक साथ भेला गराए।\n\n5 अनि यस्तो हुन गयो कि लमानीहरू हजारौँका साथ आए; अनि उनीहरू जोरामीहरूको भूमि अन्टीओनुमको भूमिमा आए। अनि जेरहेम्नाह नामको एक मानिस उनीहरूको अगुवा थियो।\n\n6 अनि अब, किनभने अमालेकीहरू, उनीहरू आफैँमा, लमानीहरूभन्दा बढी दुष्ट र हत्यारा प्रवृतिका थिए, त्यसकारण, जेरहेम्नाहले लमानीहरूमाथि मुख्य कप्तान नियुक्त गरे र उनीहरू सबै अमालेकीहरू र जोरामीहरू थिए।\n\n7 अब यो उसले गऱ्यो कि उसले उनीहरूको नफीहरूप्रतिको घृणालाई संरक्षण गर्न सकोस्, कि उसले आफ्ना योजनाहरू पूरा गर्न उनीहरूलाई अधीनमा ल्याउन सकोस्।\n\n8 किनकि हेर, उसका योजनाहरू लमानीहरूलाई नफीहरूका विरुद्धमा भड्काउनु थियो; उसले यो गऱ्यो कि उसले उनीहरूमाथि महान् शक्ति हत्याउन सकोस्, अनि यो पनि कि उसले नफीहरूलाई दासत्वमा ल्याएर उनीहरूमाथि शक्ति पाउन सकोस्।\n\n9 अनि अब नफीहरूका योजना आफ्ना जमिनहरू र आफ्ना घरहरू र आफ्ना पत्नीहरू र आफ्ना छोराछोरीहरूलाई पाल्नु थियो, कि उनीहरूले आफ्ना शत्रुहरूका हातहरूबाट तिनीहरूको संरक्षण गर्न सकून्; र यो पनि कि उनीहरूले आफ्ना अधिकारहरू र आफ्ना सुबिधाहरू, हो र आफ्नो स्वतन्त्रता जोगाउन सकून्, कि उनीहरूले आफ्ना चाहानाहरूअनुसार परमेश्वरको आराधना गर्न सकून्।\n\n10 किनकि उनीहरूलाई थाहा थियो कि यदि उनीहरू लमानीहरूका हातहरूमा परे भने, कि जसले आत्मामा र सत्यतामा, परमेश्वरको, सत्य र जिउँदो परमेश्वरको आराधना गर्दछ, लमानीहरूले विनाश गर्नेछन्।\n\n11 हो, अनि उनीहरूलाई लमानीहरूको उनीहरूका बन्धुहरूप्रतिको अत्याधिक घृणा पनि थाहा थियो, जो अन्टी-नफी-लहीका जन थिए, जसलाई अम्मोनका जन भनिन्थ्यो—अनि उनीहरूले हतियारहरू उठाएनन्, हो, उनीहरू एक करारमा प्रवेश गरेका थिए र उनीहरूले त्यसलाई तोडेनन्—त्यसकारण, यदि उनीहरू लमानीहरूका हातमा परे भने उनीहरूको विनाश गरिने थियो।\n\n12 अनि नफीहरूले अनुमति दिएनन् कि उनीहरूको विनाश गरिनु पर्दछ; त्यसकारण उनीहरूले उनीहरूका रिक्थका निम्ति उनीहरूलाई भूमिहरू दिए।\n\n13 अनि अम्मोनका जनले आफ्ना सम्पत्तिको ठूलो भाग नफीहरूलाई उनीहरूका सेना पाल्न दिए; अनि यसरी नफीहरू लमानीहरूका विरुद्ध एक्लै सामना गर्न बाध्य थिए, जो लमान र लमुएल र इश्माएलका छोराहरू र नफीहरूबाट विमत भएकाहरू सबैबाट बनेका थिए, जो अमालेकी र जोरामी र नोआका पादरीहरूका सन्तति थिए।\n\n14 अब ती सन्तति त्यति धेरै सङ्ख्यामा थिए, जति नफीहरू थिए; र त्यसरी नफीहरू आफ्ना बन्धुहरूसँग रक्तपात हुने गरिसम्म समेत लड्न बाध्य थिए।\n\n15 अनि यस्तो हुन गयो किनभने लमानीहरूका सेनाहरू अन्टीओनुमको भूमिमा एक साथ भेला भएका थिए, हेर, नफीहरूका सेनाहरू येर्शोनको भूमिमा उनीहरूलाई भेट्न तयार थिए।\n\n16 अब, नफीहरूका अगुवा, अथवा त्यो मानिस जो नफीहरूमाथि मुख्य कप्तान हुन नियुक्त गरिएको थियो—अब मुख्य कप्तानले नफीहरूका सेनाहरू सबैको नेतृत्व लिए—अनि उनको नाउँ मोरोनी थियो।\n\n17 अनि मोरोनीले सबै नेतृत्व र उनीहरूका युद्धहरूको व्यवस्थापनको जिम्मा लिए। अनि उनी नफीहरूका सेनामाथिको मुख्य कप्तान नियुक्त हुँदा पच्चीस वर्षका मात्र थिए।\n\n18 अनि यस्तो हुन गयो कि उनले लमानीहरूलाई येर्शोनको भूमिमा भेटे र उनका जनलाई तरबारहरूका साथ र खुँडाहरूका साथ र युद्धका सबै प्रकारका हतियारहरूले तैनाथ गरिएको थियो।\n\n19 अनि जब लमानीहरूका सेनाहरूले देखे कि नफीका जनले, अथवा कि मोरोनीले उनका जनलाई कवचहरू र बाहु-ढालहरू, हो, उनीहरूको टाउकाहरूलाई सुरक्षा गर्न ढालहरू पनि तयार गरेका थिए र उनीहरूलाई बाक्ला पोसाकहरू पनि पहिराइएको थियो—\n\n20 अब जेरहेम्नाहका सेना त्यस्ता कुनै कुराहरूमा तयार थिएनन्; उनीहरूसँग उनीहरूका तरबार र उनीहरूका खुँडा, उनीहरूका धनु र उनीहरूका बाण, उनीहरूका ढुङ्गा र उनीहरूका गुलेली मात्र थिए; र उनीहरूका कम्मरमा लगाइएको छालाबाहेक उनीहरू नाङ्गा थिए, हो, जोरामीहरू र अमालेकीहरूबाहेक सबै नाङ्गा थिए;\n\n21 तर उनीहरू न त कवचरूले, न त ढालले सज्जिएका थिए—त्यसकारण, आफ्नो सङ्ख्या नफीहरूको भन्दा धेरै हुँदाहुँदै पनि उनीहरू नफीका सेनाहरूदेखि उनीहरूका कवचका कारण अत्यन्तै डराए।\n\n22 हेर, अब यस्तो हुन गयो कि उनीहरू येर्शोनका सिमानाहरूमा नफीहरूका विरुद्ध आउन आँटे गरेनन्; त्यसकारण उनीहरू अन्टीओनुमको भूमिबाट उजाड स्थानतिर प्रस्थान गरे र उजाड स्थानमा वरिपरि, सिदोन नदीको शिर हुँदै आफ्नो यात्रा गरे, कि उनीहरू मन्टीको भूमिमा आउन सकून् र भूमि अधीनमा लिन सकून्; किनकि उनीहरूले सोचेनन् कि मोरोनीका सेनाहरूले उनीहरू कहाँ गएका थिए भनेर थाहा पाउँछन्।\n\n23 तर यस्तो हुन गयो, उनीहरूले उजाड स्थानतिर प्रस्थान गर्ने बित्तिकै मोरोनीले उनीहरूको शिविरलाई हेर्न उजाड स्थानतिर जासुसहरू पठाए, यो पनि, अल्माका अगमवाणीहरूबाट थाहा भएर, उनीसामु निश्चित मानिस पठाए, उनीबाट चाहाना गर्दै कि उनले परमप्रभुसँग सोधून् नफीहरूका सेनाहरू लमानीहरूका विरुद्ध तिनीहरूलाई सुरक्षा गर्न कहाँ जानुपर्छ।\n\n24 अनि यस्तो हुन गयो कि परमप्रभुको वचन अल्मासामु आयो र अल्माले मोरोनीका सन्देशवाहकहरूलाई सूचना दिए, कि लमानीहरूका सेनाहरू उजाड स्थान वरिपरि जाँदै थिए, कि उनीहरू मन्टीको भूमितिर आऊन्, कि उनीहरूले जनको कमजोर भागमाथि आक्रमण आरम्भ गरून्। अनि ती सन्देशवाहकहरू गएर मोरोनीसामु सन्देश दिए।\n\n25 अब मोरोनी, कथंकदाचित् कुनै माध्यमले लमानीहरूको एक भाग येर्शोनको भूमिमा आउँछन् र सहरलाई अधीनमा लिन्छन् कि भनी आफ्नो सेनाको एक अंश त्यस भूमिमा छाडे, आफ्ना सेनाको बाँकी अंश लिएर मन्टीको भूमितिर लागे।\n\n26 अनि उनले अह्राए कि त्यो भागका सबै जन लमानीहरूका विरुद्ध लडाइँ गर्न, आफ्ना भूमिहरूको र आफ्नो देशको, आफ्ना अधिकारहरूको र आफ्ना स्वतन्त्रताको सुरक्षा गर्न एक साथ भेला हुनु पर्दछ; त्यसकारण, उनीहरू लमानीहरूको आगमनको समयलागि तयार थिए।\n\n27 अनि यस्तो हुन गयो कि मोरोनीले अह्राए कि आफ्ना सेनाहरू सिदोन नदीको किनारा नजिक भएको उपत्यकामा लुक्नु पर्छ, जुन उजाड स्थानमा सिदोन नदीको पश्चिममा थियो।\n\n28 अनि मोरोनीले वरिपरि जासुसहरू राखे कि उनले लमानीहरूका शिविर कहिले आउँछन भनी थाहा पाउन सकून्।\n\n29 अनि अब, किनभने मोरोनीलाई लमानीहरूको लक्ष्य थाहा थियो, कि यो आफ्ना बन्धुहरूको विनाश गर्नु, अथवा अधीनमा लिएर उनीहरूलाई दासत्वमा ल्याउनु थियो कि उनीहरूले सबै भूमिभरि आफ्नो आधिराज्य स्थापना गर्न सकून्;\n\n30 अनि उनलाई यो पनि थाहा भएर कि नफीहरूको एक मात्र चाहाना आफ्नो भूमि र आफ्नो स्वतन्त्रता र आफ्नो चर्चको संरक्षण गर्नु थियो, त्यसकारण उनीहरूले यसलाई पाप सोचेनन् कि उनीहरूले रणनीतिद्वारा तिनको सुरक्षा गर्नुपर्छ; त्यसकारण उनले आफ्ना जासुसहरूद्वारा पत्ता लगाए लमानीहरूले कुन बाटो लिँदैछन्।\n\n31 त्यसकारण, उनले आफ्ना सेनाहरूलाई छुट्याए र एक भागलाई उपत्याकातिर ल्याए र उनीहरूलाई पूर्वमा र रिप्लाह डाँडाको दक्षिणमा लुकाए;\n\n32 अनि बाँकीलाई उनले पश्चिमी उपत्यकामा, सिदोन नदीको पश्चिममा र तल मन्टी भूमिको सिमानातिर लुकाए।\n\n33 अनि यसरी आफ्ना चाहानाअनुसार आफ्ना सेना तैनाथ गरेकाले, उनी तिनीहरूलाई भेट्न तयार थिए।\n\n34 अनि यस्तो हुन गयो कि लमानीहरू डाँडाको दक्षिणमा आए, जहाँ मोरोनीको सेनाको एक भाग लुकेको थियो।\n\n35 अनि जब लमानीहरूले रिप्लाह डाँडालाई काटेका थिए र उपत्यकामा आएका थिए र सिदोन नदी तर्न थालेका थिए, डाँडाको दक्षिणमा लुकेको सेना, जुन लही नाम गरेको मानिसद्वारा अगुवाइ गरिएको थिए र उनले आफ्ना सेनालाई अगुवाइ गरे र उनीहरूको पछाडि पूर्वमा लमानीहरूलाई घेरे।\n\n36 अनि यस्तो हुन गयो कि लमानीहरूले जब नफीहरू उनीहरूको पछाडि आइरहेको देखे, उनीहरू पछाडि फर्के र लहीका सेनासँग लड्न थाले।\n\n37 अनि दुबै पक्षहरूमा मृत्युको कार्य आरम्भ भयो, तर, यो लमानीहरूका तर्फ बढी भयावह थियो, किनकि उनीहरूको नग्नताले नफीहरूका तरबार र उनीहरूका खुँडाको बलियो मुक्काप्रति रक्षा रहित बनायो, जुनले प्राय प्रत्येक प्रहारमा मृत्यु ल्यायो।\n\n38 जब कि अर्कोतर्फ, कहिलेकाहीँ नफीहरूमाझ एउटा मान्छे ढल्थ्यो, उनीहरूका तरबारहरूबाट र रगत गुमेर, उनीहरू शरीरका अझ बढी महत्वपूर्ण भागहरूलाई, अथवा उनीहरूका कवचहरूले र उनीहरूका बाहु-कवचहरूले र उनीहरूका शिर-कवचहरूले लमानीहरूका प्रहारबाट उनीहरूका अझ महत्वपूर्ण भागहरू ढाकिएकोले, अनि यसरी नफीहरूले लमानीहरूमाझ मृत्युको कार्य चलाए।\n\n39 अनि यस्तो हुन गयो कि लमानीहरू उनीहरूका माझको भयङ्कर विनाशका कारण त्रसित भए, यत्तिसम्म कि उनीहरू सिदोन नदीतिर भाग्न थाले।\n\n40 अनि उनीहरूलाई लही र उनका मानिसहरूद्वारा लखेटियो; अनि उनीहरूलाई लहीद्वारा सिदोनको पानीमा धपाइयो र उनीहरूले सिदोनका पानी तरे। अनि लहीले आफ्ना सेनाहरूलाई सिदोनको किनारामा राखे कि उनीहरूले नतरून्।\n\n41 अनि यस्तो हुन गयो कि मोरोनी र उनका सेनाले लमानीहरूलाई उपत्यकामा, सिदोन नदीको अर्कोतिर भेटे र उनीहरूमाथि आइलाग्न र उनीहरूको बध गर्न थाले।\n\n42 अनि लमानीहरू फेरि उनीहरू अगाडिबाट मन्टीको भूमितिर भागे; र फेरि उनीहरूलाई मोरोनीको सेनाहरूद्वारा भेटियो।\n\n43 अब यो परस्थितिमा लमानीहरू अत्याधिक लडे, हो, लमानीहरूले त्यस्तो अत्यन्तै शक्ति र साहासले लडेको, प्रारम्भदेखिसमेत, कहिल्यै जानिएको थिएन।\n\n44 अनि उनीहरू जोरामीहरू र अमालेकीहरूद्वारा प्रेरित गराइएका थिए, जो उनीहरूका मुख्य कप्तान र अगुवाहरू थिए र जेरहेम्नाहद्वारा जो उनीहरूका मुख्य कप्तान, अथवा उनीहरूका अगुवा र सेनानी थियो; हो, उनीहरू अजिङ्गरजस्तै लडे र नफीहरूमध्ये धेरैलाई उनीहरूका हातहरूद्वारा बध गरियो, हो, किनकि उनीहरूले आफ्ना शिर-कवचहरूलाई प्रहार गरेर दुइटा बनाए र उनीहरूमध्ये धेरैले तिनीहरूका कवचहरूलाई छेडे र उनीहरूले तिनीहरूमध्ये धेरैका बाहुहरू काटे; अनि यसरी लमानीहरूले उनीहरूको तीव्र क्रोधका साथ प्रहार गरे।\n\n45 तैपनि, नफीहरू एक अझ राम्रो कारणले प्रेरित थिए, किनकि उनीहरू न त राजसंस्थाका निम्ति न त शक्तिका निम्ति लडिरहेका थिए तर उनीहरू आफ्ना घरहरूका निम्ति र आफ्ना स्वतन्त्रताका निम्ति, आफ्ना पत्नीहरू र आफ्ना छोराछोरीहरूका निम्ति र आफ्ना सबैका निम्ति, हो, आफ्ना आराधना गर्ने विधिहरूका र आफ्नो चर्चका निम्ति लडिरहेका थिए।\n\n46 अनि उनीहरूले त्यसो गरिरहेका थिए जुन उनीहरूले आफ्ना परमेश्वरप्रति आफू ऋणी भएको कर्तव्य ठानेका थिए; किनकि परमप्रभुले उनीहरूसामु र उनीहरूका पितापुर्खाहरुसामु पनि भन्नुभएको थियो, कि: जहाँसम्म तिमीहरू पहिलो प्रहारको दोषी छैनौ न त दोस्रो, तिमीहरूले आफ्ना शत्रुहरूको हातबाट आफ्नो बध गरिएको सहनु पर्दैन।\n\n47 अनि फेरि, परमप्रभुले भन्नुभएको छ कि: तिमीहरूले आफ्ना परिवारहरूको सुरक्षा रक्तपात गरेर समेत गर्नू। त्यसकारण यो कारणका निम्ति नफीहरू आफ्नो र आफ्ना परिवारको र आफ्ना भूमिको, आफ्नो देशको र आफ्ना अधिकारको र आफ्नो धर्मको सुरक्षा गर्न लमानीहरूसँग लडिरहेका थिए।\n\n48 अनि यस्तो हुन गयो कि जब मोरोनीका मानिसहरूले लमानीहरूको तिब्रता र क्रोधलाई देखे, उनीहरू डरले तर्सिएर भाग्न तयार थिए। अनि मोरोनीले, उनीहरूको लक्ष्यको महसुस गरेर, यी विचारहरू पठाएर उनीहरूका हृदयलाई प्रेरित गरे—हो, आफ्ना भूमिहरूको, आफ्नो स्वतन्त्रताको, हो, दासत्वबाट उनीहरूको मुक्तिका विचारहरू।\n\n49 अनि यस्तो हुन गयो कि उनीहरू लमानीहरूमाथि फर्किए र उनीहरूले एक स्वरमा परमप्रभु उनीहरूका परमेश्वरसामु, उनीहरूको स्वतन्त्रताको र दासत्वबाट उनीहरूको मुक्तिका निम्ति पुकारे।\n\n50 अनि उनीहरूले लमानीहरूविरुद्ध शक्तिका साथ खडा हुन थाले; र उनीहरूले परमप्रभुसामु आफ्नो स्वतन्त्रताका निम्ति कराएको त्यही घण्टामा, लमानीहरू उनीहरूका अगाडिबाट भाग्न थाले; र उनीहरू सिदोनका पानीसम्म समेत भागे।\n\n51 अब, लमानीहरू धेरै सङ्ख्यामा थिए, हो, नफीहरूको सङ्ख्याको दोब्बर; तैपनि, उनीहरूलाई यतिसम्म लखेटियो कि उनीहरू उपत्यकामा, सिदोन नदीको किनारामा एक समूहमा एक साथ भेला भएका थिए।\n\n52 त्यसकारण मोरोनीका सेनाहरूले उनीहरूलाई वरिपरि घेरे, हो, नदीका दुबै तिरमा समेत, किनकि हेर, पूर्वमा लहीका मानिसहरू थिए।\n\n53 त्यसकारण जब जेरहेम्नाहले लहीका मानिसहरूलाई सिदोन नदीको पूर्वमा देख्यो र मोरोनीका सेनाहरूलाई सिदोनको पश्चिममा, कि उनीहरू नफीहरूद्वारा घेरिएका थिए, उनीहरू डरले विचलित भए।\n\n54 जब मोरोनीले उनीहरूको डरलाई देखे, उनले आफ्ना मानिसहरूलाई आज्ञा दिए कि उनीहरूले तिनीहरूको रगत बगाउन रोक्नुपर्छ।\n\n", "alma 44": "[center][font_size=26]अध्याय ४४[/font_size][/center]\n\n[i]मोरोनीले लमानीहरूलाई कि त शान्तिको करार गर्नु कि त नाश हुनु भन्ने आज्ञा दिन्छन्—जेरहेम्नाहले प्रस्तावको अस्वीकार गर्छ र लडाइँ जारी रहन्छ—मोरोनीको सेनाले लमानीहरूलाई हराउँछ। लगभग ई.पू. ७४–७३।[/i]\n\n1 अनि यस्तो हुन गयो कि उनीहरूले रोके र उनीहरूबाट एक कदम पछि हटे। अनि मोरोनीले जेरहेम्नाहसामु भने: हेर्, जेरहेम्नाह, कि हामी रगत बगाउने मानिस हुन चाहान्नौँ। तँलाई थाहा छ कि तँ हाम्रा हातहरूमा छस् तैपनि हामी तेरो वध गर्न चाहान्नौँ।\n\n2 हेर्, हामी तिमीहरूविरुद्ध लडाइँ गर्न आएका होइनौँ कि हामी शक्तिका निम्ति रगत बगाउन सकौँ, न त हामी तिमीहरूलाई दासत्वको जुवामा ल्याउन चाहान्छौँ। तर तिमीहरू यही कारणले हामी विरुद्ध आएका हौ; हो, अनि तिमीहरू हाम्रा धर्मका कारण हामीसँग क्रुद्ध छौ।\n\n3 तर अब, तैँले देख्छस् कि परमप्रभु हामीसँग हुनुहुन्छ; अनि तैँले देख्छस् कि उहाँले तिमीहरूलाई हाम्रा हातमा दिनुभएको छ। अनि अब म चाहान्छु कि तिमीहरूले बुझ्नु पर्छ कि यो हाम्रो धर्म र ख्रीष्टमाथिको हाम्रो आस्थाका कारण गरिएको हो। अनि अब तैँले देख्छस् कि तैँले हाम्रो यो आस्थाको विनाश गर्न सक्दैनस्।\n\n4 अब तँ देख्छस् कि यो परमेश्वरको साँचो आस्था हो; हो, तँ देख्छ्स कि परमेश्वरले हामीलाई सहयोग गर्नु हुनेछ र पाल्नु हुनेछ र जोगाउनु हुनेछ, जहाँसम्म हामी उहाँप्रति र हाम्रो आस्थाप्रति र हाम्रो धर्मप्रति आस्थावान् हुन्छौँ; अनि यदि हामी उल्लङ्घनमा पतन नभए र हाम्रो आस्थाको अस्वीकार नगरे परमप्रभुले कहिल्यै अनुमति दिनु हुनेछैन कि हामीलाई विनाश गरियोस्।\n\n5 अनि अब, जेरहेम्नाह, म तँलाई आज्ञा दिन्छु, सर्वशक्तिमान परमेश्वरको नाउँमा, जसले हाम्रा बाहुहरूलाई बलिया बनाउनु भएको छ कि हामीले तँमाथि शक्ति पाएका छौँ र हाम्रो आस्थाद्वारा, हाम्रो धर्मद्वारा, हाम्रो आराधनाको विधिद्वारा र हाम्रो चर्चद्वारा र पवित्र सहयोगद्वारा जसका लागि हामी हाम्रा पत्नी र हाम्रा छोराछोरीप्रति ऋणी छौँ, त्यो स्वतन्त्रताद्वारा जसले हामीलाई हाम्रो भूमि र हाम्रो देशसँग बाँध्दछ, हो र परमेश्वरका पवित्र वचनहरू राखेर पनि, जसप्रति हाम्रा सबै खुसियालीका निम्ति हामी ऋणी छौँ; अनि हाम्रा लागि अत्याधिक प्यारो भएको सबैद्वारा—\n\n6 हो, अनि यति मात्र होइन; म तँलाई तँसँग जीवनप्रति भएको चाहानाद्वारा आज्ञा दिन्छु, कि तैँले आफ्ना युद्धका हतियार हामीसामु हस्तान्तरण गर्नु, अनि हामी तेरो रगत खोज्नेछैनौँ, तर हामी तेरो ज्यान छाडिदिनेछौँ, यदि तँ तेरो आफ्नो बाटो गइस् र हामीसँग युद्ध गर्न फेरि आइनस् भने।\n\n7 अनि अब, यदि तँ यो गर्दैनस् भने, हेर्, तँ हाम्रा हातहरूमा छस्, अनि म मेरा मानिसहरूलाई आज्ञा दिन्छु कि उनीहरू तँमाथि जाइ लाग्नेछन् र तिमीहरूका शरीरहरूमा मृत्युका घाउहरूका कष्ट दिनेछन्, कि तिमीहरू लोप हुनेछौ; र तब हामी देख्नेछौ यी जनमाथि कसको अधिकार छ; हो, हामी देख्नेछौँ कसलाई दासत्वमा ल्याइनेछ।\n\n8 अनि अब यस्तो हुन गयो कि जब जेरहेम्नाहले यी भनाइहरू सुन्यो ऊ अघि आयो र आफ्ना तरबारहरू र आफ्ना खुँडाहरू र आफ्ना धनुहरू मोरोनीका हातहरूमा हस्तान्तरण गऱ्यो र उनीसामु भन्यो: हेर, हाम्रा युद्धका हतियारहरू यहाँ छन्; हामी ती तिमीलाई हस्तान्तरण गर्नेछौँ, तर हामी आफैँ तिमीसामु शपथ लिन अनुमति दिने छैनौँ, जुन हामीलाई थाहा छ कि हामी र हाम्रा छोराछोरीहरूले पनि तोड्नेछन्; तर हाम्रा युद्धका हतियारहरू लैजाओ र अनुमति देओ कि हामी उजाड स्थानतिर प्रस्थान गर्न सकूँ; अन्यथा हामी हाम्रा तरबारहरू राख्नेछौँ र हामी या त नाशिनेछौँ या त विजयी हुनेछौँ।\n\n9 हेर, हामी तिम्रो आस्थाका होइनौँ; हामी विश्वास गर्दैनौँ कि परमेश्वर हुनुहुन्छ जसले तिमीहरूलाई हाम्रा हातहरूबाट मुक्त गर्नुभएको हो तर हामी विश्वास गर्छौँ कि यो तिमीहरूको धुर्त्याईँ हो जसले तिमीहरूलाई हाम्रा तरबारबाट संरक्षण गरेको हो। हेर, यो तिमीहरूका कवच र ढाल हुन् जसले तिमीहरूको संरक्षण गरेका हुन्।\n\n10 अनि अब जब जेरहेम्नाहले यी वचनहरूको अन्त्य गरेको थियो, मोरोनीले तरबारहरू र युद्धका हतियारहरू जेरहेम्नाहसामु फर्काए, जुन उनले प्राप्त गरेका थिए, यसो भन्दै: हेर्, हामी विवादको अन्त्य गर्नेछौँ।\n\n11 अब म मैले बोलेका वचनहरू फिर्ता लिन सक्दिनँ, त्यसकारण जसरी परमप्रभु जीवित हुनुहुन्छ, यदि हामीविरुद्ध युद्ध गर्न नफर्कने शपथ गरेर प्रस्थान नगरे तिमीहरू त्यसै प्रस्थान गर्नेछैनौ। अब किनभने तिमीहरू हाम्रा हातहरूमा छौ, हामी तिमीहरूको रगत जमिनमा पोख्नेछौँ, या त मैले प्रस्ताव गरेको सर्तमा समर्पण गर्नेछौँ।\n\n12 अनि अब जब मोरोनीले यी वचनहरू भनेका थिए, जेरहेम्नाहले आफ्नो तरबार राख्यो र ऊ मोरोनीसँग क्रुद्ध भयो र ऊ अगाडि दौड्यो कि उसले मोरोनीको वध गर्न सकोस्; तर जब उसले आफ्नो तरबार उठायो, मोरोनीका सिपाहीहरूमध्ये एकले त्यसलाई जमिनमा गिर्ने गरी प्रहार गऱ्यो र त्यसले बिँड फुटायो; र उसले जेरहेम्नाहलाई पनि प्रहार गऱ्यो कि उसले उसको खोपडीको छाला निकाल्यो र त्यो जमिनमा ढल्यो। अनि जेरहेम्नाह उनीहरूअगाडि बाट आफ्ना सिपाहीहरूमाझ पछि हट्यो।\n\n13 अनि यस्तो हुन गयो कि खडा भएको सिपाही, जसले जेरहेम्नाहको खोपडीको छाला काट्यो, उसले जमिनबाट कपालद्वारा खोपडीको छाला लियो र तरबारको टुप्पोमा राख्यो र उनीहरूसामु तन्क्यायो, ठूलो स्वरमा उनीहरूसामु यसो भन्दै:\n\n14 जसरी यो खोपडीको छाला जमिनमा ढलेको छ, जुन तिमीहरूका अगुवाको हो, यदि तिमीहरूले आफ्ना युद्धका हतियारहरू हस्तान्तरण नगरे र शान्तिको करारका साथ प्रस्थान नगरे तिमीहरू त्यसरी नै जमिनमा ढल्नेछौ।\n\n15 अब त्यहाँ धेरै थिए, जब उनीहरूले यी वचनहरू सुने र तरबारमाथि भएको खोपडीको छाला देखे, तिनीहरूलाई त्राशले विचलित गरायो; र धेरै अघि आए र मोरोनीका पाउमा आफ्ना युद्धका हतियारहरू फ्याँके र शान्तिको करारमा प्रवेश गरे। अनि जति कारारमा प्रवेश गरे उनीहरूलाई उजाड स्थानमा प्रवेश गर्न दिइयो।\n\n16 अनि यस्तो हुन गयो कि जेरहेम्नाह अत्यन्तै क्रोधित भयो र उसका बाँकी सिपाहीहरूलाई नफीहरूका विरुद्ध अझ बढी शक्तिका साथ लड्न रिसमा भड्कायो।\n\n17 अनि अब मोरोनी रिसाए, लमानीहरूको हठीपनाका कारणले; त्यसकारण उनले आफ्ना जनलाई आज्ञा दिए कि उनीहरू तिनीहरूमाथि जाइलाग्नु पर्छ र तिनीहरूको बध गर्नु पर्छ। अनि यस्तो हुन गयो कि उनीहरूले तिनीहरूको बध गर्न थाले; हो, अनि लमानीहरू आफ्नो तरबारहरू र आफ्नो शक्तिका साथ लडे।\n\n18 तर हेर, उनीहरूको नाङ्गो छालाहरू र उनीहरूको नाङ्गो टाउकाहरू नफीहरूका धारिला तरबारहरूमा रक्षारहित थिए; हो, हेर उनीहरू छेडिए र प्रहार गरिए; हो, नफीहरूका तरबार अगाडि अत्यन्तै छिटो ढले; अनि उनीहरू बढारिन थाले, जसरी मोरोनीको सिपाहीले अगमवाणी गरेको थियो।\n\n19 अब जेरहेम्नाह, जब उसले यो देख्यो कि उनीहरू सबै विनाश हुन लागेका थिए, मोरोनीसामु शक्तिका साथ कराउन थाल्यो, वाचा गर्दै कि ऊ र उसका जन पनि उनीहरूसँग करार गर्नेछन्, यदि उनीहरूले तिनीहरूका बाँकीको जीवन छाडिदिए भने, कि उनीहरू कहिल्यै तिनीहरूका विरुद्ध युद्ध गर्न आउनेछैनन्।\n\n20 अनि यस्तो हुन गयो कि मोरोनीले अह्राए कि जनमाझ मृत्युको कार्य रोकिनु पर्छ। अनि उनले लमानीहरूबाट युद्धका हतियारहरू लिए; र तिनीहरूले उनीसँग शान्तिको करारमा प्रवेश गरेपछि उनीहरूलाई उजाड स्थानमा प्रवेश गर्न अनुमति दिइयो।\n\n21 अब ठूलो सङ्ख्या भएको कारणले मृतकहरूको सङ्ख्या गनिएन; हो, नफीहरू र लमानीहरू दुबैमा मृतकहरूको सङ्ख्या अत्यन्तै ठूलो थियो।\n\n22 अनि यस्तो हुन गयो कि उनीहरूले तिनीहरूका मृतकहरूलाई सिदोनका पानीमा फ्याँके र उनीहरू त्यहाँबाट अघि गएका छन् र समुन्द्रको गहिराइमा गाडिएका छन्।\n\n23 अनि नफीहरूका, अथवा मोरोनीका सेना, फर्के र आफ्ना घरमा र भूमिमा आए।\n\n24 अनि यसरी नफीका जनमाथिको न्यायकर्ताहरूको शासनको अठारौँ वर्ष अन्त्य भयो। अनि यसरी नफीका पाताहरूमा लेखिएको अल्माको अभिलेख अन्त्य भयो।\n\n", "alma 45": "हेलामानले आफ्ना दिनहरूमा राखेको हेलामानको अभिलेखअनुसार हेलामानका दिनहरूमा नफीका जनको, उनीहरूका युद्धहरूको र मतभेदहरूको विवरण।\n\nअध्यायहरू ४५ देखि ६२ सम्म\n\n[center][font_size=26]अध्याय ४५[/font_size][/center]\n\n[i]हेलामानले अल्माका वचनहरूमा विश्वास गर्दछन्—अल्माले नफीहरूको विनाशको अगमवाणी गर्दछन्—उनले भूमिलाई आशीष र श्राप दिन्छन्—मोशालाई जस्तै अल्मालाई पनि आत्माद्वारा लगिएको हुन सक्छ—चर्चमा विवाद बढ्छ। लगभग ई.पू. ७३।[/i]\n\n1 हेर, अब यस्तो हुन गयो कि नफीका जन अत्यन्तै खुसी भए, किनभने परमप्रभुले फेरि उनीहरूलाई उनीहरूका शत्रुहरूका हातहरूबाट मुक्त गराउनु भएको थियो; त्यसकारण उनीहरूले परमप्रभु आफ्ना परमेश्वरलाई धन्यवाद दिए; हो, अनि उनीहरूले धेरै उपवास बसे र धेरै प्रार्थना गरे र उनीहरूले परमेश्वरलाई अत्यन्त महान् खुसीका साथ आराधना गरे।\n\n2 अनि नफीका जनमाथिको न्यायकर्ताहरूको शासनको उन्नाइसौं वर्षमा यस्तो हुन गयो, कि अल्मा उनका छोरा हेलामानसामु आए र उनीसामु भने: के तिमी राखिएका ती अभिलेखहरूका बारेमा मैले तिमीसामु बोलेका वचनहरूमा विश्वास गर्दछौ?\n\n3 अनि हेलामानले उनीसामु भने: हो, म विश्वास गर्छु।\n\n4 अनि अल्माले फेरि भने: के तिमी आउनुहुने येशू ख्रीष्टमा विश्वास गर्छौ?\n\n5 अनि उनले भने: हो, म तपाईँले बोलेका सबै वचनहरूमा विश्वास गर्छु।\n\n6 अनि अल्माले उनलाई फेरि भने: के तिमी मेरा आज्ञाहरू पालना गर्नेछौ?\n\n7 अनि उनले भने: हो, म तपाईँका आज्ञाहरू मेरो सम्पूर्ण हृदयले पालना गर्नेछु।\n\n8 तब अल्माले उनीहरूसामु भने: तिमी आशीषित होऊ; र परमप्रभुले तिम्रो यो भूमिमा उन्नति गर्नुहुनेछ।\n\n9 तर हेर, मसँग तिमीसामु अगमवाणी गर्नुपर्ने कुरा केही छ; तर तिमीसामु म जे अगमवाणी गर्छु तिमीले त्यसलाई ज्ञात नगराउनु; हो, जे म तिमीसामु अगमवाणी गर्दछु अवगत नगराउनू, अगमवाणी पूरा नभइन्जेलसम्म समेत; त्यसकारण मैले बोल्ने वचनहरू लेख।\n\n10 अनि वचनहरू यी हुन्: हेर, म अनुमान गर्छु कि यी जन, नफीहरू, ममा भएको प्रकाशको आत्माअनुसार, येशू ख्रीष्ट आफैँ उनीहरूसामु प्रकट भएको समयदेखि चार सय वर्षमा, विश्वासमा क्षीण हुनेछन्।\n\n11 हो, अनि तब उनीहरूले नफीका जन लोप नभइन्जेलसम्म समेत युद्ध र माहामारी, हो, अनिकाल र रक्तपात देख्नेछन्—\n\n12 हो, अनि यो किनभने उनीहरू विश्वासमा क्षीण हुनेछन् र अन्धकारका कामहरूमा र लम्पटपनमा र सबै प्रकारका दुष्टताहरूमा पतन हुनेछन्; हो, म तिमीसामु भन्दछु, कि किनभने उनीहरूले त्यस्तो महान् प्रकाश र ज्ञानका विरुद्ध पाप गर्नेछन्, हो, म तिमीलाई भन्दछु, कि त्यो दिनदेखि, यो महान् दुष्टता आउनु अघि चौथो पिँढी गुज्रने छैन।\n\n13 अनि जब त्यो महान् दिन आउँछ, हेर, समय छिट्टै आउँछ कि तिनलाई जो अहिले छन्, अथवा नफीका जनमाझ गणना गरिएकाहरूका सन्ततिलाई नफीका जनमाझ अरु गणना गरिने छैन।\n\n14 तर जो रहन्छ र त्यो महान् र भयावह दिनमा विनाश हुँदैन, उसलाई लमानीहरूमाझ गणना गरिनेछ र उनीहरूजस्तै बन्नेछ, परमप्रभुका शिष्य भनिने थोरै बाहेक, सबै र उनीहरूलाई लमानीहरूले उनीहरूको लोप नभइन्जेलसम्म समेत लखेट्ने छन्। अनि अब, दुष्टताका कारण, यो अगमवाणी पूरा हुनेछ।\n\n15 अनि अब यस्तो हुन गयो कि अल्माले यी कुराहरू हेलामानलाई भनेपछि, उनले तिनलाई र आफ्ना अरु छोराहरूलाई पनि आशीष दिए; र उनले धर्मीका निमित्त पृथ्वीलाई पनि आशीष दिए।\n\n16 अनि उनले भने: परमप्रभु परमेश्वर यसो भन्नुहुन्छ—भूमि श्रापित हुनेछ, हो, यो भूमि, प्रत्येक राष्ट्र, कुटुम्ब, भाषा र जनका निम्ति विनाशसम्म, जसले दुष्टतापूर्वक गर्छ, तब उनीहरू पूरै पाक्ने छन्; र जसरी मैले भनेको छुँ त्यसरी हुनेछ; किनकि यो परमेश्वरको भूमिमाथिको आशीष र श्राप हो, किनकि परमप्रभुले पापलाई थोरै मात्राको स्वीकृतिले पनि हेर्न सक्नुहुन्न।\n\n17 अनि अब, जब अल्माले यी वचनहरू बोलेका थिए उनले चर्चलाई, हो, त्यस समयदेखि अगाडि अडिग भएर खडा हुनु पर्ने सबैलाई आशीष दिए।\n\n18 अनि जब अल्माले यसो गरेका थिए उनी जरहेम्लाको भूमिबाट प्रस्थान गरे, मेलेकको भूमितिर जान लागेजस्तै गरी। अनि यस्तो हुन गयो कि उनको बारेमा अरु कहिल्यै सुनिएन; उनको मृत्यु र उनको दफनाइको बारेमा हामीलाई थाहा छैन।\n\n19 हेर, यो हामीलाई थाहा छ, कि उनी एक धर्मी मानिस थिए; र यो भनाइ चर्च भरि गयो कि मोशालाई जस्तै, उनलाई आत्माद्वारा लगिएको थियो, अथवा परमप्रभुको हातद्वारा समाधि समेत गरिएको थियो। तर हेर, धर्मशास्त्रहरूले भन्दछन् परमप्रभुले मोशालाई आफैँमा लिनुभयो; र हामी अनुमान गर्छौँ कि उहाँले अल्मालाई पनि आत्मामा आफैँमा ग्रहण गर्नु भयो, त्यसकारण, यो कारणका निम्ति उनको मृत्यु र समाधिका बारेमा हामीलाई केही थाहा छैन।\n\n20 अनि अब नफीका जन माथिको न्यायकर्ताहरूको शासनको उन्नाइसौँ वर्षको प्रारम्भमा यस्तो हुन गयो, कि हेलामान जनमाझ उनीहरूसामु वचन उद्घोष गर्न अघि गए।\n\n21 किनकि हेर, लमानीहरूसँगका युद्धहरू र जनमाझका धेरै साना मतभेदहरू र विघ्नहरूका कारण, यो आवश्यक थियो कि परमेश्वरको वचन उनीहरूमाझ उद्घोष गरिनु पऱ्यो, हो र एक विनियम चर्च भरि बनाइनु पऱ्यो।\n\n22 त्यसकारण, हेलामान र उनका बन्धुहरू सबै भूमिमा, हो, नफीका जनको अधीनमा भएको सबै भूमिका प्रत्येक सहरमा, चर्चको फेरि स्थापना गर्न अघि गए। अनि यस्तो हुन गयो कि उनीहरूले सम्पूर्ण भूमिभरि, सबै चर्चहरूमाथि पादरीहरू र शिक्षकहरू नियुक्त गरे।\n\n23 अनि अब यस्तो हुन गयो कि हेलामान र उनका बन्धुहरूले चर्चमाथि पादरीहरू र शिक्षकहरू नियुक्त गरेपछि कि उनीहरूमाझ एक विवाद उठ्यो र उनीहरूले हेलामान र उनका बन्धुहरूका वचनहरूलाई वास्ता गरेनन्।\n\n24 तर उनीहरू घमण्डी भए, आफ्ना हृदयमा उचालिएर, उनीहरूका अत्यन्त धेरै धनका कारण; त्यसकारण उनीहरू आफ्ना आँखामा धनी बने र परमेश्वरअगाडि सिधा भएर हिँड्न उनीहरूका वचनहरूमा ध्यान दिएनन्।\n\n", "alma 46": "[center][font_size=26]अध्याय ४६[/font_size][/center]\n\n[i]अमलिकीयाहल राजा हुन षडयन्त्र गर्दछ—मोरोनीले स्वतन्त्रताको ध्वजा उठाउँछन्—उनले जनलाई आफ्नो धर्मको सुरक्षा गर्न जम्मा गर्छन्—सच्चा विश्वासीहरूलाई ख्रीष्टियनहरू भनिन्छ—योसेफको अवशेषको संरक्षण गरिनेछ—अमलिकीयाह र भिन्न मतधारी नफीको भूमितिर भाग्छन्—स्वतन्त्रताको कारणको समर्थन नगर्नेहरूलाई मारिन्छ। लगभग ई.पू. ७३–७२।[/i]\n\n1 अनि यस्तो हुन गयो कि जत्तिले हेलामानका र उनका बन्धुहरूका वचनहरूलाई सुनेनन् उनीहरू आफ्ना बन्धुहरूका विरुद्धमा एक साथ भेला भए।\n\n2 अनि अब हेर, उनीहरू अत्यन्त क्रुद्ध थिए, यतिसम्म कि उनीहरू तिनीहरूलाई बध गर्न दृढ थिए।\n\n3 अब आफ्ना बन्धुहरूसँग क्रुद्ध हुनेहरूको अगुवा ठूलो र बलियो मानिस थियो; र उसको नाउँ अमलिकीयाह थियो।\n\n4 अनि अमलिकीयाह राजा हुन इच्छुक थियो; र ती जन जो क्रूद्ध थिए उनीहरू पनि इच्छुक थिए कि ऊ उनीहरूको राजा हुनु पर्दछ; र उनीहरूमध्ये ठूलो भाग भूमिका तल्लो न्यायकर्ताहरू थिए, अनि उनीहरूले शक्ति खोज्दै थिए।\n\n5 अनि उनीहरूलाई अमलिकीयाहका फुर्क्याइद्वारा अगुवाइ गरिएको थियो, कि यदि उनीहरूले उसलाई समर्थन गरे र राजाको रुपमा स्थापना गरे भने कि उसले उनीहरूलाई जनमाथिको शासक बनाउने छ।\n\n6 यसरी उनीहरूलाई अमलिकीयाहले मतभेदहरूतिर अगुवाइ गरेको थियो, हेलामान र उनका बन्धुहरूका प्रवचन हुँदाहुँदै, हो, उनीहरूको चर्चमाथिको अत्यन्त हेरविचार हुँदाहुँदै, किनकि उनीहरू चर्चमाथि उच्च पादरीहरू थिए।\n\n7 अनि चर्चमा अमलिकीयाहका फुर्क्याइहरूको विश्वास गर्ने धेरै थिए, त्यसकारण उनीहरू चर्चबाट समेत विमति भएका थिए; अनि यसरी उनीहरूको लमानीहरूमाथिको महान् विजय र परमप्रभुको हातद्वाराको उनीहरूको मुक्तिका कारणको उनीहरूको महान् खुसियाली हुँदाहुँदै पनि, नफीका जनको चर्चको कारोबार अत्यन्त अनिश्चित र खतराजनक थियो।\n\n8 यसरी हामी देख्न सक्छौ कति छिट्टै मानिसका छोराछोरीहरूले परमप्रभु उनीहरूका परमेश्वरलाई बिर्सन्छन्, हो, कति छिट्टै दुष्टता गर्छन् र सैतानद्वारा अगुवाइ गरिइन्छन्।\n\n9 हो, अनि हामी एक ज्यादै दुष्ट मानिसले मानिसका छोराछोरीहरूमाझ गर्न सक्ने महान् दुष्टता पनि देख्न सक्छौँ।\n\n10 हो, हामी देख्छौँ कि अमलिकीयाह, किनभने ऊ धूर्त तरिकाहरूको मानिस र धेरै चाप्लुसी बोल्ने मानिस थियो, कि उसले धेरै जनका हृदयहरू दुष्टतापूर्वक गर्न, हो र परमेश्वरका चर्चको विनाश गर्न खोज्न र उनीहरूलाई परमेश्वरले दिनुभएको, अथवा जुन आशीष परमेश्वरले धर्मीका निमित्त भूमिका सतहमाथि पठाउनुभएको थियो, त्यसको स्वतन्त्रताको जगको विनाश गर्न अगुवाइ गरेर लग्यो।\n\n11 अनि अब यस्तो हुन गयो कि जब नफीका सेनाहरूका मुख्य सेनानी मोरोनीले यी मतभेदहरूका बारेमा सुनेका थिए, उनी अमलिकीयाहसँग रिसाए।\n\n12 अनि यस्तो हुन गयो कि उनले आफ्नो कोट टुक्रा टुक्रा पारे; र त्यसको एक टुक्रा लिए र त्यसमाथि लेखे—हाम्रा परमेश्वर, हाम्रो धर्म र स्वतन्त्रता र हाम्रो शान्ति, हाम्रा पत्नीहरू र हाम्रा छोराछोरीहरूका सम्झनामा—र एक लठ्ठीको टुप्पोमा त्यसलाई बाँधे।\n\n13 अनि उनले आफ्नो शिर-कवच र आफ्नो वक्ष-कवच र उनका ढालहरू बाँधे र आफ्नो नितम्ब वरिपरि कवच बाँधे; र उनले त्यो लठ्ठी लिए, जसको टुप्पोमा उनको टुक्राटुक्रा गरिएको कोट थियो, (अनि उनले त्यसलाई स्वतन्त्रताको ध्वजा भने) र उनले जमिनमा निहुरे र उनले परमेश्वरसामु स्वतन्त्रताको आशीष भूमि ख्रीष्टियानहरूको एक समूहको स्वामित्वमा रहुन्जेलसम्म उनीहरूका बन्धुहरूमा रहनका लागि प्रार्थना गरे।\n\n14 किनकि परमेश्वरको चर्चको मातहतमा रहेका ख्रीष्टका सच्चा विश्वासीहरू सबैलाई चर्चको मातहतमा नरहेकाहरूले यसरी बोलाउँथे।\n\n15 अनि ती जो चर्चको मातहतमा थिए आस्थावान् थिए; हो, ती सबै जो ख्रीष्टका सच्चा विश्वासी थिए आउनुहुने ख्रीष्टमाथिको उनीहरूको विश्वासका कारण उनीहरूले आफैँमा ख्रीष्टको नाउँ, अथवा उनीहरूलाई बोलाइएजस्तै ख्रीष्टियान नाउँ खुसीका साथ लिए।\n\n16 अनि त्यसकारण, यो समयमा, मोरोनीले प्रार्थना गरे कि ख्रीष्टियानहरूको र भूमिको स्वतन्त्रताको लक्ष्य प्राप्त हुन सकोस्।\n\n17 अनि यस्तो हुन गयो कि जब उनले आफ्नो आत्मा परमेश्वरमा खन्याएका थिए, उनले उजाडको भूमिको दक्षिणमा रहेको सबै भूमिलाई, हो, निष्कर्षमा, उत्तर र दक्षिण दुबैका सबै भूमिलाई—एक चुनिएको भूमि र स्वतन्त्रताको भूमि भनि नामाकरण गरे।\n\n18 अनि उनले भने, परमेश्वरले निश्चय नै अनुमति दिनुहुनेछैन कि, हामी, जो अपमानित छौँ किनभने हामीले आफूमा ख्रीष्टको नाउँ लिन्छौँ, हामीहरूलाई हामीले हाम्रा आफ्नै उल्लङ्घनहरू मार्फत् आफैँमा यो नल्याए किचिमिची पारिनेछ र विनाश गरिनेछ।\n\n19 अनि जब मोरोनीले यी वचनहरू भनेका थिए, उनी जनमाझ अघि गए, उनको टुक्रा टुक्रा गरिएको वस्त्रको भाग हावामा हल्लाउँदै; कि सबैले टुक्रा टुक्रा गरिएको भागमा लेखिएको लेखाइ देख्न सकून् र ठूलो स्वरले कराउँदै, यसो भन्दै:\n\n20 हेर, जसले भूमिमाथि यो ध्वजालाई राख्नेछ, उसलाई परमप्रभुको शक्तिमा आघि आउन देऊ र एक करारमा प्रवेश गर्न देऊ कि उनीहरूले आफ्ना अधिकारहरू र आफ्नो धर्म, जोगाउन सकून्, कि परमप्रभु परमेश्वरले उनीहरूलाई आशीष दिनुहुनेछ।\n\n21 अनि यस्तो हुन गयो कि जब मोरोनीले यी वचनहरूको घोषणा गरेका थिए, हेर, जन दौडदैँ उनीहरूका आफ्ना नितम्बहरू वरिपरि कवच बाँधेर, आफ्ना वस्त्रहरू सङ्केतका रुपमा, अथवा करारका रुपमा टुक्रा टुक्रा पारेर एक साथ आए, कि उनीहरूले परमप्रभु उनीहरूका परमेश्वरलाई त्याग्ने छैनन्; अथवा, अर्को शब्दमा, यदि उनीहरूले परमेश्वरका आज्ञाहरूको उल्लङ्घन गरे, अथवा उल्लङ्घनमा पतन भए र ख्रीष्टको नाउँ लिनमा लज्जित भए, उनीहरूले आफ्ना वस्त्रहरू टुक्रा टुक्रा गरे जस्तै परमप्रभुले उनीहरूलाई टुक्रा-टुक्रा गर्नुहुनेछ।\n\n22 अब यो उनीहरूले गरेको करार थियो र उनीहरूले आफ्ना वस्त्रहरू मोरोनीका पाउमा फ्याँके, यसो भन्दै: हामी हाम्रा परमेश्वरसँग करार गर्छौं, कि हामीलाई हाम्रा उत्तरतिरका बन्धुहरूको जस्तै, विनाश गरिनेछ, यदि हामी उल्लङ्घनमा पतन भयौँ भने; हो, यदि हामी उल्लङ्घनमा पतन भयौँ भने, उहाँले हामीलाई हाम्रा शत्रुहरूका पाउहरूमा फ्याँक्न सक्नुहुनेछ, जसरी हामीले हाम्रा वस्त्रहरू तिम्रा पाउहरूमा तिम्रो पैतालामुनि किचिमिची गर्न फ्याँकेका छौँ।\n\n23 मोरोनीले उनीहरूसामु भने: हेर, हामी याकूबका सन्ततिका अवशेष हौँ; हो, हामी योसेफका सन्ततिका अवशेष हौँ, जसको कोट उनका बन्धुहरूले धेरै टुक्राहरूमा टुक्रा-टुक्रा पारेका थिए; हो, अनि अब हेर, हामीले परमेश्वरका आज्ञाहरू पालना गर्न सम्झिऔँ, अन्यथा हाम्रा वस्त्रहरू हाम्रा बन्धुहरूद्वारा टुक्रा-टुक्रा गरिनेछ र हामीलाई कारागारमा फ्याँकिनेछ, अथवा बेचिनेछ, अथवा वध गरिनेछ।\n\n24 हो, हामीले योसेफका अवशेषका रुपमा आफ्ना स्वतन्त्रताको संरक्षण गरौँ; हो, याकूबका उनको मृत्युअगाडिका वचनहरूलाई सम्झौँ, किनकि हेर, उनले देखे कि योसेफको कोटको अवशेषको एक भाग संरक्षण गरिएको थियो र कुहिएको थिएन। अनि उनले भने—जसरी मेरो छोराको वस्त्रको यो अवशेषलाई संरक्षण गरिएको छ, त्यसरी मेरो छोराका सन्ततिको अवशेषलाई परमेश्वरका हातद्वारा संरक्षण गरिनेछ र उहाँ आफैँमा लिनुहुनेछ, जब कि योसेफका सन्ततिका बाँकी अवशेषको उनका वस्त्रको बाँकी अवशेषको जस्तै नाश हुनेछ।\n\n25 अब हेर, यसले मेरो जीवात्मालाई दु:ख दिन्छ; तैपनि, मेरो जीवात्मा मेरो छोरामा खुसी लिन्छ, परमेश्वरमा लिइने उसका सन्तानको एक भागका कारण।\n\n26 अनि हेर, याकूबको भाषा यस्तो थियो।\n\n27 अनि अब कसलाई थाहा छ तर योसेफका सन्ततिको कुन भाग, जुनको उनको वस्त्रको जस्तै नाश हुनेछ, के ती हामीबाट मतभेद प्रकट गर्नेहरू हुन्?हो, अनि त्यो हामी पनि हुन सक्छौँ यदि हामी ख्रीष्टको विश्वासमा अडिग भएनौँ भने।\n\n28 अनि अब यस्तो हुन गयो कि जब मोरोनीले यी वचनहरू भनेका थिए उनी अघि गए र विमतीहरु भएका भूमिका सबै भागहरूमा पनि पठाए र स्वतन्त्रता जोगाउन, अमलिकीयाहीहरू भनिने अमलिकीयाह र मतभेद प्रकट गरेका तिनका विरुद्ध खडा हुन इच्छुक सबै जन एक साथ भेला भए।\n\n29 अनि यस्तो हुन गयो कि जब अमलिकीयाहले देख्यो कि मोरोनीका जन अमलिकीयाहीहरू भन्दा धेरै थिए—अनि उसले यो पनि देख्यो कि उसका जन उनीहरूले लिएको लक्ष्यको न्याय बारेमा शंङ्कालु थिए—त्यसकारण, लक्ष्य प्राप्त गर्न सकिदैन कि भन्ने डरले, उस्ले जान चाहने उसका जनलाई लियो र नफीको भूमितिर प्रस्थान गऱ्यो।\n\n30 अनि मोरोनीले सोचे यो आवश्यक थिएन कि लमानीहरूले अरु शक्ति प्राप्त गर्नुपर्छ; त्यसकारण उनले सोचे अमलिकीयाहका जनको बाटो काटिनु पर्छ, अथवा उनीहरूलाई लिएर फिर्ता ल्याउनु पर्दछ र अमलिकीयाहलाई मृत्युमा पार्नु पर्छ; हो, किनकि उनलाई थाहा थियो कि उसले लमानीहरूलाई उनीहरूका विरुद्ध रिसमा भड्काउनेछ र उनीहरूलाई नफीहरूका विरुद्ध लडाइँ गर्न आउन लगाउनेछ; अनि उनले यो थाहा पाए कि अमलिकीयाहले त्यसो गर्ने छ ताकि उसले आफ्ना प्रयोजनहरू प्राप्त गर्न सकोस्।\n\n31 त्यसकारण मोरोनीले सोचे कि यो आवश्यक थियो कि उनले आफ्ना सेनाहरूलाई लिनु पर्दछ, जो एक साथ भेला भएका थिए र आफैँ हातियारले सज्जिएका थिए र शान्ति राख्ने करारमा प्रवेश गरेका थिए—अनि यस्तो हुन गयो कि उनले आफ्ना सेना लिए र उजाड स्थानमा अमलिकीयाहको बाटो काट्न आफ्ना पालहरू सहित उजाड स्थानतिर अघि बढे।\n\n32 अनि यस्तो हुन गयो कि उनले आफ्नो चाहानाअनुसार गरे र उजाड स्थान र अमलिकीयाहका सेनाहरू तिर अघि बढे।\n\n33 अनि यस्तो हुन गयो कि अमलिकीयाह आफ्नो मानिसहरूको सानो सङ्ख्याका साथ भाग्यो र बाँकीलाई मोरोनीको हातमा हस्तान्तरण गरेको थियो र जरहेम्लाको भूमितिर फर्काइएको थियो।\n\n34 अब, मोरोनी प्रधान न्यायकर्ताहरू र जनताका मतद्वारा नियुक्त गरिएको एक मानिस भएकाले, त्यसकारण उनीसँग नफीका सेनाहरूमाथि अधिकारको स्थापना गर्न र अभ्यास गर्न उनीहरूलाई आफ्नो इच्छाअनुसार गर्ने शक्ति थियो।\n\n35 अनि यस्तो हुन गयो कि अमलिकीयाहीहरूमध्ये जसले स्वन्तत्रताको लक्ष्यको समर्थन गर्न करारमा प्रवेश गरेन, कि एक स्वतन्त्र सरकारको कायम होओस्, उनले मार्न लगाए; र तर स्वतन्त्रताको करारको अस्वीकार गर्ने थोरैमात्र थिए।\n\n36 अनि यस्तो पनि हुन गयो, कि उनले नफीहरूको अधीनमा भएको सम्पूर्ण भूमिमा रहेका प्रत्येक धरहरामा स्वतन्त्रताको ध्वजा उचाल्न लगाए; अनि यसरी मोरोनीले नफीहरूमाझ स्वतन्त्रताको ध्वजा गाडे।\n\n37 अनि उनीहरूमाझ भूमिमा फेरि शान्ति हुन थाल्यो; अनि यसरी उनीहरूले न्यायकर्ताहरूको शासनको उन्नाइसौँ वर्षको करिब अन्त्यसम्म शान्ति कायम राखे।\n\n38 अनि हेलामान र उच्च पादरीहरूले पनि चर्चमा अनुक्रम कायम राखे; हो, चार वर्षको अन्तरालसम्म उनीहरूमाझ चर्चमा धेरै शान्ति र खुसियाली थियो।\n\n39 अनि यस्तो हुन गयो कि धेरै थिए जो दृढताका साथ विश्वास गर्दै मरे कि परमप्रभु येशू ख्रीष्टद्वारा उनीहरूका जीवात्माहरूको उद्धार गरिएको थियो; यसरी उनीहरू यस संसारबाट खुसीका साथ गए।\n\n40 अनि त्यहाँ केही थिए जो ज्वरोले मरे, जुन वर्षको कुनै ऋतुहरूमा भूमिमा बारम्बार थियो—तर जरोबाट त्यति होइन, रोगहरूका कारणहरू हटाउन परमेश्वरले दिनुभएका अति गुणस्तरका धेरै विरुवाहरू र जराहरूका कारण, जुनप्रति मानिसहरू हावापानीको प्रकृतिको अधीनमा थिए—\n\n41 तर बृद्ध अवस्थाका कारण मर्नेहरू धेरै थिए; अनि ख्रीष्टको आस्थामा मर्नेहरू उहाँमा खुसी थिए, हामीले त्यस्तै अनुमान गर्नु आवश्यक छ।\n\n", "alma 47": "[center][font_size=26]अध्याय ४७[/font_size][/center]\n\n[i]अमलिकीयाहले लमानीहरूको राजा हुन धोका, हत्या र षडयन्त्रको प्रयोग गर्छ—नफीहरूका भिन्न मतधारी लमानीहरूभन्दा अझ दुष्ट र डरलाग्दा छन्। लगभग ई.पू. ७२।[/i]\n\n1 अब हामी हाम्रो अभिलेखमा अमलिकीयाह र उनीसँग उजाड स्थानभित्र भागेकाहरूतिर फर्कनेछौँ; किनकि, हेर, उसले आफूसँग गएकाहरूलाई लगेको थियो र नफीको भूमिमा लमानीहरूमाझ गयो र लमानीहरूलाई नफीका जनविरुद्ध भड्काउन थाल्यो, यतिसम्म कि लमानीहरूका राजाले आफ्नो सम्पूर्ण भूमि भरि, आफ्ना सम्पूर्ण जनमाझ घोषणा पठाए, कि उनीहरू नफीहरूविरुद्ध लड्न जान फेरि एक साथ भेला हुनुपर्छ।\n\n2 अनि यस्तो हुन गयो कि जब उनीहरूमाझ घोषणा गएको थियो उनीहरू अत्यन्तै डराए; किनकि, उनीहरू राजालाई रिस उठाउन डराए र उनीहरू नफीहरूविरुद्ध लड्न जान पनि डराए कथंकदाचित् उनीहरूले आफ्नो जीवन गुमाउन पर्छ। अनि यस्तो हुन गयो कि उनीहरूले चाहेनन्, अथवा उनीहरूमध्येको बढी भागले राजाका आज्ञाहरू पालना गर्न चाहेनन्।\n\n3 अनि यस्तो हुन गयो कि राजा उनीहरूको अनाज्ञाकारिताका कारण क्रूद्ध भए; त्यसकारण उनले आफ्ना आज्ञाहरूप्रति आज्ञाकारी हुने आफ्नो सेनाको भागको जिम्मेवारी अमलिकीयाहलाई दिए र उसलाई आज्ञा दिए कि ऊ जानु पर्दछ र उनीहरूलाई हतियारहरू लिन बाध्य बनाउनु पर्दछ।\n\n4 अब हेर, यो अमलिकीयाहको चाहाना थियो; किनकि ऊ खराब गर्न एउटा रहस्यमय मानिस भएकाले उसले आफ्नो हृदयमा लमानीहरूका राजालाई पदच्यूत गर्ने योजना बनायो।\n\n5 अनि अब उसले लमानीहरूका राजालाई मनपराउने भागको जिम्मेवारी पाएको थियो; र उसले आज्ञाकारी नभएकाहरूको समर्थन पाउन खोज्यो; त्यसकारण ऊ अनिदाह भनिने ठाउँतिर अगाडि गयो, किनकि त्यहाँ सबै लमानीहरू भागेका थिए; किनकि उनीहरूले सेनाहरू आएको पत्ता लगाए र यो अनुमान गर्दै कि उनीहरू आफूलाई विनाश गर्न आउँदैछन्, त्यसकारण उनीहरू हतियारहरूको स्थान ओनिदाहतिर भागे।\n\n6 अनि उनीहरूले एउटा मानिसलाई आफू माथि राजा र अगुवा हुन नियुक्त गरेका थिए, आफ्ना मस्तिष्कहरूमा निश्चितताका साथ अडिग भएकाले कि उनीहरू नफीहरूका विरुद्ध जान बाध्य हुने छैनन्।\n\n7 अनि यस्तो हुन गयो कि उनीहरू एन्टीपास भनिने पर्वतको शिखरमा लडाइँको तयारीमा एकसाथ भेला भएका थिए।\n\n8 अब राजाको आज्ञाअनुसार उनीहरूसँग लड्ने अमलिकीयाहको लक्ष्य थिएन; तर, हेर, लमानीहरूका सेनाहरूको समर्थन प्राप्त गर्ने उसको लक्ष्य थियो, कि उसले आफूलाई उनीहरूको प्रमुख बनाउन र राजालाई पदच्यूत गर्न र अधिराज्यलाई अधीनमा लिन सकोस्।\n\n9 अनि हेर, यस्तो हुन गयो कि उसले आफ्नो सेनालाई एन्टीपास पर्वतको नजिकैको उपत्यकामा पालहरू टाँग्न अह्रायो।\n\n10 अनि यस्तो हुन गयो कि जब राति भयो उसले एन्टीपास पर्वतमा एक गोप्य संदेश बाहक पठायो, यो चाहँदै कि उनीहरूको लेहोन्टी भनिने अगुवा, कि उनी पर्वतको फेदमा तल आउनुपर्दछ, किनकि ऊ उनीसँग बोल्न चाहन्छ।\n\n11 अनि यस्तो हुन गयो कि जब लेहोन्टीले सन्देश प्राप्त गऱ्यो उसले पर्वतको फेदसम्म झर्न आँट गरेन। अनि यस्तो हुन गयो कि अमलिकीयाहले उनलाई तल आउन चाहाना गर्दै फेरि दोस्रो पटक पठायो। अनि यस्तो हुन गयो कि लेहोन्टी आएन; अनि उसले फेरि तेस्रो पटक पठायो।\n\n12 अनि यस्तो हुन गयो कि जब अमलिकीयाहले पत्ता लगायो कि उसले लेहोन्टीलाई पर्वतबाट तल झार्न सकेन, ऊ लेहोन्टीको शिविर नजिकै पर्वततिर गयो; अनि उसले फेरि चौथो पटक लेहोन्टीलाई संदेश पठायो, यो चाहँदै कि लेहोन्टी तल आओस् र उसले आफ्ना रक्षक आफूसँग तल ल्याओस्।\n\n13 अनि यस्तो हुन गयो कि जब लेहोन्टी आफ्ना रक्षकहरूका साथ अमलिकीयाहसामु तल आएको थियो, कि अमलिकीयाहले उसलाई आफ्ना सेनाहरूका साथ रातिको समयमा आउन र राजाले अमलिकीयाहको जिम्मेवारीमा दिएका आफ्ना शिविरहरूमा भएका मानिसहरूलाई घेर्न चाह्यो र उसले उनीहरूलाई लेहोन्टीका हातहरूमा हस्तान्तरण गर्नेछ, यदि उसले उसलाई (अमलिकीयाहलाई) पूरा सेनाको दोस्रो अगुवा बनाउँछ भने।\n\n14 अनि यस्तो हुन गयो कि लेहोन्टी आफ्ना मानिसहरूकासाथ तल आयो र अमलिकीयाहका मानिसहरूलाई घेऱ्यो, ताकि उनीहरू दिनको झिसमिसेमा उठ्नु भन्दा पहिले उनीहरू लेहोन्टीका सेनाहरूले घेरिएका थिए।\n\n15 अनि यस्तो हुन गयो कि जब उनीहरूले देखे कि उनीहरू घेरिएका थिए, उनीहरूले अमलिकीयाहसँग बिन्ती गरे कि उसले उनीहरूलाई उनीहरूका बन्धुहरूसँग सम्मिलित हुन देओस्, कि उनीहरूको विनाश नगरोस्। अब यो नै अमलिकीयाहले चाहेको कुरो थियो।\n\n16 अनि यस्तो हुन गयो कि राजाका आज्ञाहरू विपरीत उसले आफ्ना मानिसहरू हस्तान्तरण गऱ्यो। अब यो अमलिकीयाहले चाहेको कुरो थियो, कि उसले राजालाई पदच्यूत गर्ने उसको योजना पूरा गर्न सकोस्।\n\n17 अब यो लमानीहरूमाझ, यदि प्रधान अगुवालाई मारियो भने, दोस्रो नेतालाई उनीहरूको प्रधान अगुवा हुन नियुक्त गर्ने चलन थियो।\n\n18 अनि यस्तो हुन गयो कि अमलिकीयाहले अह्रायो कि उसका सेवकहरूमध्ये एकलाई लेहोन्टीलाई थोरै थोरै गरेर विष दिनु पर्छ, कि ऊ मरोस्।\n\n19 अब, जब लेहोन्टी मरेको थियो, लमानीहरूले अमलिकीयाहलाई उनीहरूको अगुवा र उनीहरूको सेनानी हुन नियुक्त गरे।\n\n20 अनि यस्तो हुन गयो कि अमलिकीयाह आफ्ना सेनाहरूसहित (किनकि उसले आफ्ना चाहनाहरू प्राप्त गरेको थियो) नफीको भूमितिर अगाडि बढ्यो, जुन मुख्य सहर थियो।\n\n21 अनि राजा आफ्ना रक्षकहरू सहित उसलाई भेट्न बाहिर आए, किनकि उनले अनुमान गरे कि अमलिकीयाहले उनका आज्ञाहरू पूरा गरेको थियो र अमलिकीयाहले नफीहरूका विरुद्ध लडाइँ गर्न जान एक यति ठूलो सेनाको एक साथ भेला गरेको थियो।\n\n22 तर हेर, जब राजा उसलाई भेट्न बाहिर आए अमलिकीयाहले अह्रायो कि आफ्ना सेवकहरू राजालाई भेट्न अघि जानु पर्दछ। अनि उनीहरू गए र राजा अगाडि उनको माहानताको कारण सम्मान गरे जस्तो गरी आफैँ निहुरिए।\n\n23 अनि यस्तो हुन गयो कि राजाले उनीहरूलाई उठाउन आफ्नो हात बढाए, जुन लमानीहरूको चलन थियो, शान्तिको चिनुको रुपमा, जुन चलन उनीहरूले नफीहरूबाट लिएका थिए।\n\n24 अनि यस्तो हुन गयो कि जब उनले पहिलोलाई जमिनबाट माथि उठाएका थिए, हेर उसले राजालाई मुटुमा घोच्यो; र उनी जमिनमा ढले।\n\n25 अब राजाका सेवकहरू भागे र अमलिकीयाहका सेवकहरूले आवाज उठाए, यसो भन्दै:\n\n26 हेर, राजाका सेवकहरूले उनलाई मुटुमा घोचेका छन् र उनी ढलेका छन् र उनीहरू भागेका छन्; हेर, आऊ र हेर।\n\n27 अनि यस्तो हुन गयो कि अमलिकीयाहले आज्ञा दियो कि उसका सेनाहरू अगाडि बढ्नु पर्छ र राजालाई के भएको थियो हेर्नु पर्छ; अनि जब उनीहरू त्यस स्थानमा आएका थिए, राजा आफ्नै रगतमा लडिरहेको पत्ता लगाए, अमलिकीयाहले क्रुद्ध भएको स्वाङ पाऱ्यो र भन्यो: जसले राजालाई माया गर्थ्यो, उसलाई अघि जान देऊ र उनका सेवकहरूलाई पछ्याऊन् ताकि उनीहरूको बध गर्न सकियोस्।\n\n28 अनि यस्तो हुन गयो कि राजालाई माया गर्ने सबै, जब उनीहरूले यी वचनहरू सुने, अघि आए र राजाका सेवकहरूलाई पछ्याए।\n\n29 अब जब राजाका सेवकहरूले एक सेनाले आफूलाई पछ्याएको देखे, उनीहरू फेरि डराए र उजाड स्थानतिर भागे र जरहेम्लाको भूमिमा आए र अम्मोनका जनसँग सम्मिलित भए।\n\n30 अनि उनीहरूलाई पछ्याएको सेना फर्क्यो, उनीहरूलाई व्यर्थमा पछ्याएकाले; अनि यसरी अमलिकीयाहले, उसको जालद्वारा, जनका हृदयहरू प्राप्त गर्न सक्यो।\n\n31 अनि यस्तो हुन गयो भोलिपल्ट उसले नफी सहर प्रवेश गऱ्यो र सहरलाई अधीनमा लियो।\n\n32 अनि अब यस्तो हुन गयो कि रानी, जब उनले सुनेकी थिइन् कि राजाको बध गरियो—किनकि अमलिकीयाहले रानी समक्ष सूचना दिन एक सन्देश वाहक पठाएको थियो कि राजाको वध उनका सेवकहरूद्वारा गरिएको थियो, कि उसले उनीहरूलाई आफ्नो सेनाहरूका साथ पछ्याएको थियो, तर यो व्यर्थमा थियो र उनीहरू फुत्किए—\n\n33 त्यसकारण, जब रानीले यो सन्देश प्राप्त गरिन् उनले अमलिकीयाहलाई पठाइन्, उससँग चाहना गर्दै कि उसले सहरका जनलाई छाडिदिनु पर्दछ; अनि उनले उससँग चाहाना गरिन् कि ऊ उनीसामु आउनु पर्छ; अनि उनले यो पानि चाहिन् कि उसले राजाको मृत्युका बारेमा गवाही दिन गवाहीहरू ल्याउनु पर्छ।\n\n34 अनि यस्तो हुन गयो कि अमलिकीयाहले राजाको वध गर्ने उही सेवकलाई र उससँग भएका सबैलाई लग्यो र रानी बसेको स्थानमा उनीसामु गयो; अनि उनीहरू सबैले उनीसामु गवाही दिए कि राजा उनका सेवकहरूद्वारा वध गरिएका हुन्; र उनीहरूले यो पनि भने: उनीहरू भागे; के यसले उनीहरू विरुद्ध गवाही दिँदैन? अनि यसरी उनीहरूले राजाका मृत्युका बारेमा रानीलाई सन्तुष्ट बनाए।\n\n35 अनि यस्तो हुन गयो कि अमलिकीयाहले रानीको समर्थन खोज्यो र उनलाई आफूमा पत्नीका रुपमा लियो; अनि यसरी आफ्नो जालद्वारा, अनि उसका धूर्त सेवकहरूको सहयोगद्वारा, उसले अधिराज्य प्राप्त गऱ्यो; हो, उसलाई सम्पूर्ण भूमिभरि, लमानीहरू र लेमुएलीरू र इश्माएलीहरू, नफीको शासनदेखि वर्तमान समयसम्मका नफीहरूका भिन्न मतधारी सबैबाट बनेका लमानीहरूका सम्पूर्ण जनमाझ राजाका रुपमा चिनियो।\n\n36 अब यी विमतीहरू, नफीहरूको उही निर्देशन र उही सूचना पाएर, हो, परमप्रभुको उही ज्ञानमा निर्देशित भएर, तैपनि, यो सुनाउन अनौठो छ, उनीहरूको मतभेदको थोरै समय पछाडि उनीहरू लमानीहरूभन्दा अझ कठोर र निष्ठूर र अझ जङ्गली, दुष्ट र डरलाग्दा भए—लमानीहरूको परम्पराअनुसार पिउँदै; अल्छीपनालाई र सबै प्रकारका लम्पटपनालाई अङ्गालेर; हो, परमप्रभु आफ्ना परमेश्वरलाई पूरै बिर्सेर।\n\n", "alma 48": "[center][font_size=26]अध्याय ४८[/font_size][/center]\n\n[i]अमलिकीयाहले लमानीहरूलाई नफीहरू विरुद्ध उक्साउँछ—मोरोनीले आफ्ना जनलाई ख्रीष्टियानहरूको कारणको सुरक्षा गर्न तयार गर्छन्—उनी स्वतन्त्रता र मुक्तिमा खुसी हुन्छन् र परमेश्वरका एक शक्तिशाली मानिस हुन्। लगभग ई.पू. ७२।[/i]\n\n1 अनि यस्तो हुन गयो कि, अमलिकीयाहले अधिराज्य प्राप्त गर्ने बित्तिकै उसले लमानीहरूका हृदयहरू नफीहरूका जन विरुद्ध प्रेरित गर्न थाल्यो; हो, उसले लमानीहरूसामु उनीहरूका धरहराहरूबाट, नफीहरू विरुद्ध बोल्न मानिसहरू नियुक्त गऱ्यो।\n\n2 अनि यसरी उसले उनीहरूका हृदयहरू नफीहरूका विरुद्ध प्रेरित गऱ्यो, यतिसम्म कि, न्यायकर्ताहरूको शासनको उन्नाइसौँ वर्षको अन्त्यमा, अहिलेसम्म उसले आफ्नो योजनाहरू सम्पन्न गरेको हुनाले, हो, लमानीहरूमाथि राजा बनाइएको हुनाले, उसले सम्पूर्ण भूमि, हो र भूमिमा भएका सबै जन, नफीहरूका साथसाथै लमानीहरूमाथि शासनगर्न पनि खोज्यो।\n\n3 त्यसकारण उसले आफ्ना योजना सम्पन्न गऱ्यो, किनकि उसले लमानीहरूका हृदयहरू कठोर बनाएको थियो र उनीहरूको मस्तिष्क अन्धो बनाएको थियो र उनीहरूलाई रिसमा भड्काएको थियो, यतिसम्म कि उसले नफीहरूविरुद्ध लड्न अनगिन्ति सैन्यको भेला गरेको थियो।\n\n4 किनकि, आफ्ना जनको सङ्ख्याको विशालताका कारण, नफीहरूलाई जित्न र उनीहरूलाई दासत्वमा ल्याउन उ निश्चित थियो।\n\n5 अनि यसरी उसले जोरामीहरूलाई मुख्य कप्तानहरू नियुक्त गऱ्यो, उनीहरू नफीहरूको शक्ति र उनीहरूका आश्रयका स्थानहरू र उनीहरूका सहरहरूको कमजोर भागहरूसँग सबभन्दा बढी परिचित भएकाले; त्यसकारण उसले उनीहरूलाई आफ्ना सेनाहरूमाथि मुख्य कप्तानहरू हुन नियुक्त गऱ्यो।\n\n6 अनि यस्तो हुन गयो कि उनीहरूले आफ्नो शिविर लगे र उजाड स्थानमा जरहेम्लाको भूमितर्फ अघि बढे।\n\n7 अब यस्तो हुन गयो कि जब अमलिकीयाहले धोका र छलकपटद्वारा शक्ति हत्याउँदै थियो, मोरोनी, अर्को तर्फ, जनका मस्तिष्कहरू परमप्रभु उनीहरूका परमेश्वरप्रति आस्थावान हुन तयार गरिरहेका थिए।\n\n8 हो, उनले नफीहरूका सेनाहरूलाई बलियो बनाइरहेका थिए र साना किल्लाहरू, अथवा आश्रयका स्थानहरू खडा गर्दै; आफ्ना सेनाहरूलाई वरिपरि घेर्न माटो किनारमा फ्याँकेर र उनीहरूलाई वरिपरि, उनीहरूका सहरहरू र उनीहरूका भूमिहरूका सिमानाहरू वरिपरि; हो, भूमि वरिपरि सबै घेर्न चट्टानका पर्खालहरू बनाएर।\n\n9 अनि उनीहरूका कमजोर मोर्चाबन्दीहरूमा उनले महान् सङ्ख्याका मानिसहरू राखे; र यसरी उनले नफीहरूका अधीनमा रहेको भूमिलाई बलियो बनाए र शक्तिशाली बनाए।\n\n10 अनि यसरी उनले आफ्नो स्वतन्त्रताको, आफ्नो भूमिको, आफ्ना पत्नीको र आफ्ना बालबालिकाको र आफ्नो शान्तिको समर्थन गर्न तयार गरिरहेका थिए र उनीहरू परमप्रभु उनीहरूका परमेश्वरमा जिउन सकून् र उनीहरूले त्यस कुराको कायम राख्न सकून् जसलाई उनीहरूका शत्रुहरूद्वारा ख्रीष्टियानहरूको उद्धेश्य भन्दछन्।\n\n11 अनि मोरोनी एक बलियो र एक शक्तिशाली मानिस थिए; ऊ परिपूर्ण सुझबुझ भएका मानिस थिए; हो, एक मानिस जो रक्तपातमा खुसी हुँदैनथिए; एक मानिस जसको आत्मा स्वतन्त्रतामा र आफ्नो देशको र आफ्ना बन्धुहरूको दासत्व र बन्धनबाट स्वतन्त्रतामा खुसी मनाए।\n\n12 हो, एक मानिस जसको हृदय उनका परमेश्वरलाई उहाँले आफ्ना जनलाई दिनुभएका धेरै सुबिधाहरू र आशीषहरूका निम्ति धन्यवाद दिनमा फुल्दछ; एक मानिस जसले आफ्ना जनको कल्याण र सुरक्षाका निम्ति अत्यन्त परिश्रम गरे।\n\n13 हो, अनि उनी एक मानिस थिए जो ख्रीष्टको आस्थामा स्थिर थिए र आफ्नो रगत गुमाउनसमेत परे पनि आफ्ना जनको, आफ्ना अधिकारको र आफ्नो देशको र आफ्नो धर्मको सुरक्षा गर्ने शपथका साथ कसम खाएका थिए।\n\n14 अब नफीहरूलाई उनीहरूका शत्रुहरू विरुद्ध, आवश्यक परेमा रगत बगाएर समेत, आफ्नो सुरक्षा गर्न सिकाइएको थियो; हो र उनीहरूलाई कहिल्यै पनि आक्रमण नगर्नु, हो, शत्रुका विरुद्ध बाहेक र आफ्ना जीवनहरूको संरक्षण गर्न बाहेक कहिल्यै तरबार नउठाउनू भनी सिकाइएको थियो।\n\n15 अनि यो उनीहरूको आस्था थियो, कि त्यसो गरेर परमेश्वरले भूमिमा उनीहरूको उन्नति गर्नु हुनेछ, अथवा अर्को शब्दमा, यदि उनीहरू परमेश्वरका आज्ञाहरू पालना गर्नमा आस्थावान भएमा उहाँले भूमिमा उनीहरूको उन्नति गर्नुहुनेछ; हो, उनीहरूको खतराअनुसार भाग्नलाई, अथवा युद्धका निम्ति तयारी गर्नलाई चेतावनी दिनुहुनेछ।\n\n16 अनि यो पनि, कि परमेश्वरले उनीहरूसामु यो अवगत गराउनु हुनेछ उनीहरू उनीहरूका शत्रुहरू विरुद्ध आफ्नो सुरक्षागर्न कहाँ जानु पर्दछ र त्यसो गरेर, परमप्रभुले उनीहरूलाई मुक्त गर्नु हुनेछ; अनि यो मोरोनीको आस्था थियो र उनको हृदय त्यसमा महिमित थियो; रगत बगाउनमा होइन तर असल गर्नमा, जनको संरक्षण गर्नमा, हो, परमेश्वरका आज्ञाहरू पालना गर्न, हो, अनि दुष्टताको विरोध गर्नमा।\n\n17 हो, म तिमीहरूसामु साँचै नै, साँचै नै भन्दछु, यदि सबै मानिसहरू, मोरोनी जस्तै भएका र थिए र सदैव हुने हो भने; हेर, नरकको त्यो शक्ति सदासर्वदाका निम्ति हल्लिने थियो; हो, मानिसका छोराछोरीहरूका ह्रदयहरूमाथि सैतानको कहिल्यै शक्ति हुने थिएन।\n\n18 हेर, उनी मोसियाहका छोरा अम्मोन, हो, मोसियाहका अरु छोराहरू समेत, हो, अल्मा र उनका छोराहरू जस्तै मानिस थिए, किनकि उनीहरू सबै परमेश्वरका मानिसहरू थिए।\n\n19 अब हेर, हेलामान र उनका बन्धुहरू जनसामु मोरोनी भन्दा कम उपयोगी थिएनन्; किनकि उनीहरूले परमेश्वरका वचनहरूको प्रचार गरे र उनीहरूले उनीहरूका वचनहरूलाई सुन्ने सबै मानिसहरूलाई पश्चात्तापको निम्ति बप्तिस्मा दिए।\n\n20 अनि यसरी उनीहरू अघि गए, अनि जनले उनीहरूका वचनहरूका कारण आफैँलाई विनम्र गराए, यति सम्म कि उनीहरूले परमप्रभुबाट धेरै कृपा पाए र यसरी उनीहरू युद्धहरूबाट र उनीहरूमाझ कलहहरूबाट, हो, चार वर्षको अन्तरालसम्म समेत, स्वतन्त्र थिए।\n\n21 तर, जसरी मैले भनेको छु, उन्नाइसौँ वर्षको अन्तिमतिर, हो, उनीहरूमाझ शान्ति हुँदाहुँदै, उनीहरूलाई आफ्ना बन्धुहरू, लमानीहरूसँग लड्न हिच्किचाउँदै बाध्य बनाइयो।\n\n22 हो, अनि निष्कर्षमा, उनीहरू धेरै हिच्किचाउँदा हिच्किचाउँदै पनि, लमानीहरूसँगका उनीहरूका युद्धहरू धेरै वर्षका अन्तरालसम्म कहिल्यै रोकिएनन्।\n\n23 अब, उनीहरू लमानीहरूका विरुद्ध हतियारहरू उठाउनमा दुखित थिए, किनभने उनीहरूले रगत बगाउनमा आनन्द लिएनन्; हो, अनि यो सबै होइन—उनीहरू आफ्ना बन्धुहरूमध्ये त्यति धेरैलाई यो संसारबाट अनन्त संसारमा, बिना तयारी परमेश्वरलाई भेट्न पठाउने माध्यम हुनु परेकोमा दुखित थिए।\n\n24 तैपनि, उनीहरूले आफ्नो जीवन त्याग्न सकेनन्, कि उनीहरूका पत्नीहरू र उनीहरूका छोराछोरीहरूलाई तिनीहरूको असभ्य निष्ठुरताद्वारा हत्या गरियोस् जो एक पटक उनीहरूका बन्धुहरू थिए, हो र उनीहरूको चर्चबाट विमत भएका थिए र उनीहरूलाई छाडेका थिए र लमानीहरूसँग सम्मिलित भई उनीहरूको विनाश गर्न गएका थिए।\n\n25 हो, उनीहरूले सहन सकेनन् कि उनीहरूका बन्धुहरू नफीहरूका रगतमा खुसी हुनुपर्दछ, जबसम्म त्यहाँ परमेश्वरका आज्ञाहरू पालना गर्ने कोही भए, किनकि परमप्रभुको प्रतिज्ञा थियो, यदि उनीहरूले उहाँका आज्ञाहरू पालना गरेमा उनीहरूको यो भूमिमा उन्नति हुनु पर्दछ।\n\n", "alma 49": "[center][font_size=26]अध्याय ४९[/font_size][/center]\n\n[i]आक्रमण गर्ने लमानीहरूले सुरक्षित अम्मोनीहाह र नोआका सहरहरूलाई लिन असक्षम हुन्छन्-अमलिकीयाह परमेश्वरलाई श्राप दिन्छ र मोरोनीको रगत पिउने कसम खान्छ-हेलामान र उनका बन्धुहरूले चर्चलाई बलियो बनाउन कायम राख्छन्। लगभग ई.पू. ७२।[/i]\n\n1 अनि यस्तो हुन गयो उन्नाइसौँ वर्षको एघारौँ महिनामा, महिनाको दशौँ दिनमा, लमानीहरूका सेनाहरू अम्मोनीहाहको भूमितिर आउँदै गरेको देखिए।\n\n2 अनि हेर, सहरको पुनर्निर्माण गरिएको थियो र मोरोनीले सहरको सिमानामा एक सेना तैनाथ गरेका थिए र उनीहरूले वरिपरि लमानीहरूको बाणहरू ढुङ्गाहरूबाट आफूहरूलाई जोगाउन माटो थुपारेका थिए; किनकि हेर, उनीहरू ढुङ्गा र बाणहरूले लड्दथे।\n\n3 हेर, मैले भनेँ कि अम्मोनीहाहको सहर पुनर्निर्माण गरिएको थियो। म तिमीहरूसामु भन्दछु, हो, कि यो आंशिक रुपमा पुनर्निर्माण गरिएको थियो; र किनभने जनको दुष्टताका कारण लमानीहरूले एक पटक त्यसको विनाश गरेका थिए, उनीहरूले अनुमान गरे कि उनीहरूका निम्ति यो फेरि सजिलो शिकार बन्नेछ।\n\n4 तर हेर, उनीहरूको निराशा कति महान् थियो; किनकि हेर, नफीहरूले आफू वरिपरि माटाको ढिस्को खनेका थिए, जुन यति अग्लो थियो कि लमानीहरूले उनीहरूका ढुङ्गाहरू र बाणहरू फ्याँक्न सकेनन् कि तिनले प्रभाव पार्न सकून्, न त लमानीहरू नफीहरूको प्रवेशको स्थानबाट बाहेक उनीहरूमाथि आउन सक्थे।\n\n5 अब यस समयमा नफीहरूका स्थानहरूको सुरक्षाको तयारीमा उनीहरूको विवेकका कारण, लमानीहरूका मुख्य कप्तानहरू अत्यन्त आश्चर्यचकित भए।\n\n6 अब लमानीहरूका अगुवाहरूले अनुमान गरेका थिए, उनीहरूको ठूलो सङ्ख्याको कारण, हो, उनीहरूले अनुमान गरेका थिए कि उनीहरूले अहिलेसम्म गरे जस्तै नफीहरूमाथि आउन सुबिधा पाउनुपर्दछ; हो, अनि उनीहरूले आफैँलाई ढालहरूले र वक्षकवचहरूले पनि तयार गरेका थिए; अनि उनीहरूले आफैँलाई छालाका वस्त्रहरूले पनि तयार गरेका थिए, हो, आफ्नो नग्नतालाई ढाक्न ज्यादै बाक्लो वस्त्रहरूले।\n\n7 अनि त्यसरी तयार भएकाले उनीहरूले अनुमान गरे कि उनीहरूले सजिलै जित्नेछन् र उनीहरूका बन्धुहरूलाई दासत्वको जुवाको अधीनमा राख्नेछन्, अथवा उनीहरूको इच्छाअनुसार उनीहरूको बध गर्नेछन् र हत्या गर्नेछन्।\n\n8 तर हेर, उनीहरूका सबभन्दा आश्चर्यका निम्ति, उनीहरू लहीका छोराछोरीहरूमाझ कहिल्यै थाहा नभएको तरिकाले उनीहरू लमानीहरूका निम्ति तयार थिए। अब मोरोनीको निर्देशनअनुसार लड्न उनीहरू लमानीहरूका निम्ति तयार थिए।\n\n9 अनि यस्तो हुन गयो कि लमानीहरू, अथवा अमलिकीयाहीहरू, उनीहरूको युद्ध तयारीको तरिकामा अत्यन्तै आश्चर्यचकित भए।\n\n10 अब, यदि अमलिकीयाह राजा नफीको भूमिबाट, आफ्ना सेनाको प्रमुखका रुपमा, तल आएको भए, सम्भवत: उसले लमानीहरूलाई नफीहरूमाथि अम्मोनिहाहको सहरमा आक्रमण गर्न लगाउथ्यो होला; किनकि उसले आफ्ना जनको रगतको कुनै वास्ता गर्दैनथ्यो।\n\n11 तर हेर, अमलिकीयाह आफैँ लड्न तल आएन। अनि हेर, उसका मुख्य कप्तानहरूले अम्मोनिहाहको सहरमा नफीहरूलाई आक्रमण गर्ने आँट गरेनन्, किनकि मोरोनीले नफीहरूमाझको व्यवस्थापनलाई बदलेका थिए, यतिसम्म कि लमानीहरू आफ्ना शरणका स्थानहरूमा निराश भए र उनीहरू नफीहरूमाथि जाइलाग्न सकेनन्।\n\n12 त्यसकारण उनीहरू उजाड स्थानतिर हटे र आफ्नो शिविर उठाए र नोआको भूमितिर अघि बढे, नफीहरू विरुद्ध आउन उनीहरूका निम्ति त्यो अर्को सबभन्दा राम्रो स्थान हो भन्ने अनुमान गर्दै।\n\n13 किनकि उनीहरूलाई थाहा थिएन कि मोरोनीले बलियो बनाएका थिए, अथवा सुरक्षाका किल्लाहरू बनाएका थिए; किनकि सम्पूर्ण भूमिका प्रत्येक सहर वरिपरि; त्यसकारण, उनीहरू अटल निर्णयका साथ नोआको भूमितर्फ अघि बढे; हो, उनीहरूका मुख्य कप्तानहरू अघि आए र शपथ लिए कि उनीहरूले त्यो सहरका जनलाई विनाश गर्नेछन्।\n\n14 तर हेर, उनीहरूको आश्चर्यका निम्ति, नोआ सहर, जुन अहिलेसम्म कमजोर स्थान भएको थियो, अहिले, मोरोनीका माध्यमहरूद्वारा, शक्तिशाली बनेको थियो, हो अम्मोनिहाह सहरको शक्तिलाई समेत उछिन्ने गरी।\n\n15 अनि अब, हेर, मोरोनीमा यो विवेक थियो; किनकि उनले अनुमान गरेका थिए कि उनीहरू अम्मोनिहाह सहरमा डराउने छन्; र किनभने नोआको सहर भूमिको अहिले सम्मको कमजोर भाग भएको थियो, त्यसकारण उनीहरूले त्यहाँ लड्न अघि बढ्ने छन्; अनि यसरी यो उनको चाहनाअनुसार थियो।\n\n16 अनि हेर, मोरोनीले लहीलाई त्यो सहरका मानिसहरूमाथिका मुख्य कप्तान हुन नियुक्त गरेका थिए; र यी सोही लही थिए जसले उपत्यकामा सिदोनको नदीको पूर्वमा लमानीहरूसँग लडेका थिए।\n\n17 अनि अब हेर यस्तो हुन आयो, कि जब लमानीहरूले पत्ता लगाए कि त्यो सहर लहीको नियन्त्रणमा थियो उनीहरू फेरि निराश भए, किनकि उनीहरू लहीसँग अत्यन्त डराउँथे, तैपनि उनीहरूका मुख्य कप्तानहरूले एक शपथका साथ कसम खाएका थिए, त्यसकारण, उनीहरूले आफ्ना सेनाहरू ल्याए।\n\n18 अनि हेर, उठाइएको किनाराको उचाइका र वरिपरि खनिएका खाडलको गहिराइका कारण, लमानीहरू नफीहरूका सुरक्षाका किल्लाहरू भित्र प्रवेश द्वारबाहेक अरु कुनै बाटोबाट जान सक्दैनथिए।\n\n19 अनि यसरी नफीहरू अन्य कुनै बाटोबाट प्रवेश गर्न चढ्ने प्रयास गर्नेहरू सबै त्यस्ताको ढुङ्गाहरू र बाणहरू उनीहरूलाई हानेर विनाश गर्न तयार थिए।\n\n20 यसरी, हो, उनीहरूका सबभन्दा बलिया मानिसहरूको समूह, उनीहरूका तरबारहरू र उनीहरूका गुलेलीहरूका साथ, प्रवेशगर्ने स्थाननेर आफ्ना सुरक्षाका स्थानभित्र आउन प्रयास गर्ने सबैलाई प्रहार गर्न उनीहरू तयार थिए; अनि यसरी लमानीहरूविरुद्ध आफैँ सुरक्षा गर्न तयार थिए।\n\n21 अनि यस्तो हुन गयो कि लमानीहरूका कप्तानहरूले आफ्ना सेनाहरू प्रवेश गर्ने स्थानअगाडि ल्याए र नफीहरूसँग लड्न प्रारम्भ गरे, नफीहरूको सुरक्षाको स्थानभित्र छिर्न; तर हेर, उनीहरूलाई समय-समयमा धपाइयो, यति सम्म कि उनीहरूलाई महान् संहारले बध गरियो।\n\n22 अब जब उनीहरूले पत्ता लगाए कि उनीहरूले प्रवेशद्वारबाट नफीहरूमाथि शक्ति प्राप्त गर्न सक्दैनन्, उनीहरू नफीहरूका माटोका किनारहरूलाई खन्न थाले कि उनीहरूका सेनाहरूलाई प्रवेशद्वार प्राप्त हुन सकोस्, कि उनीहरूलाई लड्ने बराबरी अवसर मिलोस्, तर हेर, यी प्रयासहरूमा उनीहरूमा प्रहार गरिएका ढुङ्गाहरू र बाणहरूले उनीहरू हटाइए; अनि खाडलहरूलाई माटाका किनारहरूले भर्नुको सट्टा, उनीहरू आफैँ एक हदसम्म मृतक र घाइते शरीरहरूले पुरिए।\n\n23 यसरी नफीहरूले उनीहरूका शत्रुहरूमाथि सबै शक्ति पाएका थिए र यसरी लमानीहरूले आफ्ना मुख्य कप्तानहरूको बध नभएसम्म नफीहरूलाई विनाश गर्ने प्रयास गरे; हो, हजार भन्दा बढी लमानीहरूको बध गरिएको थियो; जब कि, अर्को पक्षमा, नफीहरूको एक जीवात्माको पनि बध गरिएको थिएन।\n\n24 त्यहाँ लगभग पचास जना घाइते थिए, जो प्रवेशद्वार मार्फत् आएका लमानीहरूका बाणहरूप्रति रक्षारहित थिए, तर उनीहरू उनीहरूका ढालहरूले र कवचहरूले र उनीहरूका शिर-कवचहरूले ढाकिएका थिए, यतिसम्म कि उनीहरूका घाऊहरू उनीहरूका खुट्टाहरूमा थिए, जुनमध्ये धेरै गम्भीर थिए।\n\n25 अनि यस्तो हुन गयो, कि जब लमानीहरूले देखे कि उनीहरूका मुख्य कप्तानहरू सबैको बध गरिएको थियो उनीहरू उजाड स्थानतिर भागे। अनि यस्तो हुन गयो कि उनीहरू नफीको भूमितिर फर्के, उनीहरूका राजा, अमलिकीयाहलाई उनीहरूका महान् क्षतिका बारेमा सूचना दिन, जो जन्मबाट नफी थिए।\n\n26 अनि यस्तो हुन गयो कि ऊ आफ्ना जनसँग अत्यन्त रिसायो, किनभने उसले नफीहरूमाथिका आफ्ना चाहनाहरू प्राप्त गर्न सकेन; उसले उनीहरूलाई दासत्वको जुवाको अधीनमा राखेको थिएन।\n\n27 हो, ऊ अत्यन्तै क्रुद्ध थियो र उसले परमेश्वरलाई र मोरोनीलाई पनि सराप्यो, एक सपथका साथ कसम खाँदै कि उसले उनको रगत पिउनेछ; अनि यो किनभने मोरोनीले आफ्ना जनको सुरक्षाको तयारीमा परमेश्वरका आज्ञाहरू पालना गरेका थिए।\n\n28 अनि यस्तो हुन गयो, कि अर्को पक्षमा, नफीका जनले परमप्रभु उनीहरूका परमेश्वरलाई धन्यवाद दिए, उनीहरूका शत्रुहरूबाट उनीहरूलाई मुक्त गर्नमा उहाँका अतुलनीय क्षमताका कारण।\n\n29 अनि यसरी नफीका जनमाथिको न्यायकर्ताहरूको शासनको उन्नाइसौँ वर्ष अन्त्य भयो।\n\n30 हो, अनि उनीहरूसामु हेलामान र शिब्लोन र कोरियान्तोन र अम्मोन र उनका बन्धुहरू, हो र ती सबै जो परमेश्वरको पवित्र अनुक्रमद्वारा नियुक्त गरिएका, पश्चात्तापका निम्ति बप्तिस्मा लिएर र जनमाझ प्रचार गर्न पठाइएकाहरूद्वारा घोषणा गरिएका वचनहरूप्रति उनीहरूले दिएको ध्यान र लगनशीलताका कारण उनीहरूमाझ निरन्तर शान्ति र चर्चमा अत्यन्त उन्नति भयो।\n\n", "alma 50": "[center][font_size=26]अध्याय ५०[/font_size][/center]\n\n[i]मोरोनीले नफीहरूका भूमिहरूलाई बलियो बनाउँछन्—उनीहरूले धेरै नया सहरहरू बनाउँछन्—उनीहरूका दुष्टता र कुकर्महरूका दिनहरूमा नफीहरूमाथि युद्धहरू र विनाशहरू आइपऱ्यो—मोरियान्तोन र उससँगका भिन्न मतधारीहरूलाई तेयान्कुमले हराउँछन्—नफीहाह मर्छन् र उनको छोरा पहोरानले न्यायको आसन भर्दछन्। लगभग ई.पू. ७२–६७।[/i]\n\n1 अनि अब यस्तो हुन गयो कि मोरोनीले युद्धको तयारी गर्न, अथवा आफ्ना जनलाई लमानीहरूका विरुद्ध सुरक्षा गर्न रोकेनन्; किनकि उनले अह्राए कि उनका सेनाहरू न्यायकर्ताहरूको शासनको बीसौँ वर्षको प्रारम्भमा सुरु गर्नु पर्छ, कि उनीहरूले नफीहरूका स्वामित्वमा भएका सबै भूमि भरिका सबै सहरहरू वरिपरि माटो खनेर थुपार्न सुरु गर्नु पर्छ।\n\n2 अनि उनले अह्राए कि माटाका चुचुराहरूमाथि त्यहाँ काठहरू राखिनु पर्छ, हो, सहरहरूका वरिपरि, काठहरूका कार्यहरू एक मानिसको उचाई जति बनाइनु पर्छ,\n\n3 अनि उनले अह्राए कि यी काठहरूका कार्यहरूमाथि वरिपरि एक घोचाका आकारमा हुनुपर्छ; अनि ती बलिया र अग्ला थिए।\n\n4 उनले ती घोचाहरूका कार्यहरूलाई हेर्न धरहराहरू ठड्याउन अह्राए र उनले धरहराहरूमाथि सुरक्षाका स्थानहरू बनाइन अह्राए, कि लमानीहरूका ढुङ्गाहरू र बाणहरूले उनीहरूलाई घाइते बनाउन सकेनन्।\n\n5 अनि उनीहरू तयार थिए कि उनीहरूले त्यसमाथिबाट ढुङ्गाहरू हान्न सक्थे, उनीहरूको चाहनाहरू र उनीहरूको शक्तिअनुसार र सहरका पर्खालहरूका नजिक आउन प्रयास गर्नेहरूको बध गर्न सक्थे।\n\n6 यसरी मोरोनीले शत्रुहरूको आगमनको विरुद्ध, सम्पूर्ण भूमिका सहरहरू वरिपरि, किल्लाहरूको तयारी गरे।\n\n7 अनि यस्तो हुन गयो कि मोरोनीले अह्राए कि उनका सेनाहरू पूर्वको उजाड स्थानतिर जानु पर्दछ; हो, अनि उनीहरू अघि गए र पूर्वको उजाड स्थानमा भएका लमानीहरूलाई उनीहरूको आफ्नो भूमिमा लखेटे, जुन जरहेम्लाको दक्षिणमा थियो।\n\n8 अनि नफीको भूमि पूर्व समुन्द्रदेखि पश्चिमसम्म सिधा दिशामा जान्थ्यो।\n\n9 अनि यस्तो हुन गयो कि जब मोरोनीले लमानीहरूलाई पूर्वको उजाड स्थानबाट लखेटेका थिए, जुन उनीहरूका अधीनमा भएको भूमिहरूको उत्तरमा थियो, उनले अह्राए कि जरहेम्लाको भूमिका र वरिपरिका बासिन्दाहरूलाई पूर्वको उजाड स्थान, समुन्द्रको तटका सिमानाहरूसम्म समेत जानु पर्छ र भूमि स्वामित्वमा लिन पर्छ।\n\n10 अनि उनले दक्षिणमा, उनीहरूको अधीनमा रहेको सिमानाहरूमा, सैनिकहरू पनि तैनाथ गरे र उनीहरूलाई किल्लाहरू खडा गर्न अह्राए कि उनीहरूले आफ्ना सिमानाहरू र आफ्ना जनलाई उनीहरूका शत्रुहरूबाट सुरक्षित गर्न सकून्।\n\n11 अनि यसरी उनले लमानीहरूका पूर्वका उजाड स्थानका किल्लाहरू सबैलाई अलग्याए, हो, अनि पश्चिममा पनि, नफीहरूको र लमानीहरूको बीचको रेखालाई अझ बलियो बनाउँदै, जरहेम्लाको भूमि र नफीको भूमिबीच, पश्चिम समुन्द्रदेखि, सिदोनको नदीको शिरसम्म लम्बिँदै—उत्तरमा भएको सबै भूमि नफीहरूको स्वामित्वमा, हो, बाउन्टिफूल भूमिको उत्तरमा रहेको सबै भूमि समेत, उनीहरूको इच्छाअनुसार।\n\n12 यसरी मोरोनी, उनका सेनाहरू, जुन उनका कार्यहरूले गर्दा उनीहरूमा ल्याएको सुरक्षाको निश्चितताका कारण दैनिक रुपमा बढे, तिनीहरूले लमानीहरूको शक्ति र क्षमता उनीहरूको अधीनका भूमिबाट हटाउन खोजे, ताकि उनीहरूसँग नफीहरूका अधीनका भूमिहरूमाथि कुनै शक्ति हुनेछैन।\n\n13 अनि यस्तो हुन गयो कि नफीहरूले सहरको जग प्रारम्भ गरे र उनीहरूले त्यो सहरको नाउँ मोरोनी राखे; अनि यो पूर्वको समुन्द्र नजिक थियो; अनि यो दक्षिणमा लमानीहरूको स्वामित्वको सिमानानजिक थियो।\n\n14 अनि उनीहरूले मोरोनीको सहर र हारुनको सहरबीचमा पनि हारुन र मोरोनीका सिमानाहरूसँग जोडिने गरी एक सहरको जग बसाल्न थाले; अनि उनीहरूले त्यो सहरको, अथवा त्यस भूमिको, नाउँ नफीहाह राखे।\n\n15 अनि उनीहरूले त्यो सोही वर्ष उत्तरमा एक विशेष किसिमले सहरहरू बनाउन पनि थाले, जसलाई उनीहरूले लही भने, जुन उत्तरमा समुन्द्रको किनाराको सिमाना नजिक थियो।\n\n16 अनि यसरी बीसौँ वर्षको अन्त्य भयो।\n\n17 अनि नफीका जनमाथिको न्यायकर्ताहरूको शासनको एक्काइसौँ वर्षको प्रारम्भमा नफीका जन यी उन्नतिका अवस्थाहरूमा थिए।\n\n18 अनि उनीहरूले अत्यन्तै उन्नति गरे; अनि उनीहरू अत्यन्तै धनी भए, हो, अनि उनीहरू भूमिमा फैलिए र बलिया भए।\n\n19 अनि यसरी हामी देख्छौँ मानिसका छोराछोरीहरूप्रतिका आफ्ना वचनहरू पूरा गर्न परमप्रभुका सबै व्यवहारहरू कति कृपालु र न्यायोचित छन; हो, हामी हेर्न सक्छौँ कि उहाँका वचनहरू पुष्टि भएका छन्, यस समयमा समेत, जुन उहाँले लहीसामु भन्नु भएको थियो, यसो भन्दै:\n\n20 तिमी र तिम्रा छोराछोरीहरू आशीषित होओ; अनि उनीहरू आशीषित हुनेछन्, जहाँसम्म उनीहरूले मेरा आज्ञाहरू पालना गर्नेछन् उनीहरूले यो भूमिमा उन्नति गर्नेछन्। तर सम्झ, जहाँसम्म उनीहरूले मेरा आज्ञाहरू पालना गर्ने छैनन् उनीहरूलाई परमप्रभुको उपस्थितिबाट अलग्याइने छ।\n\n21 अनि हामी देख्छौ कि यी बाचाहरू नफीका जनमा पुष्टि भएका छन्, किनकि यी उनीहरूमाझ भएका उनीहरूका झगडा र उनीहरूका कलह, हो, उनीहरूका हत्या र उनीहरूका लुट, उनीहरूका मूर्ति पूजा, उनीहरूका वेश्यावृत्ति र उनीहरूका कुकर्महरू थिए, जुन उनीहरूमाझमा थिए, जसले उनीहरूमाथि उनीहरूका युद्ध र विनाश ल्यायो।\n\n22 अनि यी जो परमप्रभुका आज्ञाहरू पालना गर्नमा आस्थावान थिए उनीहरूलाई सबै समयहरूमा मुक्त गरिएको थियो, जबकि उनीहरूका हजारौँ दुष्ट बन्धुहरूलाई दासत्वमा, अथवा तरबारद्वारा नाश हुन, अथवा विश्वासमा क्षीण हुन र लमानीहरूसँग मिसिन पठाइएका थिए।\n\n23 तर हेर नफीका दिनहरूदेखि, नफीका जनमाझ, मोरोनीका दिनहरूभन्दा, हो, यो समय समेतमा, न्यायकर्ताहरूको शासनको एक्काइसौँ वर्षमा, कहिल्यै यो भन्दा बढी खुसीको समय थिएन।\n\n24 अनि यस्तो हुन गयो कि न्यायकर्ताहरूको शासनको बाइसौँ वर्ष पनि शान्तिमा अन्त्य भयो; हो, तेइसौँ वर्ष पनि।\n\n25 अनि यस्तो हुन गयो कि न्यायकर्ताहरूको शासनको चौबिसौँ वर्षको प्रारम्भमा, त्यहाँ नफीका जनमाझ शान्ति हुने थियो यदि उनीहरूमाझ लहीको भूमि र लहीका सिमानाहरूसँग जोडिएको मोरियान्तोनको भूमिका बारेमा भएको कलह नभएको भए; जुन दुबै समुन्द्र तटका सिमानाहरूमा थिए।\n\n26 किनकि हेर, मोरियान्तोनको भूमि स्वामित्वमा लिने जनले लहीको भूमिको एक भागको दावा गरे; त्यसकारण उनीहरूमाझ उत्तेजित कलह हुन थाल्यो, यतिसम्म कि मोरियान्तोनका जनले उनीहरूका बन्धुहरूविरुद्ध हतियार उठाए र उनीहरूले तरबारद्वारा तिनीहरूको बध गर्न सङ्कल्प थिए।\n\n27 तर हेर, लहीको भूमि स्वामित्वमा लिनेहरू मोरोनीको शिविरतिर भागे र उनीसामु सहयोगका निम्ति बिन्ती गरे; किनकि हेर उनीहरू गल्तीमा थिएनन्।\n\n28 अनि यस्तो हुन गयो कि जब मोरियान्तोनका जन, जसलाई मोरियान्तोन नाउँ गरेको मानिसले अगुवाइ गरिएको थियो, उनीहरूले पत्ता लगाए कि लहीका जन मोरोनीको शिविरतिर भागेका थिए, उनीहरू अत्यन्तै त्रसित भए कथंकदाचित मोरोनीका सेना उनीहरूमाथि आउनेछन् र उनीहरूलाई विनाश गर्नेछन्।\n\n29 त्यसकारण, मोरियान्तोनले उनीहरूका हृदयमा राख्यो कि उनीहरू उत्तरतिरको भूमितिर भाग्नु पर्दछ, जुन पानीका ठूला भागले ढाकिएका थिए र उत्तरतिरको भूमि स्वामित्वमा लिनु पर्छ।\n\n30 अनि हेर, उनीहरूले यो योजनालाई प्रभावकारी बनाउन सक्दथे, (जुन विलाप गर्ने कारण हुन्थ्यो) तर हेर, मोरियान्तोन धेरै जोशको मानिस भएकाले, त्यसकारण ऊ उसको एक सेविकासँग रिसायो र ऊ उनीमाथि जाइलाग्यो र उनलाई धेरै कुट्यो।\n\n31 अनि यस्तो हुन गयो कि उनी भागिन् र मोरोनीको शिविरमा आइन् र मोरोनीलाई त्यस विषयका बारेमा सबै कुराहरू र उनीहरूको उत्तरतिरको भूमितर्फ भाग्ने योजनाका बारेमा भनिन्।\n\n32 अब हेर, बाउन्टिफुल भूमिमा भएका जन, अथवा बरु मोरोनी डराए कि उनीहरूले मोरियान्तोनका वचनहरू सुन्नेछन् र उसका जनसँग एकीकृत हुनेछन् र यसरी उनले भूमिका ती भागहरू स्वामित्वमा लिनेछन्, जसले नफीका जनमाझ एक गम्भीर नतिजाको जग बसाल्नेछ, हो, जुन नतिजाले उनीहरूको स्वन्तन्त्रतालाई गुमाउन अगुवाइ गर्नेछ।\n\n33 त्यसकारण मोरोनीले सेना पठाए, उनीहरूको शिविर सहित, मोरियान्तोनका जन भन्दाअगाडि जान, उनीहरूको उत्तरतर्फको भगाइलाई रोक्न।\n\n34 अनि यस्तो हुन गयो कि उजाड भूमिको सिमानाहरू नआइन्जेल तिनीहरूले उनीहरूलाई उछिनेनन्; अनि त्यहाँ उनीहरूले तिनीहरूलाई उछिने, एक साँघुरो घाँटी हुँदै जसलाई समुन्द्रद्वारा उत्तरतिर अगुवाइ गरिएको थियो, हो, समुन्द्र नजिक, पश्चिममा र पूर्वमा।\n\n35 अनि यस्तो हुन गयो कि मोरोनीले पठाएको सेनाले, जसलाई तेयान्कुम नाम भएको मानिसले अगुवाइ गरिएको थियो, मोरियान्तोनका जनलाई भेटे; र मोरियान्तोनका जन यति अटेरी थिए(उनीहरू उसको दुष्टता र चाप्लुसिका वचनहरूद्वारा प्रेरित भएकाले) कि तिनीहरूबीच युद्ध प्रारम्भ भयो, जसमा तेयान्कुमले मोरियान्तोनको बध गरे र उसका सेनाहरूलाई हराए र उनीहरूलाई कैदीहरू बनाए र मोरोनीको शिविरतर्फ फर्के। अनि यसरी नफीका जनमाथिको न्यायकर्ताहरूको शासनको चौबीसौँ वर्ष अन्त्य भयो।\n\n36 अनि यसरी मोरियान्तोनका जनलाई फिर्ता ल्याइयो। अनि शान्ति राक्ने करार गरेपछि, उनीहरूलाई मोरियान्तोनको भूमिमा पुनर्स्थापित गरियो र उनीहरू र लहीका जनबीच एकीकरण भयो र तिनीहरूलाई पनि उनीहरूको भूमिमा पुनर्स्थापित गरियो।\n\n37 अनि यस्तो हुन गयो कि सोही वर्षमा कि नफीका जनमा शान्तिको पुनर्स्थापना गरियो, कि नफीहाह, दोस्रो प्रधान न्यायकर्ता, मरे, परमेश्वरअगाडि न्यायको आसनको पूर्ण इमान्दारीताका साथ परिपूर्ण गरेर।\n\n38 तैपनि, उनले ती अभिलेखहरू र अल्मा र उनका पितापुर्खाहरुले अति पवित्र भनेर ठानेका ती कुराहरू अल्मालाई स्वामित्वमा दिलाउन अस्वीकार गरेका थिए; त्यसकारण अल्माले तिनलाई उनका छोरा, हेलामानलाई प्रदान गरेका थिए।\n\n39 हेर, यस्तो हुन गयो कि नफीहाहका छोरालाई, उनका पिताको सट्टामा, न्यायको आसन भर्न नियुक्त गरियो; हो उनलाई धार्मिकताका साथ न्याय गर्न र जनको शान्ति र स्वतन्त्रताको कायम राख्न र उनीहरूलाई परमप्रभु उनीहरूका परमेश्वरलाई आराधना गर्ने पवित्र सुविधाहरू दिन, हो, उनका सम्पूर्ण दिनहरूमा परमेश्वरका कारणलाई समर्थन र सुचारु गर्न र दुष्टहरूलाई उनीहरूले गरेको अपराधअनुसार न्यायमा ल्याउन एक शपथ र पवित्र विधिका साथ, जनमाथि प्रधान न्यायकर्ता र राज्यपालमा नियुक्त गरियो।\n\n40 अब हेर, उनको नाउँ पहोरान थियो। अनि पहोरानले आफ्ना पिताका आसनमा बसे र नफीका जन माथिको आफ्नो शासन चैबीसौँ वर्षको अन्त्यमा आरम्भ गरे।\n\n", "alma 51": "[center][font_size=26]अध्याय ५१[/font_size][/center]\n\n[i]राजावादीहरूले कानुन परिवर्तन गर्न र राजाको स्थापना गर्न खोजे—पहोरान र स्वतन्त्रताबादीहरूलाई जनताको आवाजद्वारा समर्थन गरिन्छ—मोरोनीले राजावादीहरूलाई उनीहरूको देशको सुरक्षा गर्न वा मृत्यु भोग्न बाध्य गराउँछन्—अमलिकीयाह र लमानीहरूले किल्लाले घेरिएका धेरै सहरहरूलाई अधीनमा लिन्छन्—तेयान्कुमले लमानीहरूको आक्रमणलाई पछाडि धकेल्छन् र उसको पालमा अमलिकीयाहको बध गर्छन्। लगभग ई.पू. ६७–६६।[/i]\n\n1 अनि नफीका जनमाथिको न्यायकर्ताहरूको शासनको पच्चीसौँ वर्षको प्रारम्भमा अब यस्तो हुन गयो, उनीहरूले लहीका जन र मोरियान्तोनका जनका बीच उनीहरूका भूमिहरूका बारेमा शान्ति स्थापना गरिएकाले र पच्चीसौँ वर्ष शान्तिमा आरम्भ भएकाले;\n\n2 तैपनि, उनीहरूले भूमिमा त्यति लामो समयसम्म पूर्ण शान्ति कायम गर्न सकेनन्, किनकि प्रधान न्यायकर्ता पहोरानका बारेमा जनमाझ कलह हुन थाल्यो; किनकि हेर, जनका एक भागले कानुनको केही विशेष बुँदाहरू बदलिनु पर्दछ भनेर चाहे।\n\n3 तर हेर, पहोरानले न त बदले न त कानुन बदल्न दिए; त्यसकारण, उनले कानुन बदल्नाका बारेमा आवेदनको साथ आफ्ना आवाजहरू पठाएकाहरूलाई सुनेनन्।\n\n4 त्यसकारण, ती जो इच्छुक थिए कि कानुन बदलिन पर्दछ तिनीहरू उनीसँग रिसाए र चाहे कि उनी अबदेखि भूमिमाथि प्रधान न्यायकर्ता हुनुहुँदैन; त्यसकारण त्यहाँ त्यस विषयका बारेमा उत्तेजित बहस उठ्यो, तर रक्तपातसम्म पुगेन।\n\n5 अनि यस्तो हुन गयो कि ती जो पहोरानलाई न्यायको आसनबाट पदच्यूत गर्न चाहन्थे उनीहरूलाई राजावादीहरू भनिन्थ्यो, किनकि उनीहरू इच्छुक थिए कि स्वतन्त्र सरकारलाई हराएर भूमिमाथि राजाको स्थापना गर्ने तरिकाले कानुन बदल्नु पर्दछ।\n\n6 अनि ती जो इच्छुक थिए कि पहोरान भूमिमाथिको प्रधान न्यायकर्ता रहनु पर्छ उनीहरूले आफैँलाई स्वतन्त्रताबादीहरूको नाउँ लिए; अनि उनीहरूमाझको विभाजन यस्तो थियो, किनकि स्वतन्त्रताबादीहरूले स्वतन्त्र सरकारद्वारा उनीहरूका अधिकारहरू र सुबिधाहरू कायम राख्न कसम खाएका थिए अथवा करार गरेका थिए।\n\n7 अनि यस्तो हुन गयो कि यसप्रकारको उनीहरूको कलह जनताको मतद्वारा मिलाइयो। अनि यस्तो हुन गयो कि जनताको मत स्वतन्त्रताबादिहरूका समर्थनमा आयो र पहोरानले न्यायको-आसन कायम राखे, जुनले पहोरानका बन्धुहरू र स्वतन्त्रताका जनमध्ये अधिकांसमा धेरै खुसियाली ल्यायो, जसले राजाबादिहरूलाई पनि शान्त पारे, कि उनीहरूले विरोध गर्ने आँट गरेनन् तर उनीहरूलाई स्वतन्त्रताको कारणलाई कायम राख्न बाध्य बनाइयो।\n\n8 अब उनीहरू जो राजाहरूका समर्थनमा थिए उनीहरू उच्च खानदानका थिए र उनीहरू राजाहरू हुन खोजे; अनि उनीहरूलाई जनमाथि शक्ति र अधिकार खोज्नेहरूद्वारा समर्थन गरिएको थियो।\n\n9 तर हेर, यो नफीका जनमाझ त्यस्ता कलहहरू हुन संवेदनशील समय थियो; किनकि हेर, अमलिकीयाहले लमानीहरूका जनका हृदयहरूलाई नफीका जनका विरुद्ध फेरि उक्साएको थियो, अनि उसले उसको भूमिको सबै भागहरूबाट सिपाहीहरू, उनीहरूलाई हतियारले सज्जाउँदै र सबै लगनशीलताका साथ युद्दका निम्ति तयारी गर्दै एक साथ जम्मा गरिरहेको थियो, किनकि उसले मोरोनीको रगत पिउने कसम खाएको थियो।\n\n10 तर हेर, हामीले देख्ने छौ कि उसले गरेको आफ्नो बाचा विचार बिनाको थियो; तैपनि, उसले आफैँलाई र आफ्ना सेनाहरूलाई नफीहरूका विरुद्ध लड्न आउन तयार गऱ्यो।\n\n11 अब उसका सेनाहरू यसभन्दा अगाडि भए जति थिएनन्, नफीहरूका हातहरूबाट बध गरिएका धेरै हजारहरूका कारण; तर उनीहरूको ठूलो क्षति हुँदाहुँदै पनि, अमलिकीयाहले चमात्कारयोग्य विशाल सेना एकसाथ जम्मा गरेको थियो, यतिसम्म कि ऊ जरहेम्लाको भूमिसम्म तल आउन डराएन।\n\n12 हो, अमलिकीयाह आफैँ समेत तल आयो, लमानीहरूका अगाडि। अनि यो न्यायकर्ताहरूको शासनको पच्चीसौँ वर्षमा थियो; अनि यो त्यही समय थियो कि उनीहरूले प्रधान न्यायकर्ता पहोरानको बारेका कलहलाई साम्य बनाउन थालेका थिए।\n\n13 अनि यस्तो हुन गयो कि जब मानिसहरू जो राजावादीहरू कहलाइएका थिए उनीहरूले सुनेका थिए कि लमानीहरू उनीहरूका विरुद्ध लड्न आइरहेका थिए, उनीहरू आफ्ना हृदयमा खुसी भए; अनि उनीहरूले हतियारहरू उठाउन अस्वीकार गरे, किनकि उनीहरू प्रधान न्यायकर्ता र स्वतन्त्रताका जनसँग त्यति धेरै क्रोधित भए, कि उनीहरूले आफ्नो देशको संरक्षण गर्न हतियारहरू उठाएनन्।\n\n14 अनि यस्तो हुन गयो कि जब मोरोनीले यो देखे, अनि लमानीहरू भूमिका सिमानामा आइरहेको पनि देखे, उनी आफूले संरक्षण गर्न त्यति धेरै लगनशिलताका साथ परिश्रम गरेका ती जनका हठीपनाका कारण अत्यन्तै क्रोधित भए; हो, उनी अत्यन्तै क्रोधित भए; उनको आत्मा उनीहरूविरुद्धको रिसले भरिएको थियो।\n\n15 अनि यस्तो हुन गयो कि उनले एक बिन्तीपत्र पठाए, जनको मतका साथ, भूमिका राज्यपालकासामु, यो चाहाँदै कि उनले त्यसलाई पढ्नु पर्छ र उनलाई (मोरोनीलाई) भिन्न मतधारीहरूलाई या त आफ्नो देशको सुरक्षा गर्न बाध्य बनाउन या त तिनीहरूलाई मार्न शक्ति दिनुपर्छ।\n\n16 किनकि जनमाझको कलहहरू र मतभेदहरूलाई अन्त्य गर्नु यो उनको पहिलो जिम्मेवारी थियो; किनकि हेर, यो अहिलेसम्मका उनीहरूको सबै विनाशको कारण थियो। अनि यस्तो हुन गयो कि जनताका मतअनुसार यो प्रदान गरियो।\n\n17 अनि यस्तो हुन गयो कि मोरोनीले आज्ञा दिए कि उनका सेना ती राजावादीविरुद्ध उनीहरूको घमण्ड र उनीहरूको अहमतालाई झार्न जानुपर्दछ र उनीहरूलाई पृथ्वीमा ढाल्नुपर्छ, या त उनीहरूले उनीहरूले हतियार लिनुपर्दछ र स्वतन्त्रताको कारणलाई समर्थन गर्नुपर्छ।\n\n18 अनि यस्तो हुन गयो कि सेनाहरू उनीहरूका विरुद्ध अघि बढे; र उनीहरूले आफ्नो घमण्ड र अहमलाई तल झारे, यतिसम्म कि जब उनीहरूले मोरोनीका मानिसहरूविरुद्ध लड्न उनीहरूका युद्धका हतियारहरू उठाए, उनीहरूलाई काटेर ढालियो र जमिनसम्म झारियो।\n\n19 अनि यस्तो हुन गयो कि तरबारद्वारा काटेर ढालिएका ती विमति राख्नेहरू चार हजार थिए; अनि लडाइँमा बध नगरिएका उनीहरूका अगुवाहरूलाई लगिएको थियो र कारागारमा फ्याँकिएको थियो, किनकि उनीहरूको मुद्दाका लागि यस वेलामा कुनै समय थिएन।\n\n20 अनि ती भिन्न मतधारीहरूका बाँकीले, तरबारद्वारा जमिनमा प्रहारित भइ ढल्न भन्दा, स्वतन्त्रताको ध्वजामा समर्पण गरे र उनीहरूलाई उनीहरूका धरहराहरूमा र उनीहरूका सहरहरूमा स्वतन्त्रताको ध्वजा उचाल्न र आफ्नो देशको सुरक्षामा हतियारहरू लिन बाध्य बनाइयो।\n\n21 अनि यसरी मोरोनीले ती राजावादीहरूको अन्त्य गरे, कि त्यहाँ राजावादी भनेर चिनिने कोही थिएनन्; अनि यसरी उनले उत्तम रगतको दावा गर्ने ती जनको हठीपना र घमण्डलाई अन्त्य गरे; तर उनीहरूलाई आफ्ना बन्धुहरू जस्तै विनम्र हुन र दासत्वबाटको उनीहरूको स्वतन्त्रताका निम्ति सहासका साथ लड्न तल झारियो।\n\n22 हेर, यस्तो हुन गयो कि जबकि मोरोनी उनका आफ्ना जनमाझका युद्धहरू र कलहहरूलाई तोडिरहेका थिए र उनीहरूलाई शान्ति र सभ्यताको बसमा ल्याइरहेका थिए र लमानीहरूविरुद्ध युद्धको तयारीका निम्ति विनियम बनाउँदै थिए, हेर, लमानीहरू समुन्द्र तटका सिमानामा रहेको मोरोनीको भूमिमा आएका थिए।\n\n23 अनि यस्तो हुन गयो कि नफीहरू मोरोनीको सहरमा पर्याप्त मात्रामा शक्तिशाली थिएनन्; त्यसकारण अमलिकीयाहले धेरैको बध गर्दै उनीहरूलाई धपाए। अनि यस्तो हुन गयो कि अमलिकीयाहले सहरलाई अधीनमा, हो, उनीहरूका सबै किल्लाहरूलाई अधीनमा लिए।\n\n24 अनि मोरोनीको सहरबाट भागेकाहरू नफीहाहको सहरमा आए; अनि लहीका सहरका जन पनि एकसाथ जम्मा भए र तयारीहरू गरे र लडाइँ गर्नका निम्ति लमानीहरूलाई भेट्न तयार थिए।\n\n25 तर यस्तो हुन गयो कि अमलिकीयाहले लमानीहरू नफीहाहको सहरविरुद्ध लड्न जान सहेन, तर प्रत्येक सहरमा त्यसलाई कायम राख्न र सुरक्षा गर्न मानिसहरू छोड्दै, उनीहरूलाई समुन्द्रको किनारा नजिक राख्यो।\n\n26 अनि यसरी उसले कायम राख्यो, धेरै सहरहरूलाई अधीनमा लिँदै, नफीहाहको सहर र लहीको सहर र मोरियान्तोनको सहर र ओम्नेरको सहर र गिदको सहर र मुलेकको सहर, जुनमध्ये सबै समुन्द्र तटका पूर्वी सिमानाहरूमा थिए।\n\n27 अनि यसरी लमानीहरूले, अमलिकीयाहको धुर्त्याइँद्वारा, त्यति धेरै सहरहरू, उनीहरूका अनगिन्ति सैन्यहरूद्वारा, प्राप्त गरेका थिए, जुनमध्ये सबै मोरोनीका किल्लाहरूका प्रकारले बलियो नमुनामा सुरक्षित गरिएका थिए; जुनमध्ये सबै लमानीहरूका निम्ति किल्लाहरू बने।\n\n28 अनि यस्तो हुन गयो कि उनीहरू बाउन्टिफूलका सिमानाहरूतिर, आफूहरूअगाडि नफीहरूलाई लखेट्दै र धेरैको बध गर्दै अघि बढे।\n\n29 तर यस्तो हुन गयो कि उनीहरू मोरियान्तोमको बध गर्ने र आफ्ना जनको अगुवाइ गर्ने तेयान्कुमद्वारा भेटिए।\n\n30 अनि यस्तो हुन गयो कि उनले अमलिकीयाहलाई पनि रोके, किनभने ऊ आफ्ना अनगिन्ती सेनासँग अघि बढिरहेको थियो कि उसले बाउन्टिफूल भूमिलाई र उत्तरतर्फको भूमिलाई पनि अधीनमा लिन सकोस्।\n\n31 तर हेर तेयान्कुम र उनका मानिसहरूद्वारा पछाडि लखेटिदा ऊ बेखुसी भयो, किनकि उनीहरू महान् योद्धाहरू थिए; किनकि तेयान्कुमका प्रत्येक मानिस उनीहरूको शक्तिमा र उनीहरूको युद्धको शिपमा लमानीहरूलाई उछिन्थे, यतिसम्म कि उनीहरूले लमानीहरूमाथि लाभ प्राप्त गरे।\n\n32 अनि यस्तो हुन गयो कि तिनीहरूले उनीहरूलाई दु:ख दिए, यतिसम्म कि अँध्यारो नभइन्जेलसम्म उनीहरूले उनीहरूको बध गरे। अनि यस्तोसम्म हुन गयो कि तेयान्कुम र उनका मानिसहरूले बाउन्टिफूल भूमिका सिमानाहरूमा आफ्ना पालहरू टाँगे; अनि अमलिकीयाहले आफ्ना पालहरू समुन्द्रको किनारा नजिकको तटका सिमानाहरूमा टाँगे, अनि यसर प्रकारले उनीहरूलाई लखेटिएको थियो।\n\n33 अनि यस्तो हुन गयो कि जब रात आएको थियो, तेयान्कुम र उसका सेवकहरूले राति सुटुक्क निस्के र बाहिर गए र अमलिकीयाहको शिविरमा गए; अनि हेर, दिनका परिश्रम र तापबाटको उनीहरूको धेरै थकाइका कारण निन्द्राले उनीहरूलाई समातेको थियो।\n\n34 अनि यस्तो हुन गयो कि तेयान्कुम सुटुक्क गोप्य रुपमा राजाको पालमा गए र उसको मुटुमा भाला रोपे; अनि उनले राजाको मृत्यु तुरुन्तै गराए कि उसले आफ्ना सेवकहरूलाई उठाएन।\n\n35 अनि उनी गोप्य रुपमा उनको आफ्नो शिविरमा फर्के र हेरे, उनका मानिसहरू निन्द्रामा थिए, अनि उनले उनीहरूलाई उठाए र उनीहरूलाई आफूले गरेका सबै कुराहरू भने।\n\n36 उनले अह्राए कि आफ्ना सेनाहरू तयारीमा सतर्क हुनुपर्दछ, कथंकदाचित लमानीहरू व्युँझिए र उनीहरूमाथि आइलाग्ने छन्।\n\n37 अनि यसरी नफीका जनमाथिको न्यायकर्ताहरूको शासनको पच्चीसौँ वर्ष अन्त्य भयो; अनि यसरी अमलिकीयाहका दिनहरूको अन्त्य भयो।\n\n", "alma 52": "[center][font_size=26]अध्याय ५२[/font_size][/center]\n\n[i]अम्मोरोन अमिलिकीयाह पछि लमानीहरूका राजा हुन्छन्—मोरोनी, तेयान्कुम र लहीले नफीहरूलाई लमानीहरू विरुद्ध युद्धको विजयमा अगुवाइ गर्दछन्—मुलेकको सहरलाई फिर्ता लिइन्छ र जोरामी याकूबको बध गरिन्छ। लगभग ई.पू. ६६–६४।[/i]\n\n1 अनि अब नफीका जनमाथि न्यायकर्ताहरूको शासनको छब्बिसौँ वर्षमा यस्तो हुन गयो, हेर, जब लमानीहरू पहिलो महिनाको पहिलो दिनमा उठे, हेर, उनीहरूले अमलिकीयाहलाई उसको आफ्नो पालमा मृतक फेला पारे; अनि उनीहरूले यो पनि देखे कि तेयान्कुम त्यस दिनमा उनीहरूलाई लड्न तयार थिए।\n\n2 अनि अब, जब लमानीहरूले यो देखे उनीहरू डराए; अनि उनीहरूले उत्तर तर्फको भूमिमा अगाडि बढ्ने योजनालाई त्यागे र आफ्ना सबै सेना मुलेकको सहरतिर फर्काए र आफ्ना किल्लाहरूमा सुरक्षा खोजे।\n\n3 अनि यस्तो हुन गयो कि अमलिकीयाहको भाइलाई जनमाथिको राजा नियुक्त गरियो; अनि उनको नाउँ अम्मोरोन थियो; यसरी अम्मोरोन राजा, अमलिकीयाह राजाको भाइ, उसको सट्टामा शासन गर्न नियुक्त भए।\n\n4 अनि यस्तो हुन गयो कि उसले आज्ञा दियो कि उनका जनले ती सहरहरू कायम राख्नु पर्दछ, जुन उनीहरूले रगत बगाएर लिएका थिए; किनकि उनीहरूले लिएका कुनै पनि सहरहरू धेरै रगत नबगाई लिएका थिएनन्।\n\n5 अनि अब, तेयान्कुमले देखे कि लमानीहरू उनीहरूले लिएका ती सहरहरू र उनीहरूले स्वामित्वमा लिएका भूमिका ती भागहरू कायम राख्न निश्चित थिए; अनि उनीहरूको सङ्ख्याको विशालता पनि देखेर, तेयान्कुमले सोचे यो उचित छैन कि उनले उनीहरूको किल्लामा उनीहरूलाई आक्रमण गर्ने प्रयास गर्नु पर्दछ।\n\n6 तर उनले युद्धको तयारी गरे जस्तै आफ्ना मानिसहरूलाई वरिपरि राखे; हो, अनि साँचैनै उनले वरिपरि पर्खाल लगाउँदै र आश्रय स्थानको तयारी गर्दै उनीहरूका विरुद्ध आफैँ सुरक्षा गर्न तयार गरिरहेका थिए।\n\n7 अनि यस्तो हुन गयो कि मोरोनीले उनको सेनालाई बलियो बनाउन एक ठुलो सङ्ख्यामा मानिसहरू नपठाइन्जेलसम्म यसरी युद्धको तयारी गर्न उनले कायम राखे।\n\n8 अनि मोरोनीले उनलाई आदेशहरू पनि पठाए कि उनले उनका हातमा परेका कैदीहरूलाई राख्नु; किनकि जहाँसम्म लमानीहरूले धेरै कैदीहरू राखेका छन्, कि लमानीहरूले राखेकाहरूको मूल्यको रुपमा उनले लमानीहरूका सबै कैदीहरूलाई राख्नु पर्दछ।\n\n9 अनि उनले तिनलाई यी आदेशहरू पनि पठाए कि उनले बाउन्टिफूल भूमिलाई बलियो बनाउनुपर्छ र उत्तर तर्फको भूमिमा जाने साँघुरो घाँटीलाई सुरक्षित पार्नुपर्छ, कथंकदाचित् लमानीहरूले त्यो स्थान प्राप्त गरून् र उनीहरूलाई प्रत्येक तिरबाट दु:ख दिन शक्ति होओस्।\n\n10 अनि मोरोनीले चाहना गर्दै उनलाई यो पनि पठाए कि भूमिको त्यो भागलाई कायम राख्न उनी आस्थावान् हुनेछन् र उनले त्यो भागमा रहेका लमानीहरूलाई कोर्रा हान्ने प्रत्येक अवसरहरू उनको शक्तिले भ्याएसम्म खोज्ने छन्, कि सम्भवत: उनले उनीहरूका हातहरूबाट खोसिएका भूमिहरू रणनीतिद्वारा अथवा कुनै अरु तरिकाहरूद्वारा फेरि लिन सकून्; र उनले वरिपरिका सहरहरूलाई बलियो र शक्तिशाली पनि बनाउने छन्, जुन लमानीहरूका हातहरूमा परेका छैनन्।\n\n11 अनि उनले तिनलाई यो पनि भने, म तिमीसमक्ष आउने थिएँ, तर हेर, लमानीहरू पश्चिम समुन्द्र नजिकको भूमिका सिमानाहरूमा हामिमाथि छन्; अनि हेर, म उनीहरूविरुद्द जान्छु, त्यसकारण म तिमीसमक्ष आउन सक्दिन।\n\n12 अब, राजा (अम्मोरोन) जरहेम्लाको भूमिबाट प्रस्थान गरेका थिए र रानीलाई उनका दाजुको मृत्युका बारेमा अवगत गराएका थिए र मानिसहरूको ठूलो सङ्ख्या एक साथ जम्मा गरेका थिए र पश्चिम समुन्द्रको सिमानामा नफीहरूविरुद्ध अगाडि बढेका थिए।\n\n13 अनि यसरी उनले नफीहरूलाई दु:ख दिन र उनीहरूको फौजको एक भाग भूमिको त्यो भागतिर तान्न प्रयास गरिरहेका थिए, जब कि उनले लिएका सहरहरूलाई मातहतमा राख्न उनले छाडेकाहरूलाई उनले आज्ञा दिएका थिए, कि उनीहरूले पूर्व समुन्द्र नजिकका सिमानाहरूमा पनि नफीहरूलाई दु:ख दिनुपर्दछ र उनीहरूको शक्तिले भ्याएसम्म, उनीहरूका सेनाहरूको शक्तिअनुसार नफीहरूका भूमिलाई अधीनमा लिनुपर्छ।\n\n14 अनि नफीका जनमाथि न्यायकर्ताहरूको शासनको छब्बिसौँ वर्षको अन्त्यमा नफीहरू त्यो खतराजनक परिस्थितिमा थिए।\n\n15 तर हेर, न्यायकर्ताहरूको शासनको सत्ताइसौँ वर्षमा यस्तो हुन गयो, कि तेयान्कुम, मोरोनीको आदेशद्वारा—जसले भूमिको दक्षिण र पश्चिम सिमानाहरू सुरक्षा गर्न सेनाहरूको स्थापना गरेका थिए र बाउन्टिफुल भूमि तर्फ अघि बढ्न थालेका थिए, कि उनले तेयान्कुम र उनका मानिसहरूलाई उनीहरूले गुमाएका सहरहरू फिर्ता लिन सहयोग गर्न सकून्—\n\n16 अनि यस्तो हुन गयो कि तेयान्कुमले मुलेकको सहरमाथि आक्रमण गर्ने र यदि सम्भव भए फिर्ता लिने आदेश प्राप्त गरेका थिए।\n\n17 अनि यस्तो हुन गयो कि तेयान्कुमले मुलेकको सहरमाथि आक्रमण गर्न र लमानीहरूविरुद्ध आफ्ना सेनाहरूअगाडि बढाउन तयारीहरू गरे; तर उनले देखे कि उनीहरूका किल्लाहरूमा भएको समयमा उनले उनीहरूलाई जित्न असम्भव थियो; त्यसकारण उनले आफ्ना योजनाहरूलाई त्यागे र बाउन्टिफुल सहरमा फेरि फर्के, मोरोनीको आगमनको प्रतीक्षा गरे, कि उनले आफ्नो सेनाको शक्ति प्राप्त गर्न सकून्।\n\n18 अनि यस्तो हुन गयो कि मोरोनी आफ्ना सेनाका साथ, नफीका जनमाथिको न्यायकर्ताहरूको शासनको सत्ताइसौँ वर्षको अन्त्यमा बाउन्टिफुलको भूमिमा आइपुगे।\n\n19 अनि अठ्ठाइसौँ वर्षको प्रारम्भमा, मोरोनी र तेयान्कुम र धेरै मुख्य कप्तानहरूले युद्धको परिषद गरे—उनीहरूले लमानीहरूलाई उनीहरूका विरुद्ध लडाइँ गर्न आउन के गर्नुपर्छ; अथवा कि उनीहरूले कुनै माध्यमद्वारा तिनीहरूलाई उक्साएर उनीहरूका किल्लाहरूबाट बाहिर ल्याउन सकून्, कि उनीहरूले तिनीहरूमाथि लाभ प्राप्त गर्न सकून् र मुलेकको सहरलाई फेरि लिन सकून्।\n\n20 अनि यस्तो हुन गयो उनीहरूले लमानीहरूका सेनालाई सन्देशवाहकहरू पठाए, जुनले मुलेक सहरको सुरक्षा गरे, उनीहरूको अगुवालाई, जसको नाउँ याकूब थियो, यो चाहाना गर्दै कि ऊ उसको सेनाहरूसहित दुई सहरको बीचको समतल स्थलमा तिनीहरूलाई भेट्न आओस्। तर हेर, याकूब, जो एक जोरामी थियो, उसको सेना सहित समतल स्थानमा तिनीहरूलाई भेट्न आएन।\n\n21 अनि यस्तो हुन गयो कि मोरोनी, उनीहरूलाई निष्पक्ष धरातलमा भेट्ने आशा नभएकोले, त्यसकारण, उनले एक योजना बनाए कि उनले लमानीहरूलाई उनीहरूका बलिया किल्लाबाट बाहिर लोभ्याउन सकून्।\n\n22 त्यसकारण उनले अह्राए कि तेयान्कुमले मानिसहरूको सानो सङ्ख्या लैजानुपर्छ र समुन्द्रको किनार नजिक अगाडि बढ्नु पर्दछ; अनि मोरोनी र उनका सेनाहरू, रातिमा, उजाड स्थानमा मुलेक सहरको पश्चिममा अगाडि बढे; अनि यसरी, भोलिपल्ट, जब लमानीहरूका रक्षकहरूले तेयान्कुमलाई फेला पारेका थिए, उनीहरू दौडे र त्यो उनीहरूको अगुवा याकूबलाई भने।\n\n23 अनि यस्तो हुन गयो कि लमानीहरूका सेनाहरू, उनको सङ्ख्या सानो भएको कारणले उनीहरूको सङ्ख्याले तेयान्कुमलाई जित्ने छौँ भन्ने अनुमान गरी, तेयान्कुमका विरुद्ध अगाडि बढे। अनि जब तेयान्कुमले लमानीहरूका सेनाहरू आफ्ना विरुद्ध आएको देखे उनी उत्तरतर्फ समुन्द्र किनार हुँदै पछाडि हट्न थाले।\n\n24 अनि यस्तो हुन गयो कि जब लमानीहरूले देखे कि उनी भाग्न थाले, उनीहरूले सहास लिए र जोडका साथ पछ्याए। अनि जब कि तेयान्कुमले यसरी उनीहरूलाई व्यर्थमा पछ्याइरहेका लमानीहरूलाई अगुवाइ गरिरहेका थिए, हेर, मोरोनीले आदेश दिए कि आफूसँग भएको आफ्नो सेनाको एक भाग सहरभित्र अगाडि बढ्नु पर्दछ र त्यसलाई मातहतमा लिनु पर्दछ।\n\n25 अनि उनीहरूले त्यसरी गरे र जसलाई सहरलाई सुरक्षा गर्न भनी छाडिएको थियो, हो, उनीहरू सबै जसले युद्धका हतियारहरू समर्पण गरेनन्, उनीहरू सबैलाई बध गरे।\n\n26 अनि यसरी मोरोनीले आफ्नो सेनाको एक भागद्वारा मुलेक सहरको स्वामित्व लिए, जब कि उनी बाँकीका साथ लमानीहरूलाई भेट्न अगाडि बढे जब उनीहरू तेयान्कुमलाई पछ्याएर फर्के।\n\n27 अनि यस्तो हुन गयो कि लमानीहरूले बाउन्टीफूल सहर नजिक नआइन्जेलसम्म तेयान्कुमलाई लखेटे र तब उनीहरूले लही र बाउन्टीफूल सहरलाई सुरक्षा गर्न छाडिएका सानो सेनालाई भेटे।\n\n28 अनि अब हेर, जब लमानीहरूका मुख्य कप्तानहरूले लहीलाई उनका सेनाहरूका साथ आफूविरुद्ध आइरहेको देखे, उनीहरू धेरै भ्रमित भई भागे, कथंकदाचित् उनीहरूले लहीले उनीहरूलाई उछिनेर मुलेक सहर प्राप्त गर्न नसकून्; किनकि उनीहरू उनीहरूको दौडका कारण धेरै थाकेका थिए र लहीका मानिसहरू नया शक्तिले भरिएका थिए।\n\n29 अब लमानीहरूलाई थाहा थिएन कि मोरोनी उनीहरूका पछाडि आफ्नो सेनासहित आएका थिए; र उनीहरू केवल लही र उनका मानिसहरूसँग डराए।\n\n30 अब उनीहरूले मोरोनी र उनका सेनाहरूलाई नभेटिन्जेलसम्म लही उनीहरूलाई उछिन्न इच्छुक थिएनन्।\n\n31 अनि यस्तो हुन गयो कि लमानीहरूले धेरै पछाडि हट्नु पहिले उनीहरू नफीहरूद्वारा घेरीएका थिए, एक तर्फ मोरोनीका मानिसहरूद्वारा र अर्को तर्फ लहीका मानिसहरूद्वारा, जसका सबैजना भरखरै आराम गरेका र शक्तिले भरिएका थिए; तर लमानीहरू उनीहरूको लामो दौडका कारण थाकेका थिए।\n\n32 अनि मोरोनीले उनका मानिसहरूलाई आज्ञा दिए कि तिनीहरूले आफ्ना युद्धका हतियारहरू नत्यागेसम्म उनीहरू तिनीहरूमाथि जाइलाग्नु पर्दछ।\n\n33 अनि यस्तो हुन गयो कि याकूब, उनीहरूको अगुवा भएकाले, एक जोरामी पनि भएकाले र एक अपराजित आत्मा भएकाले, उसले लमानीहरूलाई मोरोनीविरुद्ध अत्यन्तै क्रोधका साथ लड्न अगुवाइ गऱ्यो।\n\n34 मोरोनी उनीहरूको अगाडि बढ्ने बाटोमा भएकाले, त्यसकारण याकूब उनीहरूको बध गर्न र मुलेकको सहरतर्फको आफ्नो बाटो बनाउन निश्चित थिए। तर हेर, मोरोनी र उनका मानिसहरू बढी शक्तिशाली थिए; त्यसकारण उनीहरूले लमानीहरूलाई अगाडि बाटो दिएनन्।\n\n35 अनि यस्तो हुन गयो कि उनीहरू दुबै पक्ष अत्यन्त क्रोधका साथ लडे; अनि दुबै पक्षहरूमा धेरैको बध गरियो; हो र मोरोनी घाइते भए र याकूबलाई मारियो।\n\n36 अनि लहीले उनीहरूको पछाडिबाट यस्तो क्रोधका साथ उनका बलिया मानिसहरूका साथ आक्रमण गरे, कि पछाडिका लमानीहरूले आफ्ना युद्धका हतियारहरू हस्तान्तरण गरे; अनि उनीहरूका बाँकीलाई, धेरै भ्रमित भएकाले, भाग्ने कि हमला गर्ने थाहा भएन।\n\n37 अब मोरोनीले उनीहरूको भ्रमलाई देखेर, उनले उनीहरूसामु भने: यदि तिमीहरूले आफ्ना युद्धका हतियारहरू ल्याउने छौ र ती हस्तान्तरण गर्ने छौ भने, हेर हामी तिमीहरूको रगत बगाउन रोक्ने छौँ।\n\n38 अनि यस्तो हुन गयो कि जब लमानीहरूले यी वचनहरू सुनेका थिए, उनीहरूका मुख्य कप्तानहरू, बध नगरिएका ती सबै, अघि आए र मोरोनीका खुट्टामा आफ्ना युद्धका हतियारहरू फ्याँके र उनका मानिसहरूलाई आज्ञा पनि दिए कि उनीहरूले त्यसै गर्नु पर्दछ।\n\n39 तर हेर, त्यहाँ नगर्ने धेरै थिए; अनि जसले आफ्ना तरबारहरूको हस्तान्तरण गरेनन् उनीहरूलाई लगियो र बाँधियो र उनीहरूका युद्धका हतियारहरू उनीहरूबाट खोसियो, अनि उनीहरूलाई उनीहरूका बन्धुहरूका साथ बाउन्टीफूल भूमितिर अघि बढ्न बाध्य गराइयो।\n\n40 अनि अब कैदीहरूको सङ्ख्या बध गरिएकाहरूको सङ्ख्या भन्दा बढी, हो, दुबै पक्षहरूमा मारिएकाहरू भन्दा बढी थियो।\n\n", "alma 53": "[center][font_size=26]अध्याय ५३[/font_size][/center]\n\n[i]लमानी कैदीहरूलाई बाउन्टिफुल सहरलाई बलियो बनाउन प्रयोग गरिन्छ—नफीहरूमाझका मतभेदले लमानीहरूलाई विजय दिन्छ—हेलामानले अम्मोनका जनका दुई हजार नवयुवक छोराहरूको नियन्त्रण लिन्छन्। लगभग ई.पू. ६४–६३।[/i]\n\n1 अनि यस्तो हुन गयो कि उनीहरूले लमानीहरूका कैदीहरूमाथि रक्षकहरू तैनाथ गरे र उनीहरूलाई उनीहरूका मृतकहरू, हो मारिएका नफीहरूका मृतकहरूलाई पनि गाड्न बाध्य गराए; र मोरोनीले उनीहरूमाथि आफ्ना मानिसहरूलाई उनीहरूको रखवारी गर्न राखे जब उनीहरूले आफ्ना परिश्रमहरू गर्नेछन्।\n\n2 अनि मोरोनीले लहीका साथ मुलेकको सहर गए र सहरको अधिकार लिए र त्यो लहीलाई दिए। अब हेर, यी लही एक मानिस थिए जो मोरोनीसँग उनका सबै लडाइँहरूमध्ये धेरैमा सँगै थिए; र उनी मोरोनी जस्तै मानिस थिए र उनीहरू एक अर्काको सुरक्षामा खुसी मनाउँथे, हो, उनीहरू एक अर्कालाई माया गर्थे र नफीका सबै जनद्वारा पनि माया गरिएका थिए।\n\n3 अनि यस्तो हुन गयो कि लमानीहरूले आफ्ना मृतकहरू र नफीहरूका मृतकहरू पनि गाडेर सकेपछि, उनीहरूलाई बाउन्टिफुल भूमितिर अघि बढाइयो; र तेयान्कुमलाई, मोरोनीको आदेशद्वारा, अह्राइयो कि उनीहरूले भूमि अथवा सहर, बाउन्टीफूल, वरिपरि खाडल खन्न परिश्रम गर्न प्रारम्भ गर्नु पर्दछ।\n\n4 अनि उनले अह्राए कि उनीहरूले खाडलको भित्रि किनारामा काठका पर्खाल बनाउनुपर्छ; अनि उनीहरूले खाडलबाट माटो काठको पर्खालमाथि फ्याँक्नुपर्छ, अनि यसरी उनीहरूले बाउन्टिफूल सहरको वरिपरि काठको र माटाको अत्यन्त अग्लो पर्खालले नघेरिन्जेलसम्म उनीहरूले लमानीहरूलाई परिश्रम गर्न अह्राए।\n\n5 अनि यो सहर त्यसपछि अत्यन्त बलियो किल्ला बन्यो र यो सहरमा उनीहरूले लमानीहरूका कैदीहरूलाई रक्षा गरे; हो, उनीहरूलाई उनीहरूका आफ्नै हातहरूले बनाउन अह्राएको एक पर्खालभित्र समेत। अब मोरोनी लमानीहरूलाई परिश्रम गर्न अह्राउन बाध्य थिए, किनभने उनीहरूलाई तिनीहरूले परिश्रम गरेको बेलामा सुरक्षा गर्न सजिलो थियो; र उनले लमानीहरूमाथि आक्रमण गर्नु पर्ने बेलामा उनले आफ्ना सबै फौजहरू उपलब्ध भएको चाहान्थे।\n\n6 अनि यस्तो हुन गयो कि मोरोनीले यसरी लमानीहरूका सेनाहरूमध्येका सबभन्दा विशाल सेनामाथि विजय प्राप्त गरेका थिए र मुलेकको सहरलाई अधीनमा लिएका थिए, जुन नफीको भूमिमा लमानीहरूको सबभन्दा बलियो किल्लाहरूमध्ये एक थियो; र यसरी उनले आफ्ना कैदीहरूलाई राख्न एक बलियो किल्ला पनि बनाएका थिए।\n\n7 अनि यस्तो हुन गयो कि त्यो वर्षमा लमानीहरू माथि लडाइँको अरु कुनै प्रयास गरेनन्, तर उनले आफ्ना मानिसहरूलाई युद्धको तयारीमा, हो, लमानीहरूविरुद्ध सुरक्षा गर्न बलियो बनाउनमा र आफ्ना आइमाईहरू र छोराछोरीहरूलाई अनिकाल र कष्टबाट मुक्त गर्नमा पनि र आफ्ना सेनाहरूलाई खाना जुटाउन लगाए।\n\n8 अनि अब यस्तो हुन गयो कि लमानीहरूका सेनाहरूले, पश्चिम समुन्द्रको दक्षिणमा, जब मोरोनीको अनुपस्थितिमा नफीहरूमाझको केही षडयन्त्रको आधारमा, जुनले उनीहरूमाझ मतभेद ल्यायो, नफीहरूमाथि केही फाइदा ल्यायो, हो, यतिसम्म कि उनीहरूले भूमिको त्यो भागमा एक सङ्ख्याका उनीहरूका सहरहरू अधीनमा लिएका थिए।\n\n9 अनि यसरी उनीहरूमाझको दुष्टताको कारणले, हो, आफैँमाझको विवाद र षडयन्त्रका कारणले उनीहरूलाई सबभन्दा खतराजनक परिस्थितिहरूमा राखियो।\n\n10 अनि अब हेर, मैले अम्मोनका जनका बारेमा केही भन्नु छ, जो, सुरुमा, लमानीहरू थिए; तर अम्मोन र उनका बन्धुहरूद्वारा, अथवा वास्तवमा परमेश्वरको शक्ति र वचनद्वारा, उनीहरू परमप्रभुमा परिवर्तित भएका थिए; अनि उनीहरूलाई जरहेम्लाको भूमिमा ल्याइएको थिए, अनि त्यस समयदेखि नफीहरूद्वारा सुरक्षित गरिएको थियो।\n\n11 अनि उनीहरूका शपथका कारण उनीहरूलाई उनीहरूका बन्धुहरूविरुद्ध हतियार उठाउनबाट बञ्चित गराइएको थियो; किनकि उनीहरूले शपथ खाएका थिए कि उनीहरूले अरु रगत बगाउने छैनन्; अनि उनीहरूको शपथअनुसार उनीहरूको विनाश हुने थियो; हो, उनीहरू आफैँ आफ्ना बन्धुहरूको हातमा पर्न दिने थिए, यदि अम्मोन र उनका बन्धुहरूको उनीहरूप्रतिको दया र अत्यन्त माया नभएको भए।\n\n12 अनि यस कारणका निम्ति उनीहरूलाई जरहेम्लाको भूमिमा ल्याइएको थियो; अनि उनीहरूलाई नफीहरूद्वारा सुरक्षित गरिएको थियो।\n\n13 तर यस्तो हुन गयो कि जब उनीहरूले आफ्नानिम्ति नफीहरूले सहेका खतरा र धेरै कष्टहरू र विपत्तिहरू देखे, उनीहरू सहानुभूतिले विचलित भए र आफ्नो देशको सुरक्षाका निम्ति हतियार उठाउन इच्छुक भए।\n\n14 तर हेर, जब उनीहरूले आफ्ना युद्धका हतियारहरू उठाउन आँटेका थिए, उनीहरू हेलामान र उनका बन्धुहरूको प्रेरणाद्वारा जितिए, किनकि उनीहरू आफूले गरेका शपथ तोड्न तयार थिए।\n\n15 अनि हेलामान डराए कथंकदाचित त्यसो गरेर उनीहरूले आफ्नो आत्माहरू गुमाउने छन्; त्यसकारण ती सबै जसले यो करारमा प्रवेश गरेका थिए उनीहरूलाई आफ्ना बन्धुहरूले उनीहरूका कष्टहरूमा यस समयमा उनीहरूका खतराजनक परिस्थितिहरूमा पार गरेको हेर्न बाध्य बनाइएको थियो।\n\n16 तर हेर, यस्तो हुन गयो उनीहरूका धेरै छोराहरू थिए, जसले करारमा प्रवेश गरेका थिएनन् कि उनीहरूले उनीहरूका शत्रुहरूविरुद्ध सुरक्षा गर्न आफ्ना युद्धका हतियारहरू आफैँ उठाउने छैनन्; त्यसकारण उनीहरू यस समयमा हतियारहरू उठाउन सक्नेहरू जति सबै आफैँ एक साथ भेला भए र उनीहरूले आफैँलाई नफीहरू भने।\n\n17 अनि उनीहरूले नफीहरूको स्वतन्त्रताका निम्ति लड्न, हो, भूमिको सुरक्षा गर्न आफ्नै जीवन समेत गुमाउन सम्म एक करारमा प्रवेश गरे; हो, उनीहरूले करारसमेत गरे कि उनीहरूले आफ्नो स्वतन्त्रता कहिल्यै त्याग्ने छैनन्, तर उनीहरूले सबै अवस्थामा नफीहरूलाई र आफैँलाई दासत्वबाट सुरक्षा गर्न लड्ने छन्।\n\n18 अब हेर, त्यहाँ ती युवा समूहमा दुई हजार थिए, जसले करारमा प्रवेश गरेका थिए र आफ्नो देशको सुरक्षाका निम्ति युद्धका हतियारहरू लिए।\n\n19 अनि अब हेर, किनभने उनीहरू अहिलेसम्म नफीहरूका निम्ति कहिल्यै बेफाइदाका भएका थिएनन्, उनीहरू अहिले यो समयको अवधिमा एक विशाल सहयोग बने; किनकि उनीहरूले आफ्ना युद्धका हतियारहरू लिए र उनीहरूले चाहे कि हेलामान उनीहरूको अगुवा हुनुपर्दछ।\n\n20 अनि उनीहरू सबै युवा थिए र उनीहरू साहसका निम्ति र शक्ति र कार्यकलापका निम्ति पनि पराक्रमी थिए, तर हेर, यो सबै होइन—उनीहरूलाई जिम्मा दिएका ती सबै कुराहरूप्रति ती मानिसहरू सधैँ सत्य थिए।\n\n21 हो, उनीहरू सत्यताका र गम्भीरताका मानिसहरू थिए, किनकि उनीहरूलाई परमेश्वरका आज्ञाहरू पालना गर्न र उहाँ अगाडि सिधा भएर हिँड्न सिकाइएको थियो।\n\n22 अनि अब यस्तो हुन गयो कि हेलामानले उनका दुई हजार नवयुवक सिपाहीहरूको अगाडि अघि बढे, पश्चिम समुन्द्र नजिकको दक्षिणमा भूमिका सिमानाहरूमा जनको सहयोग गर्न।\n\n23 अनि यसरी नफीका जनमाथिको न्यायकर्ताहरूको शासनको अठ्ठाइसौँ वर्ष अन्त्य भयो।\n\n", "alma 54": "[center][font_size=26]अध्याय ५४[/font_size][/center]\n\n[i]अम्मोरोन र मोरोनी कैदीहरूको आदानप्रदानका निम्ति सम्झौता गर्छन्—मोरोनी माग गर्छन् कि लमानीहरूले उनीहरूका हत्यारा आक्रमणहरूलाई त्याग्नु र रोक्नुपर्छ—अम्मोरोन माग गर्छ कि नफीहरूले आफ्ना हतियारलाई छाड्नुपर्छ र लमानीहरूका अधीनमा रहनुपर्छ। लगभग ई.पू. ६३।[/i]\n\n1 न्यायकर्ताहरूको शासनको उनन्तीसौँ वर्षको प्रारम्भमा अनि यस्तो हुन गयो, कि अम्मोरोनले मोरोनीलाई कैदीहरूको आदानप्रदान गर्ने चाहाना गर्दै पठाए।\n\n2 अनि यस्तो हुन गयो कि मोरोनीले यो अनुरोधमा अत्यन्तै खुसीको अनुभव गरे, किनकि लमानी कैदीहरूलाई सहयोग गर्नका निम्ति दिइएको बन्दोबस्तीका समानहरू आफ्ना जनको जीविकाको लागि दिन उनले चाहे; र उनले आफ्ना जनले आफ्ना सेनालाई बलियो बनाउने पनि इच्छा गरे।\n\n3 अब लमानीहरूले थुप्रै आइमाईहरू र बालबालिकाहरूलाई लिएका थिए र मोरोनीका कैदीहरू, अथवा मोरोनीले लिएका कैदीहरूमाझ न त एक आइमाई थिए न त एक बालबालिका थिए; त्यसकारण मोरोनीले लमानीहरूबाट सम्भव भए जति धेरै नफीहरूका कैदीहरू प्राप्त गर्ने रणनीतिको निर्णय गरे।\n\n4 त्यसकारण, उनले एक पत्र लेखे र अम्मोरोनको सेवकद्वारा पठाए, त्यसैद्वारा जुनले मोरोनीलाई पत्र ल्याएको थियो। अब उनले अम्मोरोनलाई लेखेका वचनहरू यी थिए, यसो भन्दै:\n\n5 हेर, अम्मोरोन, मैले तिमीहरूसमक्ष यो युद्धको बारेमा केही लेखेको छु जुन तिमीहरूले मेरा जनविरुद्ध गरेको छौ, अझ झन् जुन तिम्रो दाजुले उनीहरूविरुद्ध गरेका छन् र जुन तिमीहरूले उसको मृत्यु पछि अझै कायम राख्न निश्चित गरेका छौ।\n\n6 हेर, म तिमीहरूलाई परमेश्वरको न्यायको र उहाँको क्रोधको सर्वशक्तिमान् तरबार जुन यदि तिमीहरूले पश्चात्ताप नगेर र आफ्ना सेनाहरू निकालेर आफ्ना भूमिहरू, अथवा तिमीहरूको मातहतको भूमि, जुन नफीको भूमि हो, त्यता तिर नलगे तिमीहरूमाथि झुन्डिन्छ, त्यसका बारेमा केही भन्न चाहान्छु।\n\n7 हो, म तिमीहरूलाई भन्ने थिएँ यदि तिमीहरूमा यी सुन्ने क्षमता भएको भए; हो, म तिमीहरूलाई यदि तिमीहरूले पश्चात्ताप नगरे र तिमीहरूका हत्यारा प्रयोजनहरूलाई नत्यागे र तिम्रा सेनाहरूसँग तिमीहरूका आफ्ना भूमिहरूमा नफर्किए त्यो भयावह नरक जुन तिमी र तिम्रा दाजु जस्ता हत्याराहरूलाई प्राप्त गर्ने प्रतीक्षामा छ, त्यसका बारेमा भन्ने थिएँ।\n\n8 तर किनभने तिमीहरूले एक पटक ती कुराहरूलाई अस्वीकार गरेका छौ र परमप्रभुका जनविरुद्ध लडेका छौ, म आशा गर्न सक्दछु तिमीहरूले पुन: गर्नेछौ।\n\n9 अनि अब हेर, हामी तिमीहरूलाई भेट्न तयार छौँ; हो, अनि यदि तिमीहरूले आफ्ना प्रयोजनहरूलाई नत्यागे, हेर, तिमीहरूले अस्वीकार गरेको त्यो परमेश्वरको क्रोध आफ्नो पूरा विनाश हुने गरी समेत तिमीहरूले आफैँमा ल्याउने छौ।\n\n10 तर, परमेश्वर जीवित हुनुभए झै, हाम्रा सेनाहरू तिमीहरूमाथि आउनेछन् यदि तिमीहरू नहटे, तिमीहरू छिट्टै मृत्युसँग भेटिनेछौ, किनकि हामीले हाम्रा सहरहरू र हाम्रा भूमिहरू राख्नेछौ; हो, अनि हामीले हाम्रो धर्म र हाम्रा परमेश्वरको कारणलाई कायम राख्ने छौ।\n\n11 तर हेर, म यो अनुमान गर्छु कि म यी कुराहरूका बारेमा तिमीलाई व्यर्थमा भन्छु; अथवा म यो अनुमान गर्छु कि तिमी नरकका सन्तान हौ; त्यसकारण म मेरो पत्र बन्द गर्छु यसो भन्दै कि म कैदीहरू आदानप्रदान गर्दिनँ, एक सर्तमा बाहेक कि तिमीहरूले एक कैदिको सट्टामा एक मानिस र उसकी पत्नी र उसका छोराछोरीहरू मुक्त गर्ने छौ; यदि तिमीहरूले यो सर्तमा गर्ने भए, मैले आदानप्रदान गर्नेछु।\n\n12 अनि हेर, यदि तिमीहरूले यो गर्दैनौ भने, म तिमीहरूका विरुद्ध मेरा सेनाका साथ आउनेछु; हो, म मेरा आइमाईहरू र बालबालिकाहरूलाई समेत हतियारले सज्जाउनेछु र म तिमीहरूविरुद्ध आउनेछु र म तिमीहरूलाई तिमीहरूको आफ्नो भूमि, जुन हाम्रो प्रथम रिक्थको भूमि हो, त्यहाँसम्म पछ्याउने छु; हो, यो रगतको बदला रगत, हो, जीवनको बदला जीवन हुनेछ; अनि पृथ्वीको सतहबाट तिमीहरूको विनाश नभइन्जेल म तिमीहरूसँग लडाइँ गर्नेछु।\n\n13 हेर, म मेरो रिसमा छु र मेरा जन पनि; तिमीहरूले हाम्रो हत्या गर्न खोजेका छौ र हामीले आफ्नो सुरक्षा गर्न मात्र खोजेका छौँ। तर हेर, यदि तिमीहरूले हाम्रो अरु विनाश गर्न खोज्दछौ भने हामी तिमीहरूको विनाश गर्न खोज्नेछौँ; हो र हामी हाम्रो भूमि, हाम्रो प्रथम रिक्थको भूमि खोज्नेछौँ।\n\n14 अब म मेरो पत्र बन्द गर्दछु। म मोरोनी हुँ; म नफीहरूका जनको अगुवा हुँ।\n\n15 अब यस्तो हुन गयो कि अम्मोरोन, जब उनले यो पत्र प्राप्त गरेका थिए, रिसाए; र उनले मोरोनीलाई अर्को पत्र लेखे र उनले लेखेका वचनहरू यी थिए, यसो भन्दै:\n\n16 म अम्मोरोन, लमानीहरूको राजा हुँ; म अमलिकीयाहको भाइ हुँ जसको तिमीहरूले हत्या गरेका थियौ। हेर, म उनको रगतको बदला तिमीहरूसँग लिनेछु, हो र म मेरा सेनाहरूका साथ तिमीहरूमाथि आउनेछु किनकि म तिमीहरूका धम्कीहरूदेखि डराउँदिन।\n\n17 किनकि हेर, तिमीहरूका पितापुर्खाहरुले उनीहरूका बन्धुहरूलाई अन्याय गरेका थिए, यतिसम्म कि उनीहरूले कानूनपूर्वक उनीहरूको मातहतमा भएको उनीहरूको सरकारको अधिकार उनीहरूबाट खोसे।\n\n18 अनि अब हेर, यदि तिमीहरूले आफ्ना हतियारहरू त्याग्दछौ र कानुनपूर्वक सरकारको अधिकार भएका तिनीहरूद्वारा शासित हुन आफैँलाई अधीनमा राख्दछौ भने, तब म अह्राउने छु कि मेरा जनले उनीहरूका हतियारहरू त्याग्ने छन् र अरु युद्धमा हुनेछैनन्।\n\n19 हेर, तिमीहरूले म र मेरा जनविरुद्ध धेरै धम्कीहरू हुँकारेका छौ; तर हेर, हामी तिमीहरूका धम्कीहरू देखि डराउँदैनौ।\n\n20 तैपनि, म तिम्रो अनुरोधअनुसार कैदीहरू आदान प्रदान गर्न दिनेछु, खुसीका साथ, कि म मेरा युद्धका मानिसहरूका निम्ति मेरो खाना संरक्षण गर्न सकूँ; अनि हामी युद्ध गर्नेछौँ जुन अनन्त हुनेछ, या त नफीहरूलाई हाम्रो अधीनमा ल्याउन, या त उनीहरूको अनन्त विनाश गर्न।\n\n21 अनि त्यो परमेश्वरका बारेमा जुन तिमी भन्दछौ हामीले अस्वीकार गरेका छौँ, हेर, हामी त्यस्तो व्यक्तिलाई चिन्दैनौँ; न त तिमीहरूनै; तर यदि त्यसो भएमा कि त्यस्तो व्यक्ति भए, हामीलाई थाहा छैन तर कि उहाँले तिमीहरूलाई जस्तै हामीलाई बनाउनुभएको छ।\n\n22 अनि यदि त्यसो हो भने कि त्यहाँ सैतान र नरक छ, हेर के उसले तिमीहरू तिमीहरूले हत्या गरेको मेरो दाजुसँग त्यहाँ बास बस्न पठाउने छैन, जसलाई तिमीले सङ्केत गरेका छौ कि उनी त्यस्तो स्थानमा गएका छन्? तर हेर यी कुराहरूको मतलब छैन।\n\n23 म अम्मोरोन, अनि जोरामको एक सन्तति हुँ, जसलाई तिमीहरूका पितापुर्खाहरुले बाध्य गराए र यरुशलेमबाट ल्याए।\n\n24 अनि हेर अब, म एक शाहासी लमानी हुँ; हेर, यो युद्ध उनीहरूमाथि गरिएको गल्तीहरूलाई सच्याउन र उनीहरूको सरकारका अधिकारहरू कायम राख्न र प्राप्त गर्न गरिएको हो र म मेरो मोरोनीका निम्तिको पत्र बन्द गर्दछु।\n\n", "alma 55": "[center][font_size=26]अध्याय ५५[/font_size][/center]\n\n[i]मोरोनी कैदीहरू साट्न अस्वीकार गर्छन्—लमानीहरूका रक्षकहरूलाई मातिन लोभ्याइन्छ र नफी कैदीहरूलाई मुक्त गरिन्छ—गिदको सहर रक्तपातबिना लिइन्छ। लगभग ई.पू. ६३–६२।[/i]\n\n1 अब यस्तो हुन गयो कि जब मोरोनीले यो पत्र प्राप्त गरेका थिए उनी अझ बढी रिसाए, किनभने अम्मोरोनलाई उसको कपटको पूर्ण ज्ञान थियो; हो, उनलाई थाहा थियो कि अम्मोरोनलाई थाहा थियो कि नफीका जनविरुद्ध युद्ध गर्न यो न्यायोचित कारण थिएन।\n\n2 अनि उनले भने: हेर, उसले आफ्ना प्रयोजनहरू नहटाउन्जेलसम्म म अम्मोरोनसँग कैदीहरूको आदानप्रदान गर्दिनँ, जसरी मैले मेरो पत्रमा उल्लेख गरेको थिएँ; किनकि म उसलाई दिनेछैन कि उससँग भएको भन्दा अरु बढी शक्ति उससँग होओस्।\n\n3 हेर, लमानीहरूले कैदमा लगेका मेरा जनलाई उनीहरूले कहाँ राखेका छन् त्यो ठाउँ मलाई थाहा छ; अनि जब अम्मोरोनले मेरो पत्रमा सोधेको उत्तर दिँदैन भने, हेर, म मेरा वचनहरूअनुसार उसलाई गर्नेछु; हो, म उनीहरूले शान्तिका निम्ति बिन्ती नगरुन्जेलसम्म उनीहरूमाझ मृत्यु खोज्नेछु।\n\n4 अनि अब यस्तो हुन गयो कि जब मोरोनीले यी वचनहरू भनेका थिए, उनले अह्राए कि उनका जनमाझ खोजी गरिनुपर्छ, कि सम्भवत: उनले उनीहरूमाझ एक मानिस पाउन सकून् जो लमानका सन्तति थिए।\n\n5 अनि यस्तो हुन गयो कि उनीहरूले एउटालाई फेला पारे, जसको नाउँ लमान थियो; र उनी अमलिकीयाहद्वारा हत्या गरिएका राजाका सेवकहरूमध्ये एक थिए।\n\n6 अब मोरोनीले अह्राए कि लमान र उनका सानो सङ्ख्याका मानिसहरू नफीहरू माथिका रक्षकहरू समक्ष जानुपर्छ।\n\n7 अब नफीहरूलाई गिदको सहरमा थुनिएको थियो; त्यसकारण मोरोनीले लमानीलाई नियुक्त गरे र अह्राए कि मानिसहरूको सानो सङ्ख्या उनीसँग जानुपर्छ।\n\n8 अनि जब साँझ भयो लमान नफीहरूलाई थुन्ने रक्षकहरूसामु गए र हेर, उनीहरूले उनलाई आइराखेको देखे र उनीहरूले उनलाई बोलाए; तर उनले उनीहरूलाई भने: नडराऊ; हेर, म एक लमानी हुँ। हेर, हामी नफीहरूबाट भागेका छौँ, अनि उनीहरू सुत्छन्; र हेर हामीले केही मदिरा लिएका छौ र हामीसँग ल्याएका छौँ।\n\n9 अब जब लमानीहरूले यी वचनहरू सुने उनीहरूले खुसीका साथ उनलाई स्वागत गरे; अनि उनीहरूले उनीसामु भने: तिम्रो केही मदिरा हामीलाई देऊ, कि हामी पिउन सकौँ; हामी खुसी छौँ कि तिमीहरूले आफूसँग यसरी मदिरा ल्याएका छौ किनकि हामी थकित छौँ।\n\n10 तर लमानले उनीहरूसामु भने: हामी हाम्रो मदिरा हामी नफीहरूविरुद्द लड्न नगइन्जेलसम्मलाई राखौँ। तर यो भनाइले उनीहरूलाई मदिरा पिउन अझ बढी इच्छुक बनायो।\n\n11 किनकि, उनीहरूले भने: हामी थकित छौँ, त्यसकारण हामी मदिरा लिऊँ र एक छिन पछि हामीले हाम्रो रासनका निम्ति मदिरा प्राप्त गर्नेछौँ, जसले हामीलाई नफीहरूविरुद्ध जान बलियो बनाउने छ।\n\n12 अनि लमानले उनीहरूसामु भने: तिमीहरूले आफ्ना चाहनाहरूअनुसार गर्न सक्छौ।\n\n13 अनि यस्तो हुन गयो कि उनीहरूले प्रचूर मात्रामा मदिरा लिए; अनि उनीहरूका स्वादमा त्यो आनन्ददायी थियो, त्यसकारण उनीहरूले त्यसलाई अझ प्रचूरमात्रामा लिए, अनि यो कडा थियो, त्यसको कडाइका लागि तयार पारिएको हुनाले।\n\n14 अनि यस्तो हुन गयो उनीहरूले पिए र मोज गरे र एक छिनपछि उनीहरू सबै मातिएका थिए।\n\n15 अनि अब जब लमान र उनका मानिसहरूले देखे कि उनीहरू सबै मातिएका थिए र गहिरो निन्द्रामा थिए, उनीहरू मोरोनीसामु फर्के र भएका सबै कुराहरू उनलाई भने।\n\n16 अनि अब यो मोरोनीको योजनाअनुसार थियो। अनि मोरोनीले आफ्ना मानिसहरूलाई युद्धका हतियारहरू सहित तयार गरेका थिए; र उनी गिदको सहरमा गए, जब कि लमानीहरू एक गहिरो निन्द्रामा थिए र मातिएका थिए, अनि युद्धका हतियारहरू कैदीहरूसामु फ्याँके, यतिसम्म कि उनीहरू सबै हतियारले सज्जित भए।\n\n17 हो, उनीहरूका आइमाईहरूलाई र उनीहरूका ती सबै बालबालिकाहरूलाई समेत, जतिले युद्धका हतियारहरू प्रयोग गर्न सक्थे, जब मोरोनीले ती सबै कैदीहरूलाई हतियारले सज्जाएका थिए; अनि ती सबै कुराहरू अत्यन्त शान्तिपूर्वक गरिएको थियो।\n\n18 तर यदि उनीहरूले लमानीहरूलाई उठाएको भए, हेर उनीहरू मातेका थिए र नफीहरूले उनीहरूको बध गर्न सक्थे।\n\n19 तर हेर, यो मोरोनीको योजना थिएन; उनी हत्या अथवा रक्तपातमा आनन्दित हुँदैनथे, तर उनी आफ्ना जनलाई विनाशबाट बचाउनमा आनन्दित हुन्थे; र यस कारणका निम्ति उनले आफूमाथि अन्याय आइ नपरोस्, उनी लमानीहरूमाथि जाइ लागेर उनीहरूलाई उनीहरूको मत्याईमा विनाश गर्न चाहादैनथे।\n\n20 तर उनले आफ्ना चाहनाहरू प्राप्त गरेका थिए; किनकि उनले सहरको पर्खाल भित्र भएका नफीहरूका ती कैदीहरूलाई हतियारले सज्जाएका थिए र उनीहरूलाई पर्खालहरू भित्र भएका ती भागहरूलाई अधीनमा प्राप्त गर्ने शक्ति दिएका थिए।\n\n21 अनि उनले आफूसँग भएका मानिसहरूलाई उनीहरूबाट एक कदम पछाडि हट्न र लमानीहरूका सेनाहरूलाई घेर्न अह्राए।\n\n22 अब हेर यो रातिको समयमा गरिएको थियो, त्यसैले जब लमानीहरू बिहानमा उठे उनीहरूले देखे कि उनीहरूलाई बाहिरबाट नफीहरूद्वारा घेरिएको थिए र भित्र उनीहरूका कैदीहरू हतियारहरूले सज्जित थिए।\n\n23 अनि यसरी उनीहरूले देखे कि नफीहरूसँग उनीहरूमाथि शक्ति थियो; र यी परिस्थितिहरूमा उनीहरूले फेला पारे कि यो उचित थिएन कि उनीहरूले नफीहरूसँग लड्नुपर्छ; त्यसकारण उनीहरूका मुख्य कप्तानहरूले उनीहरूका युद्धका हतियारहरू मागे र उनीहरूले तिनलाई ल्याए र, कृपाको बिन्ती गर्दै नफीहरूका खुट्टाहरू अगाडि ती फ्याँके।\n\n24 अब हेर, यो मोरोनीको चाहाना थियो। उनले तिनलाई युद्धका कैदीहरू बनाएर लगे; अनि सहरलाई अधीनमा लिए; र अह्राए कि सबै कैदीहरूलाई मुक्त गरिनुपर्छ, जो नफीहरू थिए; अनि उनीहरू मोरोनीका सेनासँग सम्मिलित भए र उनका सेनाका लागि महान् शक्ति भए।\n\n25 अनि यस्तो हुन गयो कि उनले कैदमा लगिएका लमानीहरूलाई अह्राए कि उनीहरूले गिद सहरको वरिपरिका किल्लाहरूलाई बलियो बनाउन परिश्रम गर्न आरम्भ गर्नुपर्छ।\n\n26 अनि यस्तो हुन गयो कि जब उनले गिद सहरलाई बलियो बनाएका थिए, उनको चाहनाहरूअनुसार, उनले अह्राए कि उनका कैदीहरूलाई बाउन्टिफूल सहर लगिनुपर्छ; र उनले त्यो सहरलाई पनि एक अत्यन्त शक्तिशाली फौजले रक्षा गरे।\n\n27 अनि यस्तो हुन गयो कि उनीहरूले, लमानीहरूका सबै धूत्याइँहरूका बाबजुद, उनीहरूले लिएका सबै कैदीहरूलाई पाले र सुरक्षा गरे र उनीहरूले फिर्ता लिएका सबै जमिनहरू र फाइदाहरूलाई कायम पनि राखे।\n\n28 अनि यस्तो हुन गयो कि नफीहरू पुन: विजयी हुन र आफ्ना अधिकारहरू र आफ्ना सुविधाहरू फिर्ता लिन थाले।\n\n29 धेरै पटक लमानीहरूले उनीहरूलाई रातिमा घेरा हाल्ने प्रयास गरे, तर त्यी प्रयासहरूमा उनीहरूले धेरै कैदीहरू गुमाए।\n\n30 अनि धेरै पटक उनीहरूले नफीहरूलाई मदिराको सेवन गराउने प्रयास गरे, कि उनीहरूले नफीहरूलाई मत्याइले अथवा विषले विनाश गर्न सकून्।\n\n31 तर हेर, नफीहरू उनीहरूका यी कष्टका समयमा परमप्रभु उनीहरूका परमेश्वरलाई सम्झन सुस्त थिएनन्। उनीहरूलाई जालमा लिन सकिदैनथ्यो; हो, उनीहरूले पहिला केही लमानी कैदीहरूलाई नदिई उनीहरूले उनीहरूको मदिरा पिएनन्।\n\n32 अनि उनीहरू होसियार थिए कि कुनै विष उनीहरूमाझ दिनु हुँदैनथ्यो; किनकि यदि उनीहरूको मदिरा लमानीलाई विष हुन्थ्यो भने यो नफीलाई पनि विष हुन्थ्यो; अनि यसरी उनीहरूले उनीहरूका सबै मादक पदार्थहरू चाखे।\n\n33 अनि अब यस्तो हुन गयो कि यो मोरोनीका निम्ति मोरियान्तोन सहरलाई आक्रमण गर्नको लागि तयारी गर्न उचित थियो; किनकि हेर, लमानीहरूले उनीहरूको परिश्रमहरूद्वारा मोरियान्तोन सहरलाई त्यो अत्यन्त बलियो नभइन्जेलसम्म बलियो किल्ला बनाएका थिए।\n\n34 अनि उनीहरूले नया फौजहरू र बन्दोबस्तीका सामानहरूको नयाँ आपूर्ति पनि निरन्तर त्यो सहरमा गरिरहेका थिए।\n\n35 अनि यसरी नफीका जन माथिको न्यायकर्ताहरूको शासनको उनन्तीसौँ वर्ष अन्त्य भयो।\n\n", "alma 56": "[center][font_size=26]अध्याय ५६[/font_size][/center]\n\n[i]हेलामानले मोरोनीलाई लमानीहरूसँगको युद्धको अवस्थाको विवरण दिँदै एक पत्र पठाउँछन्—अन्टिपस र हेलामानले लमानीहरूमाथि एक महान् विजय प्राप्त गर्छन्—हेलामानका दुई हजार नवयुवक छोराहरूले आश्चर्यजनक शक्तिका साथ लड्दछन् र उनीहरूमध्ये कसैको बध हुँदैन। पद १, लगभग ई.पू. ६२; पदहरू २–१९, लगभग ई. पू. ६६; र पदहरू २०–५७, लगभग ई.पू. ६५–६४।[/i]\n\n1 अनि न्यायकर्ताहरूको शासनको तीसौँ वर्षको प्रारम्भमा, पहिलो महिनाको दोस्रो दिनमा यस्तो हुन गयो, मोरोनीले हेलामानबाट भूमिको त्यो भाग तिरका जनका कारोबारहरूको वृतान्त दिने एक पत्र प्राप्त गरे।\n\n2 अनि उनले लेखेका वचनहरू यी थिए, यसो भन्दै: मेरा अति प्रिय बन्धु, मोरोनी, परमप्रभुमा जस्तै हाम्रा युद्धका विपत्तिहरूमा; हेर, मेरा प्रिय बन्धु, मसँग भूमिको यो भागमा जनका मामलाहरूका बारेमा तिमीलाई केही भन्नुछ।\n\n3 हेर, अम्मोनले नफीको भूमिबाट ल्याएका ती मानिसहरूका दुई हजार छोराहरू—अब तिमीहरूले थाहा पाएका छौ कि ती लमानका सन्तति थिए, जुन हाम्रा पिता लहीका जेठा छोरा थिए।\n\n4 अब मैले तिमीलाई उनीहरूका परम्पराहरू अथवा उनीहरूका अविश्वास वर्णन गर्न आवश्यक छैन, किनकि तिमीलाई यी सबै कुराहरूका बारेमा थाहा छ—\n\n5 त्यसकारण यो मलाई पर्याप्त छ कि म तिमीलाई भन्दछु कि ती दुई हजार युवाहरूले उनीहरूका युद्धका हतियारहरू लिएका छन् र चाहन्छन् कि म उनीहरूको अगुवा हुनुपर्दछ; र हामी हाम्रो देशको सुरक्षा गर्न अघि आएका छौँ।\n\n6 अनि अब तिमीलाई उनीहरूका पितापुर्खाहरुले गरेको करारका बारेमा पनि थाहा छ, कि उनीहरूले उनीहरूका बन्धुहरूविरुद्ध रगत बगाउन उनीहरूका युद्धका हतियारहरू उठाउने छैनन्।\n\n7 तर छब्बीसौँ वर्षमा, जब उनीहरूले उनीहरूका निम्ति हाम्रा कष्टहरू र हाम्रा विपत्तिहरू देखे, उनीहरूले आफूले गरेको करार तोड्न र हाम्रो सुरक्षाको निम्ति उनीहरूका युद्धका हतियारहरू उठाउन लागेका थिए।\n\n8 तर मैले उनीहरूलाई सहिन कि उनीहरूले गरेको करार उनीहरूले तोड्नुपर्छ, यो ठान्दै कि परमेश्वरले हामीलाई बलियो बनाउनु हुनेछ, यतिसम्म कि उनीहरूले गरेको शपथ पूरा गर्नका कारण हामीले अरु सहन पर्दैन।\n\n9 तर हेर, यहाँ एक कुरा छ जसमा हामी अति खुसी हुन सक्छौ। किनकि हेर, छब्बीसौँ वर्षमा, म, हेलामान, ती दुई हजार युवाहरूको अगुवा भै यहुदाको सहरतिर ती अन्टिपसलाई सहयोग गर्न अगाडि बढेँ जसलाई भूमिका त्यो भागका जन माथिको अगुवा नियुक्त गरिएको थियो।\n\n10 अनि मैले मेरा दुई हजार छोराहरूलाई, (किनकि उनीहरू छोराहरू भनी कहलिन योग्य छन्) अन्टिपासको सेनासँग सम्मिलित गराएँ, जसको शक्तिमा अन्टिपस अत्यन्तै खुसी भए; किनकि हेर, उनका सेना लमानीहरूद्वारा घटाइएका थिए किनभने उनीहरूका फौजहरूले हाम्रा मानिसहरूको एक विशाल सङ्ख्याको बध गरेका थिए, जसका निम्ति हामीले शोक गर्नु छ।\n\n11 तैपनि, हामीले आफैँलाई यो कुरामा सान्त्वना दिन सक्छौँ, कि उनीहरू आफ्नो देशको र आफ्नो परमेश्वरका निम्ति मरेका छन्, हो र उनीहरू खुसी छन्।\n\n12 अनि लमानीहरूले धेरैलाई कैदी पनि राखेका थिए, ती सबै मुख्य कप्तानहरू हुन्, किनकि उनीहरूले अरु कसैलाई जिउँदो छाडेका छैनन्। अनि हामी ठान्दछौँ कि उनीहरू अहिले यो समयमा नफीको भूमिमा छन्; यदि उनीहरूको बध गरिएको छैन भने।\n\n13 अनि अब हाम्रा त्यति धेरै साहासी मानिसहरूको रगत बगाएर लमानीहरूले अधीनमा लिएका सहरहरू यी हुन्:\n\n14 मन्टीको भूमि, अथवा मन्टीको सहर र जीस्रोमको सहर र कुमेनीको सहर र अन्टिपराहको सहर।\n\n15 अनि उनीहरूले अधीनमा लिएका सहरहरू यी थिए जब म यहूदाका सहरमा आइपुगेँ; र मैले अन्टिपस र उनका मानिसहरू सहरलाई बलियो बनाउन काम गरिरहेको पाएँ।\n\n16 हो, अनि उनीहरू शरीरमा साथै आत्मामा उदासिन थिए, किनकि उनीहरूले दिन भरि साहसका साथ लडेका थिए र रात भरि सहरलाई कायम राख्न मेहनत गरेका थिए; अनि यसरी उनीहरूले हरेक प्रकारका महान् कष्टहरू सहेका थिए।\n\n17 अनि अब उनीहरू यो स्थानमा जित्न अथवा मर्न सङ्कल्पित थिए; त्यसकारण तिमीले अनुमान गर्न सक्छौ कि मसँग ल्याएको यो सानो फौज, हो, ती मेरा छोराहरूले, उनीहरूलाई ठूलो आशा र धेरै खुसियाली दियो।\n\n18 अनि अब यस्तो हुन गयो कि जब लमानीहरूले देखे कि अन्टिपसले आफ्नो सेनामा एक ठूलो शक्ति प्राप्त गरेका थिए, उनीहरूलाई अम्मोरोनका आदेशहरूद्वारा यहुदाको सहरविरुद्ध, अथवा हाम्रा विरुद्ध लडाइँ गर्न नआउन बाध्य बनाइयो।\n\n19 अनि यसरी हामीहरूले परमप्रभुबाट कृपा पायौँ, किनकि यदि उनीहरू हाम्रो कमजोरीहरूमा हामीमाथि आएका भए उनीहरूले सम्भवत: हाम्रो सानो सेनालाई विनाश गर्न सक्ने थिए होलान्; तर हामी यसरी तयार थियौँ।\n\n20 उनीहरूलाई अम्मोरोनद्वारा उनीहरूले लिएका ती सहरहरूलाई कायम राख्न आज्ञा दिइएको थियो। अनि सत्ताइसौँ वर्षको प्रारम्भमा हामीले हाम्रो सहरलाई र आफैँलाई सुरक्षाका निम्ति तयार गरेका थियौँ।\n\n21 अब हामी इच्छुक थियौँ कि लमानीहरू हामीमाथि आउनुपर्दछ; किनकि हामी उनीहरूका किल्लाहरूमा उनीहरूमाथि आक्रमण गर्न इच्छुक थिएनौँ।\n\n22 अनि यस्तो हुन गयो कि हामीले, लमानीहरूका चालहरू बुझ्न, वरिपरि जासुसहरू राख्यौँ, कि उनीहरूले हामीलाई न त राति न त दिनमा उछिनेर उत्तरतर्फ भएका हाम्रा अरु सहरहरूमाथि हमला गर्न सकून्।\n\n23 किनकि हामीलाई थाहा थियो ती सहरहरूमा उनीहरू लमानीहरूलाई भेट्न पर्याप्त शक्तिशाली थिएनन्; त्यसकारण हामीहरू, यदि उनीहरूले हामीलाई उछिने भने, उनीहरूको पछाडि जाइलाग्न र यसरी उनीहरूलाई अगाडिबाट हमला गरिएको समयमा पछाडिबाट उनीहरूसँग लडाइँ गर्न इच्छुक थियौँ। हामीहरूले ठान्यौँ कि हामीहरूले उनीहरूलाई जित्न सक्थ्यौँ; तर हेर, हामी हाम्रो चाहनामा निराश भयौँ।\n\n24 उनीहरूले हामीलाई उनीहरूको पूरै सेनाका साथ उछिन्ने आँट गरेनन्, न त उनीहरूले एक भागका साथ आँट गरे, कथंकदाचित उनीहरू पर्याप्त शक्तिशाली हुने छैनन् र उनीहरू ढल्ने छन्।\n\n25 न त उनीहरूले जरहेम्लाको सहरविरुद्ध तल जाने आँट गरे; न त उनीहरूले नफीहाह सहरतर्फ सिदोनको शिर तर्ने आँट गरे।\n\n26 अनि यसरी, उनीहरूका फौजहरूका साथ, उनीहरू आफूले लिएका सहरहरूलाई कायम राख्न निश्चित थिए।\n\n27 अनि अब यो वर्षको दोस्रो महिनामा यस्तो हुन गयो, मेरा दुई हजार छोराहरूका पितापुर्खाहरुद्वारा हामीलाई धेरै बन्दोवस्तीका सामानहरू ल्याइएको थियो।\n\n28 अनि जरहेम्लाको भूमिबाट हामीलाई दुईहजार मानिसहरू पनि पठाइएको थियो। अनि यसरी हामीहरू दस हजार मानिसहरूका र उनीहरूका र उनीहरूका पत्नीहरू र उनीहरूका छोराछोरीका निम्तिका बन्दोबस्तीका सामानहरूका साथ तयार थियौँ।\n\n29 अनि लमानीहरूले, यसरी हाम्रो फौजको दैनिक बढेको र हाम्रो जीविकाको निम्ति बन्दोबस्तीका सामानहरू आइपुगेको देखेर, उनीहरू त्रसित हुन थाले र यदि सम्भव भए हामीले प्राप्त गर्ने बन्दोवस्तीका सामानहरू र शक्तिलाई अन्त्य गर्न एकाएक बाहिर निस्कन थाले।\n\n30 अनि जब हामीले देख्यौँ कि लमानीहरू यसप्रकारले असहज हुन थाले, हामी उनीहरूमाथि रणनीति ल्याउन इच्छुक थियौँ; त्यसकारण अन्टिपसले आदेश दिए कि म मेरा साना छोराहरूका साथ छिमेकी सहरतिर बन्दोवस्तीका सामानहरू लैजान लागेको जस्तो गरी छिमेकी सहरतिर अगाडि बढ्नुपर्छ।\n\n31 अनि हामी अन्टिपराहको सहरको नजिक, समुन्द्र किनारका सिमानाहरूमा, सहरभन्दा पर गइरहेको जस्तो गरी, अगाडि बढ्नुपर्छ।\n\n32 अनि यस्तो हुन गयो कि हामी, हाम्रा बन्दोवस्तीका सामानहरूका साथ भए झैँ, त्यो सहर जान अगाडि बढ्यौँ।\n\n33 अनि यस्तो हुन गयो कि अन्टिपस उनका सेनाको एक भागका साथ, बाँकीलाई सहरको रेखदेख गर्न छाडेर, अगाडि बढे। तर म मेरो सानो सेनाका साथ गएर, अन्टिपराह सहरको नजिक नआइन्जेलसम्म उनी अगाडि बढेनन्।\n\n34 अनि अब, अन्टिपराह सहरमा लमानीहरूका सबभन्दा बलिया सेना स्थापित थिए; हो, सब भन्दा बढी अनगिन्ती।\n\n35 अनि यस्तो हुन गयो कि जब उनीहरूलाई तिनीहरूका जासुसहरूद्वारा सूचित गरियो, उनीहरू आफ्ना सेनाका साथ आए र हाम्रा विरुद्ध अगाडि आए।\n\n36 अनि यस्तो हुन गयो कि हामी उनीहरूका अगाडि भाग्यौँ। अनि यसरी हामीले लमानीहरूका सबभन्दा शक्तिशाली सेनालाई डोऱ्यायौँ।\n\n37 हो, एक निकै दुरी समेत, यतिसम्म कि जब उनीहरूले अन्टिपसका सेनाले उनीहरूलाई, उनीहरूका शक्तिका साथ पछ्याएको देखे, उनीहरूले दाइनेतिर फर्केनन् न त देब्रेतिर नै, तर हामी पछाडि सिधा दिशामा हामीलाई पछ्याउन अगाडि बढे; र, हामी अनुमान गर्न सक्छौ, उनीहरूको लक्ष्य अन्टिपसले उनीहरूलाई उछिन्नु पहिले हाम्रो बध गर्नु थियो र यो कि उनीहरू हाम्रा जनद्वारा नघेरिऊन्।\n\n38 अनि अब अन्टिपस, हाम्रो खतरालाई देखेर, आफ्ना सेनाको गति बढाए। तर हेर, यो राति थियो; त्यसकारण उनीहरूले हामीलाई जितेनन्, न त अन्टिपसले उनीहरूलाई जिते; त्यसकारण हामी रातिका निम्ति बास बस्यौँ।\n\n39 अनि यस्तो हुन गयो कि बिहानको झिसमिसे पहिले, हेर, लमानीहरू हामीलाई लखेटिरहेका थिए। अब हामी उनीहरूसँग लड्न पर्याप्त बलिया थिएनौँ; हो, म सहँदैनथे कि मेरा साना छोराहरू उनीहरूका हातहरूमा पर्नुपर्छ; त्यसकारण हामीले हाम्रो दौडलाई कायम राख्यौँ र हामीले हाम्रो दौडलाई उजाड स्थानतिर लग्यौँ।\n\n40 अब उनीहरूले न त दाहिने फर्कने, न त देब्रे फर्कने आँट गरे कथंकदाचित उनीहरू घेरिनेछन्; न त म दाहिने फर्केँ न त देब्रे फर्केँ कथंकदाचित उनीहरूले मलाई उछिन्नेछन्, अनि हामी उनीहरूविरुद्ध खडा हुन सकेनौँ, तर बध हुने थियौं र उनीहरू आफैँ भाग्ने थिए; अनि यसरी त्यो दिनभरि, अँध्यारो नभइन्जेलसम्म समेत हामी उजाड स्थानतिर भाग्यौँ।\n\n41 अनि यस्तो हुन गयो कि फेरि, जब बिहानको प्रकाश आयो हामीले लमानीहरूलाई हामीमाथि आएको देख्यौँ र हामी उनीहरू अगाडि भाग्यौँ।\n\n42 तर यस्तो हुन गयो कि उनीहरू रोकिनु अगाडि उनीहरूले हामीलाई त्यति पर लखेटेनन्; अनि यो सातौँ महिनाको तेस्रो दिनको बिहानमा थियो।\n\n43 अनि अब, अन्टिपसले उनीहरूलाई उछिने कि हामीलाई थाहा थिएन, तर मैले मेरा मानिसहरूलाई भने: हेर, हामीलाई थाहा छैन तर उनीहरू यो प्रयोजनका निम्ति रोकिएका हुन् कि हामी उनीहरूविरुद्ध आउँनेछौँ, कि उनीहरूले हामीलाई उनीहरूको जालमा पार्न सकून्:\n\n44 त्यसकारण, मेरा छोराहरू, तिमीहरू के भन्छौ, के तिमीहरू उनीहरूविरुद्ध लड्न जानेछौ?\n\n45 अनि अब म तिमीलाई भन्दछु, मेरा प्यारा बन्धु मोरोनी, कि मैले त्यस्तो महान् साहस कहिल्यै देखेको थिइन, थिइन, सबै नफीहरूका माझमा।\n\n46 किनकि जसरी मैल उनीहरूलाई मेरा छोराहरू भनेको थिएँ (किनकि उनीहरू सबै धेरै कलिला थिए) त्यसरी उनीहरूले मलाई भने: पिता, हाम्रा परमेश्वर हामीसँग हुनुहुन्छ, अनि उहाँले सहनुहुनेछैन कि हामी ढल्नु पर्दछ; त्यसैले हामी जाऔँ; हामीले हाम्रा बन्धुहरूको बध गर्ने थिएनौँ यदि उनीहरूले हामीलाई छाडेको भए; त्यसकारण हामी जाऔँ, कथंकदाचित अन्टिपसका सेनाहरूलाई उनीहरूले जित्नेछन्।\n\n47 अब उनीहरूले कहिल्यै लडाइँ गरेका थिएनन्, तैपनि उनीहरू मृत्युसँग डराएनन्; अनि उनीहरूले आफ्नो जीवनको भन्दा बढी उनीहरूका पितापुर्खाहरुको स्वतन्त्रतालाई सोचे; हो, उनीहरूलाई आफ्ना आमाहरूद्वारा सिकाइएको थियो, कि यदि उनीहरूले सङ्का गरेनन् भने, परमेश्वरले उनीहरूलाई मुक्त गर्नु हुनेछ।\n\n48 अनि उनीहरूले उनीहरूका आमाहरूका वचनहरू मेरासामु वर्णन गरे, यसो भन्दै: हामी सङ्का गर्दैनौँ हाम्रा आमाहरूलाई त्यो थाहा थियो।\n\n49 अनि यस्तो हुन गयो कि म मेरा दुई हजारका साथ हामीलाई लखेटेका लमानीहरूविरुद्ध फर्केँ। अनि अब हेर, अन्टिपसका सेनाहरूले उनीहरूलाई उछिनेका थिए र एक भयानक लडाइँ आरम्भ भएको थियो।\n\n50 अन्टिपसको सेना थकित भएकाले, छोटो समयको अन्तरालमा उनीहरूको लामो यात्राको कारणले, लमानीहरूका हातहरूमा पर्न लागेका थिए; र यदि म मेरा दुई हजारका साथ नफर्केको भए उनीहरूले तिनीहरूको उद्देश्य प्राप्त गर्ने थिए।\n\n51 किनकि अन्टिपस तरबारद्वारा ढलेका थिए र उनका धेरै अगुवाहरू, उनीहरूको थकाइका कारण, उनीहरूको दौडको गतिका कारण—त्यसकारण अन्टिपसका मानिसहरू, उनीहरूका अगुवाहरूको पतनका कारण अस्तव्यस्त भएकाले, लमानीहरूलाई अगाडिबाट बाटो दिन पछाडि हट्न थाले।\n\n52 अनि यस्तो हुन गयो कि लमानीहरूले साहस लिए र उनीहरूलाई पछ्याउन थाले; अनि लमानीहरू यसरी धेरै जोडका साथ पछ्याउँदै थिए जब हेलामान उनका दुई हजारका साथ उनीहरूका पछाडि जाइलागे र उनीहरूको भयानक बध गर्न थाले, यतिसम्म कि लमानीहरूका पूरै सेना रोकिए र हेलामानतिर फर्किए।\n\n53 अब जब अन्टिपसका जनले देखे कि लमानीहरू पूरा फर्केका थिए, उनीहरूले उनीहरूका मानिसहरूलाई एकसाथ जम्मा गरे र लमानीहरूको पछाडिबाट फेरि जाइलागे।\n\n54 अनि अब यस्तो हुन गयो कि हामीहरूले, नफीका जन, अन्टिपसका जन र मसँगका दुईहजारले, लमानीहरूलाई घेऱ्यौँ र उनीहरूको बध गऱ्यौँ; हो, यतिसम्म कि उनीहरूलाई उनीहरूका युद्धका हतियारहरू र आफैँलाई पनि युद्धका कैदीका रुपमा हस्तान्तरण गर्न बाध्य बनाइयो।\n\n55 अनि अब यस्तो हुन गयो कि जब उनीहरूले आफैँलाई हामीसामु आत्मसमर्पण गरेका थिए, हेर, मैले मेरा ती मसँग लडेका युवाहरूको गणना गरेँ, डराउँदै कथंकदाचित उनीहरूमध्ये धेरैको बध गरिएको थियो।\n\n56 तर हेर, मेरो महान् खुसियालीका निम्ति, उनीहरूको एक आत्मा पनि जमिनमा ढलेको थिएन; हो, अनि उनीहरूले परमेश्वरका शक्तिका साथ झैँ लडेका थिए; हो, मानिसहरू त्यस्तो विस्मयकारी शक्तिकासाथ लडेको कहिल्यै थाहा थिएन; अनि उनीहरू त्यस्तो शक्तिशाली सामर्थ्यका साथ लमानीहरूमाथि जाइलागे, कि उनीहरूले लमानीहरूलाई तर्साए; र यो कारणले लमानीहरूले आफैँलाई युद्धका कैदीका रुपमा हस्तान्तरण गरे।\n\n57 अनि किनभने हामीसँग हाम्रा कैदीहरूको निम्ति ठाउँ थिएन, कि लमानीहरूका सेनाहरूबाट उनीहरूलाई राख्न हामीले रक्षा गर्न सकौँ, त्यसकारण हामीले उनीहरूलाई र बध नगरिएका अन्टिपसका ती मानिसहरूका एक भागलाई उनीहरूसँग जरहेम्लाको भूमितिर पठायौँ; अनि बाँकीलाई मैले लिएँ र उनीहरूलाई मेरा नवयुवक अम्मोनीहरूसँग गाभेँ र हामीले हाम्रो दौडानलाई यहूदाको सहरतिर लग्यौँ।\n\n", "alma 57": "[center][font_size=26]अध्याय ५७[/font_size][/center]\n\n[i]हेलामानले अन्टिपराह लिएको र आत्मसमर्पणको र पछि कुमेनीको सहरको सुरक्षाको विवरण दिन्छन्—उनका अम्मोनी नवयुवकहरूले साहसका साथ लड्दछन्; सबै घाइते हुन्छन्, तर कसैको पनि बध गरिन्न—गिदले लमानी कैदीहरूको बध र भगाइको विस्तार गर्छन्। लगभग ई.पू. ६३।[/i]\n\n1 अनि अब यस्तो हुन गयो कि मैले, राजा, अम्मोरोनको पत्र प्राप्त गरेँ, यसो भन्दै कि यदि हामीले लिएका ती युद्धका कैदीहरू मुक्त गऱ्यौँ भने कि उनले हामीलाई अन्टिपराहको सहर दिनेछन्।\n\n2 तर मैले राजालाई एक पत्र पठाएँ, कि हामी निश्चित थियौँ हाम्रा फौजहरू अन्टिपराहको सहर हाम्रो फौजद्वारा लिन पर्याप्त थिए; अनि त्यो सहरका निम्ति कैदीहरू दिएर हामीले आफैँलाई बुद्धिहीन ठान्नेछौँ र हामी हाम्रा कैदीहरू साट्नमा मात्र दिनेछौँ।\n\n3 अनि अम्मोरोनले मेरो पत्रको अस्वीकार गरे, किनकि उनले कैदीहरू साट्न मानेनन्; त्यसकारण हामीले अन्टिपराहको सहरविरुद्ध जान तयारी गर्न थाल्यौँ।\n\n4 तर अन्टिपराहका जनले सहर छाडे र उनीहरूको अधीनमा भएका उनीहरूका अन्य सहरतिर तिनलाई बलियो बनाउन भागे, अनि यसरी अन्टिपराहको सहर हाम्रा हातमा पऱ्यो।\n\n5 अनि यसरी न्यायकर्ताहरूको शासनको अठ्ठाइसौँ वर्ष अन्त्य भयो।\n\n6 अनि यस्तो हुन गयो कि उनन्तीसौं वर्षको प्रारम्भमा, हामीले जरहेम्लाबाट र वरिपरिका भूमिहरूबाट बन्दोवस्तीका सामानहरू आपूर्ति र आफ्ना बन्धुहरूसँग, मेरा दुईहजारको सानो समूहसँग सम्मिलित हुन आएका अम्मोनीहरूका साठी छोराहरूबाहेक लगभग छ हजार मानिसहरू, हाम्रा सेनामा थप पनि, प्राप्त गऱ्यौँ। अनि अब हेर, हामी बलिया भयौँ र हाम्रा लागि बन्दोबस्तीका सामानहरु पनि ल्याइएको थिए।\n\n7 अनि यस्तो हुन गयो हाम्रो चाहना कुमेनी सहरको सुरक्षा गर्न राखिएका सेनाहरूसँग लड्नु थियो।\n\n8 अनि अब हेर, म तिमीहरूलाई देखाउनेछु कि हामीले तुरुन्तै हाम्रा चाहना पूरा गऱ्यौँ; हो, हाम्रो बलियो फौजका साथ, अथवा हाम्रो फौजको एक बलियो भागका साथ, हामीले, रातिमा, उनीहरूले बन्दोवस्तीका सामानहरू प्राप्त गर्नुभन्दा छोटो समयअगाडि कुमेनी सहरलाई घेऱ्यौँ।\n\n9 अनि यस्तो हुन गयो कि हामीले सहर वरिपरि धेरै रातहरूसम्म बास बस्यौँ; तर हामी हाम्रा तरबारहरूका साथ सुत्यौँ र रक्षकहरू राख्यौँ, कि लमानीहरू रातिमा हामीमाथि आउन नसकून् र हामीलाई बध गर्न नसकून्, जुन उनीहरूले धेरै पटक प्रयास गरे; तर उनीहरूले जति पटक यो प्रयास गरे उनीहरूको रगत पोखियो।\n\n10 केही समयपछि उनीहरूका बन्दोवस्तीका सामानहरू आइपुगे र उनीहरू रातमा सहर प्रवेश गर्न लागेका थिए। अनि हामी, लमानीहरू हुनुको सट्टामा, नफीहरू थियौँ; त्यसकारण, हामीले उनीहरूलाई र उनीहरूका बन्दोवस्तीका सामानहरूलाई लियौँ।\n\n11 अनि यसप्रकारले लमानीहरू उनीहरूको जीविकाबाट अलग्गिएता पनि, उनीहरू अझै सहर कायम राख्न निश्चित थिए; त्यसकारण यो आवश्यक भयो कि हामीले ती बन्दोवस्तीका सामानहरू यहूदातर्फ र हाम्रा कैदीहरू जरहेम्लातर्फ पठाउनु पर्दछ।\n\n12 अनि यस्तो हुन गयो कि लमानीहरूले सहायताको सम्पूर्ण आशा गुमाउन थाल्नुभन्दा पहिले धेरै दिन बितेका थिएनन्; त्यसकारण उनीहरूले सहरलाई हाम्रा हातमा समर्पण गरे; र यसरी हामीले कुमेनी सहर प्राप्त गर्नमा हाम्रा योजनाहरू पूरा गऱ्यौँ।\n\n13 तर यस्तो हुन गयो कि हाम्रा कैदीहरू यति अनगिन्ती थिए कि, हाम्रा सङ्ख्याको विशालता हुँदाहुँदै, हामीहरूले हाम्रो सबै फौज उनीहरूलाई राख्न, अथवा उनीहरूलाई मृत्यु दिन प्रयोग गर्न बाध्य हुनुपरेको थियो।\n\n14 किनकि हेर, उनीहरू ठूलो सङ्ख्यामा आउँथे र ढुङ्गाहरूका साथ र गदाहरूका साथ, अथवा उनीहरूले जेमा उनीहरूका हातहरू लाउन सक्थे त्यसका साथ लड्थे, यतिसम्म कि उनीहरूले युद्धका कैदिका रुपमा आत्मा समर्पण गरेपछि हामीहरूले उनीहरूका दुई हजारभन्दा बढीको बध गऱ्यौँ।\n\n15 त्यसकारण हाम्रा लागि यो आवश्यक भयो, कि हामीले उनीहरूको जीवनको अन्त्य गर्नुपर्दछ, अथवा उनीहरूको रक्षा गर्नु पर्दछ, तरबार हातमा लिएर, जरहेम्लाको भूमिसम्म; अनि हाम्रा बन्दोवस्तीका सामानहरू पनि हाम्रा जनलाई पर्याप्त भन्दा बढी थिएन, लमानीहरूसँग हामीले लिएको हुँदाहुँदै।\n\n16 अनि अब, ती संबेदनशील परिस्थितिहरूमा, ती युद्धका कैदीहरूका बारेमा निर्णय गर्नु एक गम्भीर विषय बन्यो; तैपनि हामीले उनीहरूलाई जरहेम्लाको भूमिसम्म पठाउने निर्णय गऱ्यौँ; त्यसकारण हामीले हाम्रा मानिसहरूको एक भागलाई छान्यौँ र उनीहरूलाई हाम्रा कैदीहरूमाथि जरहेम्लाको भूमिसम्म लैजाने अधिकार दियौँ।\n\n17 तर यस्तो हुन गयो कि उनीहरू भोलिपल्ट फर्के। अनि अब हेर, हामीले कैदीहरूका बारेमा उनीहरूलाई सोधेनौँ; किनकि हेर, लमानीहरू हामीमाथि थिए र उनीहरू हामीलाई तिनीहरूका हातहरूमा पर्नबाट बचाउनका लागि समयमै फर्के। किनकि हेर, अम्मोरोनले बन्दोवस्तीका सामानहरूका नयाँ आपूर्ति र सेनाका अनिगिन्ती मानिसहरू पनि पठाएका थिए।\n\n18 अनि यस्तो हुन गयो कि ती मानिसहरू जसलाई हामीले कैदीहरूसँग पठायौँ उनीहरू लमानीहरूलाई रोक्न समयमा आइपुगे, किनभने उनीहरूले हामीलाई जित्न लागेका थिए।\n\n19 तर हेर, दुई हजार र साठीको मेरो सानो समूह सबभन्दा तीब्रताका साथ लडे; हो, उनीहरू लमानीहरूअगाडि स्थिर थिए र उनीहरूका विरुद्धमा आउने ती सबैलाई उनीहरूले मृत्यु प्रदान गरे।\n\n20 अनि जब हाम्रा बाँकी सेनाले लमानीहरूअगाडि बाटो दिन तयार भए, हेर, ती दुईहजार र साठी स्थिर र निडर थिए।\n\n21 हो, अनि उनीहरूले आज्ञाका प्रत्येक वचन यथातथ्यका साथ पालना गरे र निगरानी राखे, हो र उनीहरूको आस्थाअनुसार त्यो उनीहरूमा गरिएको थियो; अनि मैले उनीहरूले मलाई भनेका वचनहरू सम्झेँ कि उनीहरूका आमाहरूले उनीहरूलाई सिकाएका थिए।\n\n22 अनि अब हेर, यी मेरा छोराहरू र कैदीहरूलाई लिएर जानका निम्ति चुनिएका ती मानिसहरू थिए जसप्रति हामी यो महान् विजयका निम्ति ऋणी छौँ, किनकि उनीहरू नै थिए जसले लमानीहरूलाई हराए; त्यसकारण लमानीहरूलाई मन्टीको सहरतिर धपाइयो।\n\n23 अनि हामीले हाम्रो कुमेनी सहर राख्यौँ र तरबारद्वारा हामी सबैको विनाश गरिएको थिएन; तैपनि, हामीले ठूलो क्षति सहेका थियौँ।\n\n24 अनि यस्तो हुन गयो कि लमानीहरू भागेपछि, मैले तुरुन्त आदेश दिएँ कि घाइते भएका मेरा मानिसहरूलाई मृतकहरूमाझ बाट लगिनु पर्दछ र अह्राएँ कि उनीहरूका घाउहरूलाई सफा गरेर पट्टि बाँध्नुपर्छ।\n\n25 अनि यस्तो हुन गयो कि मेरा दुईहजार साठीमध्ये, दुई सय थिए जो रगत गुमाएको कारण बेहोस भएका थिए; तैपनि परमेश्वरको कृपाअनुसार, अनि हाम्रो आश्चर्यका निम्ति र हाम्रो पूरै सेनाको खुशीका निम्ति पनि, त्यहाँ एउटा पनि जीवात्मा थिएन जसको नाश भयो; हो, न त त्यहाँ तिनीहरूमाझ एक जीवात्मा थियो जसलाई धेरै चोटहरू लागेको थियो।\n\n26 अनि अब, उनीहरूको संरक्षण हाम्रो पूरै सेनाका लागि विस्मयकारी भयो, हो, कि उनीहरूलाई जोगाइनुपर्छ जब कि हाम्रा बन्धुहरूमध्ये हजारको बध गरिएको थियो। अनि हामी यसलाई न्यायोचित रुपमा उनीहरूलाई विश्वाश गर्न सिकाइएको प्रति उनीहरूको अत्यन्त आस्थाका कारण परमेश्वरको आश्चर्यजनक शक्तिको फल हो भन्छौँ—कि परमेश्वर न्यायी हुनुहुन्थ्यो, अनि जसले शङ्का गर्दैन, कि उनीहरूलाई उहाँको आश्चर्यजनक शक्तिद्वारा संरक्षण गरिनेछ।\n\n27 अनि यो मैले बोलेकाहरूको आस्था थियो; उनीहरू कलिला छन् र उनीहरूको मस्तिष्क स्थिर छ र उनीहरूले आफ्नो भरोसा निरन्तर रुपमा परमेश्वरमाथि राख्छन्।\n\n28 अनि अब यस्तो हुन गयो कि हामीले हाम्रा घाइतेहरूलाई हेरचाह गरेपछि र हाम्रा मृतकहरू र लमानीहरूका मृतकहरू, जो धेरै थिए, उनीहरूलाई गाडेपछि, हेर, हामीले गिदसँग कैदीहरूका बारेमा सोध्यौँ जससँग उनीहरू जरहेम्लाको भूमितिर जान सुरुगरेका थिए।\n\n29 अब उनीहरूलाई तल भूमिसम्म संरक्षण गर्न नियुक्त गरिएको समूहमाथिका मुख्य कप्तान गिद थिए।\n\n30 अनि अब, गिदले मलाई भनेका वचनहरू यी थिए: हेर, हामी हाम्रा कैदीहरूसँग जराहेम्लाको भूमितिर जान थाल्यौँ। अनि यस्तो हुन गयो कि हामीले हाम्रा सेनाहरूका जासुसहरूलाई भेट्यौँ, जसलाई लमानीहरूको शिविरलाई हेर्न पठाइएको थियो।\n\n31 अनि उनीहरूले हामीसामु कराए, यसो भन्दै—हेर, लमानीहरूका सेनाहरू कुमेनीको सहरतर्फ अगाडि बढ्दैछन्; अनि हेर, तिनीहरू उनीहरूमाथि जाइलाग्ने छन्, हो, अनि हाम्रा जनलाई विनाश गर्नेछन्।\n\n32 अनि यस्तो हुन गयो कि हाम्रा कैदीहरूले उनीहरूका आवाजलाई सुने, जसले उनीहरूलाई साहस लिने कारण दियो; अनि उनीहरू हाम्रा विरुद्ध विद्रोहमा उठे।\n\n33 अनि विद्रोहका कारण यस्तो हुन गयो हामीले अह्रायौँ कि हाम्रा तरबारहरू उनीहरूमाथि पर्नु पर्दछ। अनि यस्तो हुन गयो कि उनीहरूसामुहिक रुपमा हाम्रा तरबारतिर दौडे, त्यसरी, उनीहरूमध्ये धेरैको बध गरियो; अनि उनीहरूमध्ये बाँकिले हाम्रो घेरालाई तोडे र हामीबाट भागे।\n\n34 अनि हेर, जब उनीहरू भागेका थिए र हामीले उनीहरूलाई उछिन्न सकेनौँ, हामीले हाम्रो दौडलाई कुमेनी सहरतर्फ मोड्यौँ; अनि हेर, हामी सहरको संरक्षण गर्नमा हाम्रा बन्धुहरूलाई सहयोग गर्न सक्ने समयमा आइपुग्यौँ।\n\n35 अनि हेर, हामीलाई फेरि हाम्रा शत्रुहरूका हातहरूबाट मुक्त गरिएको छ। अनि परमेश्वरको नाउँ आशीषित छ; किनकि हेर, यो उहाँ हुनुहुन्छ जसले हामीलाई मुक्त गर्नुभएको छ; हो, जसले हाम्रा निम्ति यो महान् कुरा गर्नुभएको छ।\n\n36 अब यस्तो हुन गयो कि जब म, हेलामानले गिदका वचनहरू सुनेको थिएँ, हामी सबैको नाश नहोस् भनी हामीलाई सुरक्षा गर्नमा परमेश्वरको कृपाका कारण म अत्यन्तै खुशीले भरिएँ; हो, अनि म भरोसा गर्दछु कि बध गरिएकाहरूको जीवात्माहरू परमेश्वरको विश्राममा प्रवेश गरेका छन्।\n\n", "alma 58": "[center][font_size=26]अध्याय ५८[/font_size][/center]\n\n[i]हेलामान, गिद र तेओम्नेरले रणनीतिद्वारा मन्टीको सहर लिन्छन्—लमानीहरू पछि हट्छन्—अम्मोनका जनका छोराहरूको संरक्षण गरिन्छ जब उनीहरू आफ्नो स्वतन्त्रता र आस्थाको सुरक्षामा अचल हुन्छन्। लगभग ई.पू. ६३–६२।[/i]\n\n1 अनि हेर, अब यस्तो हुन गयो कि हाम्रो अर्को लक्ष्य मन्टीको सहर प्राप्त गर्नु थियो; तर हेर, त्यहाँ कुनै बाटो थिएन कि हामीले हाम्रो सानो समूहद्वारा उनीहरूलाई सहरबाट बाहिर अगुवाइ गर्न सकिन्थ्यो। किनकि हेर, उनीहरूले सम्झेका छन् कि जुन हामीले पहिले गरेका थियौँ; त्यसकारण हामीले तिनीहरूका किल्लाहरूबाट लोभ्याउन सकेनौँ।\n\n2 अनि उनीहरू हाम्रो सेना भन्दा यति धेरै बढी अनगिन्ति थिए कि हामीले अघि गएर उनीहरूलाई उनीहरूका किल्लाहरूमा आक्रमण गर्न आँट गरेनौँ।\n\n3 हो, अनि यो आवश्यक भयो कि हामीले हाम्रा मानिसहरूलाई हामीले हाम्रा अधीनमा फिर्ता लिएका भूमिका ती भागहरूलाई कायम राख्न लगाउनु पर्दछ; त्यसकारण यो आवश्यक भयो कि हामीले पर्खनुपर्छ, कि हामीले जरहेम्लाको भूमिबाट अझ बढी शक्ति र नयाँ बन्दोवस्तीका सामानहरूको आपूर्ति पनि प्राप्त गर्न सकौँ।\n\n4 अनि यस्तो हुन गयो कि मैले हाम्रो भूमिको राज्यपाल समक्ष उनलाई हाम्रा जनको अवस्थाको बारेमा जानकारी दिन एक दूत पठाएँ। अनि यस्तो हुन गयो कि जरहेम्लाको भूमिबाट बन्दोवस्तीका सामानहरू र शक्ति प्राप्त गर्न हामी पर्ख्यौं।\n\n5 तर हेर, यसले हामीलाई थोरै मात्र फाइदा भयो; किनकि लामानीहरूले पनि दिनदिनै ठूलो शक्ति र धेरै बन्दोबस्तीका सामानहरू पनि प्राप्त गरिरहेका थिए; र यो समयको अवधिमा हाम्रो परिस्थिति यस्तो थियो।\n\n6 अनि लमानीहरू समय-समयमा हामीविरुद्ध एक्कासि आक्रमण गरिरहेका थिए, रणनीतिद्वारा हाम्रो विनाश गर्न निश्चित भएर; तैपनि, उनीहरूका आश्रयहरू र उनीहरूका किल्लाहरूका कारण, हामीले उनीहरूसँग लड्न जान सकेनौँ।\n\n7 अनि यस्तो हुन गयो कि यी कठिन परिस्थितिहरूमा धेरै महिनाहरूको अन्तरालसम्म, खानाको कमीबाट विनाश हुन लागेको समयसम्म समेत, हामीले पर्ख्यौं।\n\n8 तर यस्तो हुन गयो कि हामीले खाना प्राप्त गऱ्यौ, जुन हाम्रो सहयोगका निम्तिका दुईहजार मानिसहरूद्वारा हामीसम्म रक्षा गरिएको थियो; र यो हामी आफैँलाई र हाम्रो देशलाई शत्रुहरूका हातहरूमा पर्नबाट सुरक्षा गर्न, हो, गन्न नसकिने शत्रुसँग लड्न हामीले प्राप्त गरेको सबै सहयोग थियो।\n\n9 अनि अब हाम्रा यी कठिनाइहरूको, अथवा उनीहरूले हामीलाई अरु शक्ति किन पठाएनन् त्यसको कारण हामीलाई थाहा छैन; त्यसकारण हामी चिन्तित थियौँ र डरले भरिएका पनि थियौँ; कथंकदाचित् कुनै माध्यमद्वारा हाम्रो पराजय र पूरै विनाशका निम्ति परमेश्वरको न्याय हाम्रो भूमिमाथि आउनेछ।\n\n10 त्यसकारण हामीले आफ्नो आत्मा परमेश्वरको प्रार्थनामा खान्यायौँ, कि उहाँले हामीलाई बलियो बनाउनु हुनेछ र हाम्रा शत्रुहरूका हातहरूबाट मुक्त गर्नुहुनेछ, हो, अनि हामीलाई शक्ति पनि दिनुहुनेछ कि हाम्रा जनको जीविकाको निम्ति हामीले हाम्रा सहरहरू र अनि हाम्रा भूमिहरू र हाम्रा सम्पत्तिहरू राख्न सकूँ।\n\n11 हो, अनि यस्तो हुन गयो कि परमप्रभु हाम्रो परमेश्वरले आश्वासनहरूका साथ हामीलाई भेट्नुभयो कि उहाँले हामीलाई मुक्त गर्नुहुनेछ; हो, यतिसम्म कि उहाँले हाम्रा आत्माहरूमा शान्ति बोल्नुभयो र हामीलाई महान् आस्था दिनुभयो र हामीलाई अह्राउनुभयो कि हाम्रो मुक्तिका निम्ति हामीले उहाँमा आशा गर्नुपर्दछ।\n\n12 अनि हामीले प्राप्त गरेको हाम्रो सानो सेनाका साथ साहास लियौँ र हाम्रा शत्रुहरूमाथि विजय प्राप्त गर्न र हाम्रा भूमिहरू र हाम्रो सम्पत्ति र हाम्रा पत्नी र हाम्रा छोराछोरी, हाम्रो स्वतन्त्रताको कारणलाई कायम राख्न हामी निर्णयका साथ अटल थियौँ।\n\n13 अनि यसरी हामी मन्टीमा भएका लमानीहरूविरुद्ध हाम्रो सबै शक्तिका साथ अघि गयौँ; र हामीले हाम्रो पालहरू सहरको नजिक रहेको उजाड स्थानको छेउमा टाङ्यौँ।\n\n14 अनि यस्तो हुन गयो कि भोलिपल्ट, कि जब लमानीहरूले देखे कि हामीहरू सहरको नजिकको उजाड स्थानका सिमानाहरूमा थियौँ, कि उनीहरूले उनीहरूका जासुसहरूलाई हाम्रो वरिपरि पठाए कि उनीहरूले हाम्रो सेनाको सङ्ख्या र शक्ति पत्तालगाउन सकून्।\n\n15 अनि यस्तो हुन गयो कि जब उनीहरूले देखे कि हामी हाम्रो सङ्ख्याअनुसार बलिया थिएनौँ र त्योदेखि डराउँदै कि यदि उनीहरू हामीविरुद्ध लड्न नआए र हामीलाई नमारे हामीले उनीहरूको सहयोगको बाटो बन्द गरिदिनेछौँ र यस्तो अनुमान गर्दै कि उनीहरूले हामीलाई उनीहरूका अनगिन्ती सैन्यहरूका साथ सजिलै विनाश गर्न सक्नेछन्, त्यसकारण उनीहरूले हाम्राविरुद्ध लड्न आउने तयारीहरू गर्न थाले।\n\n16 अनि जब हामीले देख्यौँ कि उनीहरूले हामीविरुद्ध लड्न आउने तयारी गरिरहेका थिए, हेर, मैले अह्राएँ कि, गिद, मानिसहरूको एक सानो सङ्ख्याका साथ उजाड स्थानमा आफैँ लुक्नु पर्दछ र यो पनि कि तेओम्नेर र मानिसहरूको एक सानो सङ्ख्या पनि आफैँ उजाड स्थानमा लुक्नु पर्दछ।\n\n17 अब गिद र उनका मानिसहरू दाहिनेमा र अरुहरू देब्रेमा थिए; अनि जब उनीहरूले आफैँलाई लुकाइसकेका थिए, हेर, म, मेरा बाँकी सेनाका साथ, लमानीहरू लड्न आउने समयको तयारीमा हामीले पहिले पाल टाँगेको सोही ठाउँमा रहेँ।\n\n18 अनि यस्तो हुन गयो कि लमानीहरू उनीहरूका अनगिन्ती सेनाका साथ हाम्रा विरुद्ध आए। अनि जब उनीहरू आएका थिए र हामीमाथि तरबारका साथ आइलाग्न लागेका थिए, मैले अह्राएँ कि मसँग भएका ती मेरा मानिसहरू उजाड स्थानतिर पछि हट्नु पर्दछ।\n\n19 अनि यस्तो हुन गयो कि लमानीहरूले द्रूतगतिका साथ हामीलाई पछ्याए, किनकि उनीहरू हामीलाई उछिन्न अत्यन्तै इच्छुक थिए कि उनीहरूले हाम्रो बध गर्न सकून्; त्यसकारण उनीहरूले हामीलाई उजाड स्थानतर्फ पछ्याए; अनि हामी गिद र तेओम्नेरकोमाझबाट गयौँ, यतिसम्म कि उनीहरू लमानीहरूद्वारा फेला परिएनन्।\n\n20 अनि यस्तो हुन गयो कि जब लमानीहरू गएका थिए, अथवा जब सेनाहरू गएका थिए, गिद र तेओम्नेर उनीहरू लुकेका स्थानहरूबाट उठे र लमानीहरूका जासुसहरूलाई काटे कि उनीहरू सहर फर्कन नसकून्।\n\n21 अनि यस्तो हुन गयो कि जब उनीहरूले उनीहरूलाई काटेका थिए, उनीहरू सहरतिर दौडे र सहरको सुरक्षा गर्न छाडिएका रक्षकहरूमाथि जाइलागे, यतिसम्म कि उनीहरूले तिनीहरूको विनाश गरे र सहरलाई अधीनमा लिए।\n\n22 अब यो गरिएको थियो किनभने लमानीहरूले केही रक्षकहरू मात्र बाहेक उनीहरूको पूरै सेनालाई उजाड स्थानतिर अगुवाइ गर्न दिएका थिए।\n\n23 अनि यस्तो हुन गयो कि गिद र तेओम्नेरले यस किसिमले उनीहरूका किल्लाहरूलाई स्वामित्वमा लिएका थिए। अनि यस्तो हुन गयो कि, उजाड स्थानमा धेरै यात्रा गरेपछि, हामीले हाम्रो बाटो जरहेम्लातिर लियौँ।\n\n24 अनि जब लमानीहरूले देखे कि उनीहरू जरहेम्लातिर अगाडि बढिरहेका थिए, उनीहरू अत्यन्तै डराए, कथंकदाचित उनीहरूको विनाशको लागि डोऱ्याउने त्यहाँ एक योजना थियो; त्यसकारण उनीहरू आफू आएको त्यही बाटो हुँदै, हो, फेरि उजाड स्थानतिर पछि हट्न थाले।\n\n25 अनि हेर, यो राति थियो र उनीहरूले उनीहरूका पालहरू टाँगे, किनकि लमानीहरूका मुख्य कप्तानहरूले ठानेका थिए कि नफीहरू उनीहरूको दौडका कारण थाकेका थिए; र यो ठान्दै कि उनीहरूले तिनीहरूको पूरै सेनालाई लखेटेका थिए त्यसकारण उनीहरूले मन्टी सहरको केही सोचाइ लिएनन्।\n\n26 अनि यस्तो हुन गयो कि यो रात थियो, मैले अह्राएँ कि मेरा मानिसहरू सुत्न हुँदैन, तर कि उनीहरू अर्को बाटो हुँदै मन्टीको भूमितिर अघि बढ्नुपर्छ।\n\n27 अनि रातको समयको हाम्रो दौडका कारण, भोलिपल्ट हामी लमानीहरू भन्दा पर थियौँ, यतिसम्म कि हामी मन्टीको सहरमा उनीहरूभन्दा अगाडि पुग्यौँ।\n\n28 अनि यसरी यस्तो हुन गयो कि, यो रणनीतिद्वारा हामीले रगत नबगाई मन्टीको सहरलाई अधीनमा लियौँ।\n\n29 अनि यस्तो हुन गयो कि जब लमानीहरूका सेनाहरू सहरनजिक आइपुगे र देखे कि हामी उनीहरूलाई भेट्न तयार थियौँ, उनीहरू अत्यन्त चकित भए र ठूलो डरले आत्तिए, यतिसम्म कि उनीहरू उजाड स्थानतिर भागे।\n\n30 हो, अनि यस्तो हुन गयो कि लमानीहरूका सेनाहरू भूमिको यो सबै भागबाट भागे। तर हेर, उनीहरूले आफ्ना साथ धेरै आइमाईहरू र बालबालिकाहरू लगे।\n\n31 अनि लमानीहरूद्वारा लिइएका त्यी सबै सहरहरू, ती सबै सहरहरू यो समयमा हाम्रा अधीनमा छन्; र लमानीहरूले कैदी बनाएर लगेका ती सबै बाहेक हाम्रा पितापुर्खाहरु र हाम्रा आइमाईहरू र हाम्रा बालबालिकाहरू आफ्ना घरहरूमा फर्किरहेका छन्।\n\n32 तर हेर, त्यति ठूलो सङ्ख्याका सहरहरू र त्यति धेरै भूभागहरू कायम राख्न हाम्रा सेनाहरू साना छन्।\n\n33 तर हेर, हामी हाम्रा परमेश्वरमा भरोसा गर्छौं जसले हामीलाई ती भूमिहरूमाथि विजय दिनुभएको छ, यतिसम्म कि हामीले ती सहरहरू र ती भूमिहरू प्राप्त गरेका छौँ, जुन हाम्रा आफ्नै थिए।\n\n34 अब हामीलाई कारण थाहा छैन कि सरकारले हामीलाई अरु बल दिँदैन, न त ती मानिसहरू जो हामीसम्म आए उनीहरूलाई नै थाहा छ हामीले किन अरु ठूलो शक्ति प्राप्त गरेका छैनौँ।\n\n35 हेर, हामीलाई थाहा छैन तर कि तिमीहरू असफल छौ र तिमीहरूले फौजहरूलाई भूमिका ती भागमा लगेका छौ; यदि त्यसो भए, हामी गनगनाउने चाहना गर्दैनौँ।\n\n36 अनि त्यसो नभए, हेर, हामीलाई डर छ कि सरकारमा केही मतभेद छ, कि उनीहरूले हाम्रो साहयताको निम्ति अरु मानिसहरू पठाउँदैनन्; किनकि हामीलाई थाहा छ कि उनीहरू हामीलाई पठाएको भन्दा बढी सङ्ख्यामा छन्।\n\n37 तर, हेर, यसको मतलब छैन—हाम्रो सेनाहरूको कमजोरी हुँदाहुँदै पनि, हामी भरोसा गर्छौँ परमेश्वरले हामीलाई मुक्त गर्नुहुनेछ, हो र हामीलाई हाम्रा शत्रुहरूका हातहरूबाट मुक्त गर्नुहुनेछ।\n\n38 हेर यो उनन्तीसौं वर्ष हो, उत्तरार्धको अन्त्यमा र हाम्रा भूमिहरू हाम्रो अधीनमा छन्; र लमानीहरू नफीको भूमितिर भागेका छन्।\n\n39 अनि अम्मोनका जनका ती छोराहरू, जसका बारेमा मैले धेरै प्रशंसाका साथ बोलेको छु, मन्टीको सहरमा उनीहरू मसँग छन्; अनि परमप्रभुले उनीहरूलाई सहयोग गर्नु भएको छ, हो तरबारद्वारा ढल्नबाट जोगाउनु भएको छ, यतिसम्म कि एउटा आत्माको पनि बध गरिएको छैन।\n\n40 तर हेर, उनीहरूलाई धेरै चोटहरू लागेका छन्; तैपनि उनीहरू परमेश्वरले उनीहरूलाई स्वतन्त्र बनाउन दिनुभएको स्वतन्त्रतामा अटल छन्; र उनीहरू परमप्रभु उनीहरूका परमेश्वरलाई सम्झन लगनशील छन्, हो, उनीहरू उहाँका कानुनहरू र उहाँका न्यायहरू र उहाँका आज्ञाहरू पालना गर्न निरन्तर ख्याल राख्दछन् र आगामी कुराहरूका बारेका भविष्यवाणीहरूमा उनीहरूको आस्था बलियो छ।\n\n41 अनि अब, मेरा प्यारा बन्धु, मोरोनी, हामीलाई मुक्त गर्ने र स्वतन्त्र बनाउने परमप्रभु हाम्रा परमेश्वरले तिमीहरूलाई निरन्तर उहाँको उपस्थितिमा राखून्; हो र उहाँले यी जनलाई सहयोग गरून्, यतिसमेत कि तिमीहरूलाई लमानीहरूले हामीबाट लगेको सबै अधीनमा प्राप्त गर्न सफलता मिलोस्, जुन हाम्रो जीविकाको निम्ति थियो। अनि अब, हेर, म मेरो पत्र बन्द गर्दछु। म अल्माको छोरा हेलामान हुँ।\n\n", "alma 59": "[center][font_size=26]अध्याय ५९[/font_size][/center]\n\n[i]मोरोनीले पहोरानलाई हेलामानको फौजलाई बलियो बनाउन अनुरोध गर्छन्—लमानीहरूले नफीहाहको सहर लिन्छन्—मोरोनी सरकारसँग रिसाउँछन्। लगभग ई.पू. ६२।[/i]\n\n1 अनि नफीका जनमाथि न्यायकर्ताहरूको शासनको तीसौँ वर्षमा यस्तो हुन गयो, मोरोनीले हेलामानको पत्र प्राप्त गरे र पढेपछि, गुमेका भूमिहरू प्राप्त गर्नमा हेलामानलाई मिलेको अत्यन्त सफलता, हो र कल्याणका कारण उनी अत्यन्त खुसी भए।\n\n2 हो, अनि उनले आफू भएको भूमिको भागको वरिपरिका उनका सबै जनसमक्ष अवगत गराए कि उनीहरूले पनि खुसी मनाऊन्।\n\n3 अनि यस्तो हुन गयो कि उनले पहोरानलाई तुरुन्त पत्र पठाए, चाहना गर्दै कि उनले हेलामानलाई अथवा हेलामानका सेनाहरूलाई बलियो बनाउन मानिसहरूलाई एक साथ भेला हुन अह्राउनुपर्छ, यतिसम्म कि त्यो भाग सजिलै कायम राख्न सकून् जुन प्राप्त गर्न उनी आश्चर्यपूर्वक सफल भएका थिए।\n\n4 अनि यस्तो हुन गयो जब मोरोनीले जरहेम्लाको भूमिमा पत्र पठाए, लमानीहरूले उनीहरूबाट लिएका बाँकी ती भूमिहरूलाई र सहरहरूलाई अधीनमा प्राप्त गर्न उनले फेरि योजना बनाउन थाले।\n\n5 अनि यस्तो हुन गयो कि जब कि मोरोनीले यसरी लमानीहरूविरुद्ध लड्न जान तयारी गरिरहेका थिए, हेर, नफीहाहका जन, जो मारोनीको सहरबाट, लहीको सहर र मोरियान्तोनको सहरबाट एक साथ भेला भएका थिए, उनीहरू लमानीहरूद्वारा आक्रमण गरिए।\n\n6 हो, ती समेत जो मन्टीको भूमिबाट र वरिपरिको भूमिबाट भाग्न बाध्य भएका थिए, उनीहरू आएका थिए र भूमिको यो भागमा लमानीहरूसँग सम्मिलित भएका थिए।\n\n7 अनि यसरी अनिगिन्ती भएकाले, हो, अनि दिनदिनै शक्ति प्राप्त गरेकाले, अम्मोरोनको आज्ञाअनुसार उनीहरू नफीहाहका जनविरुद्ध आए र उनीहरूले तिनीहरूको एक अत्यन्त ठूलो संहारका साथ बध गर्न थाले।\n\n8 अनि उनीहरूका सेना यति अनगिन्ती थिए कि नफीहाहका बाँकी जनलाई उनीहरूअगाडि भाग्न बाध्य बनाए; र उनीहरू आए र मोरोनीको सेनामा सम्मिलित भए।\n\n9 अनि अब किनभने मोरोनीले अनुमान गरेका थिए कि नफीहाहको सहरमा मानिसहरू पठाइनु पर्छ, त्यो सहर कायम राख्न जनलाई सहयोगका निम्ति, अनि यो जानेर कि लमानीहरूका हातहरूमा पर्नबाट जोगाउन त्यसलाई उनीहरूबाट फिर्ता लिनभन्दा सजिलो थियो, उनले अनुमान गरे कि उनीहरूले सजिलै त्यो सहर कायम राख्न सक्नेछन्।\n\n10 त्यसकारण उनले आफूले फिर्ता लिएका ती स्थानहरू कायम राख्न उनका सबै फौजहरू राखे।\n\n11 अनि अब, जब मोरोनीले देखे कि नफीहाहको सहर गुमाइयो उनी अत्यन्त दुखित भए र जनको दुष्टताका कारण, उनीहरू आफ्ना बन्धुहरूका हातहरूमा पर्नु हुँदैन कि भनी शङ्का गर्न थाले।\n\n12 अब उनका मुख्य कप्तानहरूको अवस्था यो थियो। उनीहरूले जनको दुष्टताका कारण र यो लमानीहरूको उनीहरूमाथिको सफलताका कारण शङ्का गरे र आश्चर्य पनि माने।\n\n13 अनि यस्तो हुन गयो कि मोरोनी, आफ्नो देशको स्वतन्त्रताका बारेमा उनीहरूको उदासीनताका कारण, सरकारसँग रिसाए।\n\n", "alma 60": "[center][font_size=26]अध्याय ६०[/font_size][/center]\n\n[i]मोरोनी पहोरानसँग सरकारको सेनाहरूप्रतिको बेवास्ताको गुनासो गर्छन्—परमप्रभु धर्मीहरूको बध सहनुहुन्छ—नफीहरूले आफैँलाई उनीहरूका शत्रुहरूबाट मुक्त गर्न उनीहरूका सबै शक्ति र माध्यमहरू प्रयोग गर्नुपर्दछ—मोरोनीले यदि उनका सेनाहरूलाई सहयोग नदिए सरकारविरुद्ध लड्ने धम्की दिन्छन्। लगभग ई.पू. ६२।[/i]\n\n1 अनि यस्तो हुन गयो कि उनले भूमिको राज्यपाललाई फेरि लेखे, जो पहोरान थिए र उनले लेखेका वचनहरू यी थिए, यसो भन्दै: हेर, म मेरो पत्र पहोरानलाई सम्बोधन गर्दछु, जरहेम्लाको सहरमा, जो प्रधान न्यायकर्ता र भूमिमाथिका राज्यपाल हुन्, अनि ती सबैलाई जसलाई जनद्वारा यो युद्धको मामला चलाउन र व्यवस्था गर्न चुनिएका थिए।\n\n2 किनकि हेर, मैले तिरस्कारका निम्ति उनीहरूलाई केही भन्नु छ; किनकि हेर, तिमीहरू आफैँलाई थाहा छ कि तिमीहरू मानिसहरूलाई एक साथ जम्मा गर्न र उनीहरूलाई तरबारका साथ र खुँडाका र सबै प्रकारका हरेक किसिमका युद्धका हतियारहरूका साथ सजाउन, र, लमानीहरू हाम्रो भूमिको जुनसुकै भागहरूमा आए पनि उनीहरूविरुद्ध पठाउन नियुक्त गरिएका हौ।\n\n3 अनि अब हेर, म तिमीहरूलाई भन्दछु कि म आफैँले र मेरा मानिसहरूले पनि र हेलामान र उनका मानिसहरूले पनि अत्यन्त महान् कष्ट सहनु परेको छ; हो, भोक, तिर्खा र थकाइ र हरेक प्रकारका हरेक किसिमका कष्टहरू समेत।\n\n4 तर हेर, हामीले सहनु परेको यति मात्र भएको भए हामी न त गनगनाउने थियौँ न त गुनासो गर्ने थियौँ।\n\n5 तर हेर, हाम्रा जनमाझको बध विशाल थियो; हो, हजारौँलाई तरबारद्वारा ढालिएको छ, जब कि यदि तिमीहरूले हाम्रा सेनाहरूलाई पर्याप्त शक्ति र सेवा उनीहरूका निम्ति दिएको भए यो अन्यथा हुने थियो। हो, तिमीहरूको हामीहरूप्रतिको बेवास्ता ठूलो भएको छ।\n\n6 अनि अब हेर, हामीले यो अत्यन्त महान् बेवास्ताको कारण जान्न चाहन्छौँ; हो, हामी तिम्रो विचारहीन अवस्थाको कारण जान्न चाहन्छौँ।\n\n7 के तिमी विचारहीन स्तब्धताको अवस्थामा तिम्रो सिंहासनमाथि बस्न सोच्न सक्छौ, जबकि तिमीहरूका शत्रुहरू तिमीहरू वरिपरि मृत्युको कार्य फैलाउँदै छन्। हो, जब कि उनीहरूले तिमीहरूका हजारौँ दाजुभाइहरूको हत्या गरिरहेका छन्—\n\n8 हो, उनीहरूले समेत जसले आफ्नो सुरक्षाको निम्ति तिमीहरूको भर परेका छन्, हो, तिमीहरूलाई त्यो अवस्थामा राखेका छन् कि तिमीहरूले उनीहरूलाई सेवा गर्न सक्थ्यौ, हो, तिमीहरूले उनीहरूलाई बलियो बनाउन सेनाहरू पठाउन सक्थ्यौँ र उनीहरूका हजारौँलाई तरबारद्वारा ढल्नबाट बचाउन सक्ने थियौ।\n\n9 तर हेर, यो सबै होइन—तिमीहरूले आफ्ना बन्दोबस्तीका सामानहरू उनीहरूबाट रोकेका छौ, यतिसम्म कि धेरैले उनीहरूका यी जनको कल्याणका निम्ति भएको महान् चाहनाहरूका कारण आफ्नो जीवनसम्म लडेका छन् र रगत बगाएका छन्; हो, अनि यो उनीहरूले गरेका छन् जब उनीहरू तिमीहरूको उनीहरू प्रतिको अत्यन्त ठूलो बेवास्ताका कारण भोकले विनाश हुन लागेका थिए।\n\n10 अनि अब, मेरा प्रिय बन्धुहरू—किनकि तिमीहरू प्रिय हुनुपर्छ; हो र तिमीहरूले आफैँलाई यी जनको कल्याणका र स्वतन्त्रताका निम्ति अझ लगनशीलतापूर्वक उक्साउनु पर्थ्यो; तर हेर, तिमीहरूले बेवास्ता गरेका छौ यतिसम्म कि हजारौँको रगत बदलाको निम्ति तिमीहरूमाथि आउनेछ; हो, किनकि उनीहरूका सबै पुकाराहरू र उनीहरूका सबै पीडाहरू परमेश्वरलाई ज्ञात छ—\n\n11 हेर, के तिमीहरू यो सोच्दछौ कि तिमीहरू परमेश्वरको अत्यन्त कृपाका कारण केही नगरीकन आफ्ना सिंहासनहरूमा बस्न सक्छौ र उहाँले तिमीहरूलाई मुक्त गर्नुहुनेछ? हेर, यदि तिमीहरूले त्यो सोचेका छौ भने तिमीहरूले व्यर्थमा सोचेका छौ?\n\n12 के तिमीहरूले यो सोच्दछौ कि, किनभने तिमीहरूका यति धेरै बन्धुहरू मारिए यसको कारण उनीहरूका दुष्टताहरू हुन्? म तिमीहरू समक्ष भन्छु, यदि तिमीहरूले त्यो सोच्छौ भने तिमीहरूले गलत सोच्दैछौ; किनकि म तिमीहरूसमक्ष भन्छु, त्यहाँ धेरे छन् जो तरबारद्वारा ढालिएका छन्; र हेर यो तिमीहरूको तिरस्कारले हो।\n\n13 किनकि परमप्रभुले धर्मीहरू मारिएको सहनुहुन्छ कि उहाँका न्याय र फैसला दुष्टहरूमाथि आउन सकोस्; त्यसकारण तिमीहरूले सोच्न आवश्यक छैन कि धर्मीहरू हराउँछन् किनभने उनीहरूको बध गरिएको छ; तर हेर, उनीहरू परमप्रभु उनीहरूका परमेश्वरको विश्राममा प्रवेश गर्छन्।\n\n14 अनि अब हेर, म तिमीहरूसामु भन्छु, म अत्यन्त त्रसित छु कि परमेश्वरका न्यायहरू, उनीहरूका अत्यन्त आलश्य, हो, हाम्रो सरकारको समेत आलश्य र बध गरिएका उनीहरूका बन्धुहरूप्रतिको उनीहरूको अत्यन्तै महान् बेवास्ताका कारण, यी जनमाथि आउनेछ।\n\n15 किनकि यदि हाम्रो शिरमाथि पहिले प्रारम्भ गरेको दुष्टता नभएको भए, हामीले हाम्रा शत्रुहरूको सामना गर्न सक्ने थियौँ कि उनीहरूले हामीमाथि शक्ति प्राप्त गर्न सक्ने थिएनन्।\n\n16 हो, यदि आफैँमाझ सुरु भएको युद्ध नभएको भए; हो यदि हामीमाझ त्यत्रो रक्तपातको कारण ती राजावादीहरू नभएको भए; हो, हामी आफैँमाझ कलह गरिरहेको समयमा यदि हामीहरूले पहिलेदेखि गरे जस्तै हाम्रो शक्तिमा एकीकृत भएको भए; हो, ती राजावादीहरूको हामीमाथि शक्ति र अधिकार जमाउने तृष्णा नभएको भए; यदि उनीहरू हाम्रो स्वतन्त्रताको कारणप्रति सच्चा भएको र हामीसँग एकीकृत भएको र हाम्रो विरुद्ध तरबार उठाउनु, जुन हामी आफैँमाझ त्यति धेरै रक्तपात हुनुको कारण थियो, त्यसको सट्टा हाम्रा शत्रुहरूविरुद्ध अघि गएको भए; हो, यदि हामी परमप्रभुको शक्तिमा उनीहरूविरुद्ध गएको भए, हामीले हाम्रा शत्रुहरूलाई छरपष्ट पार्ने थियौँ, किनकि उहाँको वचन पूरा गर्नेअनुसार यो गरिन्थ्यो।\n\n17 तर हेर, अब लमानीहरू हामीमाथि आइरहेका छन्, हाम्रा भूमिहरूमाथि अधीनता जमाइरहेका छन् र उनीहरूले हाम्रा जनको, हो, हाम्रा आइमाईहरूको र हाम्रा बालबालिकाहरूको तरबारका साथ हत्या गरिरहेका छन् र उनीहरूलाई बन्दी बनाएर पनि लगेका छन्, उनीहरूलाई अह्राइरहेका छन् कि उनीहरूले सबै प्रकारका कष्टहरू सहनु पर्दछ र यो सबै हामीमाथि शक्ति र अधिकार खोज्ने, हो ती, राजावादीहरूको समेत महान् दुष्टताका कारण हो।\n\n18 तर मैले किन यो विषयका बारेमा तिमीलाई धेरै भन्नुपर्छ? किनकि हामीलाई थाहा छैन तर कि तिमीहरू आफैँ पनि अधिकार खोजिरहेका हुन सक्छौ। हामीलाई थाहा छैन कि तिमी पनि आफ्नो देशको देशद्रोही हुन सक्छौ।\n\n19 अथवा के यो हो कि तिमीहरूले हामीहरूलाई बेवास्ता गरेका छौ किनभने तिमीहरू हाम्रो देशको मुटुमा छौ र सुरक्षाले घेरिएका छौ, कि तिमीहरूले हामीलाई खाना र हाम्रो सेनाहरूलाई बलियो बनाउन मानिसहरू पनि पठाउन अह्राउँदैनौ?\n\n20 के तिमीहरूले परमप्रभु परमेश्वरका आज्ञाहरू बिर्सेका छौ? हो, के तिमीहरूले हाम्रा पितापुर्खाहरुका बन्धनलाई बिर्सेका छौ? के तिमीहरूले हामीहरू कति पटक हाम्रा शत्रुहरूका हातहरूबाट मुक्त गराइएका छौँ भनी बिर्सेका छौ?\n\n21 अथवा के तिमीहरूले अझै सोचेका छौ कि परमप्रभुले हामीलाई मुक्त गर्नुहुनेछ, जबकी हामी हाम्रा सिंहासनमा बस्दछौँ र परमप्रभुले हामीलाई दिएका माध्यमहरूको उपयोग गर्दैनौँ?\n\n22 हो, के तिमीहरू आलस्यतामा बस्छौँ जब कि उनीहरूमध्ये हजारौँ, हो र दसौँ हजारहरूले हामीहरू घेरिएका छौँ, जो तिमीहरूजस्तै आलश्यमा बस्छन्, जब कि त्यहाँ भूमिका सिमानाहरू वरिपरि हजारौँ छन् जो तरबारद्वारा ढलिरहेका छन्, घाइते बनेका छन् र रगत बगाइरहेका छन्?\n\n23 के तिमीहरूले सोच्दछौ कि परमेश्वरले तिमीहरूलाई निर्दोष देख्नुहुनेछ जब कि तिमीहरू केही नगरी बस्छौ र यी कुराहरू हेर्छौ? हेर म तिमीहरूसामु भन्छु, हुनेछैन। अब म चाहन्छु कि तिमीहरूले सम्झनुपर्छ कि परमेश्वरले भन्नुभएको छ कि पहिला भाँडाको भित्र सफा गरिनुपर्छ र तब भाँडाको बाहिर पनि सफा हुनेछ।\n\n24 अनि अब, तिमीहरूले गरेका कुराहरूको पश्चात्ताप नगरे र खडा भएर गर्न नथाले र हामीसामु मानिसहरू र खाना नपठाए र हेलामानसामु पनि, कि उनले फिर्ता लिएका हाम्रा देशका ती भागहरूलाई कायम राख्न सकून् र हामीले पनि यी भागहरूमा बाँकीलाई हाम्रो अधीनमा पुन: लिन सकौँ, हेर यो उचित हुनेछ कि पहिला हामीले हाम्रो भाँडा भित्र हो, हाम्रो सरकारको महान् शिर समेत सफा नभइन्जेलसम्म हामी लमानीहरूसँग अरु नलडौँ।\n\n25 अनि यदि तिमीहरूले मेरो पत्रअनुसार नगरे र बाहिर नआए र मसमक्ष स्वतन्त्रताको सच्चा भावना नदेखाए र हाम्रा सेनाहरूलाई बलियो र शक्तिशाली बनाउन प्रयास नगरे र उनीहरूको जीविकाको निम्ति उनीहरूलाई खाना नदिए, हेर म मेरा स्वतन्त्रताबादीहरूमध्ये एक भागलाई भूमिको यो भागलाई कायम राख्न यहाँ छाड्नेछु र म उनीहरूमाथि परमेश्वरको शक्ति र आशीष छाड्नेछु, कि अरु कुनै शक्ति उनीहरूविरुद्ध सञ्चालित हुन सक्दैन—\n\n26 अनि यो उनीहरूका विपत्तिहरूमा उनीहरूको अत्यन्त आस्था र उनीहरूको धीरताका कारण—\n\n27 अनि म तिमीहरूमाथि आउनेछु र यदि तिमीहरूमध्ये कोही छ जोसँग स्वतन्त्रताको चाहना छ, हो, यदि त्यहाँ स्वतन्त्रताको एउटा झिल्कासमेत बाँकी छ भने, हेर म तिमीहरूमाझ, शक्ति र अधिकार हत्याउन चाहने तिनीहरू लोप नभइन्जेलसम्म समेत विद्रोहहरू उक्साउनेछु।\n\n28 हो, हेर म तिमीहरूको शक्ति र तिमीहरूको अधिकारदेखि डराउँदिन, तर यो मेरो परमेश्वर हुनुहुन्छ जो देखि म डराउँछु; र यो उहाँको आज्ञाहरूअनुसार हो कि म मेरो देशको कारणको सुरक्षा गर्न तरबार लिन्छु र यो तिमीहरूको दुष्टताका कारण हो कि हामीले यति धेरै क्षति सहेका छौँ।\n\n29 हेर यो समय हो, हो, समय अहिले हातमा छ, कि यदि तिमीहरू आफ्नो देशको र आफ्ना साना नानिहरूको सुरक्षामा आफैँ तत्पर नभए, न्यायको तरबार तिमीहरूमाथि झुन्डिन्छ; हो, अनि यो तिमीहरूमाथि झर्नेछ र तिमीहरूको पूरै विनाशका साथ तिमीहरूलाई भेट्नेछ।\n\n30 हेर, म तिमीहरूबाट सहयोगको प्रतीक्षा गर्दछु; र यदि तिमीहरूले हामीलाई राहत नदिए, हेर, म तिमीहरूसामु, जरहेम्लाको भूमिमा समेत आउछुँ र तरबारका साथ तिमीहरूलाई प्रहार गर्छु, यतिसम्म कि हाम्रो स्वतन्त्रताको कारणको प्रगतिमा बाधा पुऱ्याउने तिमीहरूसँग कुनै शक्ति हुन सक्दैन।\n\n31 किनकि हेर, परमप्रभुले सहनुहुनेछैन कि उहाँका धर्मी जनलाई विनाश गर्न तिमीहरू आफ्ना दुष्टताहरूमा जिउने छौ र बलियो हुनेछौ।\n\n32 हेर, के तिमीहरू सोच्दछौ कि परमप्रभुले तिमीहरूलाई छाड्नुहुनेछ र लमानीहरूविरुद्ध न्यायमा आउनुहुनेछ जब कि उनीहरूको घृणाको कारण उनीहरूका पितापुर्खाहरुको परम्परा हो, हो र त्यो घृणा हामीबाट विमत भएकाहरूद्वारा दोब्बर भएको छ, जब कि तिमीहरूको दुष्टता महिमा र संसारका व्यर्थका कुराहरू प्रतिको तिमीहरूको मायाका कारण हो।\n\n33 तिमीहरूलाई थाहा छ कि तिमीहरूले परमेश्वरका व्यवस्थाहरू उल्लङ्घन गर्छौ र तिमीहरूलाई थाहा छ कि तिमीहरूले तिनलाई आफ्ना पैतालाहरूमुनि किचिमिची गर्छौ। हेर, परमप्रभु मसामु भन्नुहुन्छ: यदि जसलाई तिमीहरूले आफ्नो सरकारमा नियुक्त गरेकाछौ उनीहरूले आफ्ना पापहरू र दुष्टताहरूको पश्चात्ताप गर्दैनन् भने, तिमीहरू उनीहरूविरुद्ध लड्न जानू।\n\n34 अनि अब हेर, म, मोरोनी, बाध्य छु, मेरो परमेश्वरका आज्ञाहरू पालना गर्न मैले गरेको करारअनुसार; त्यसकारण म चाहन्छु कि तिमीहरू परमेश्वरका वचनमा दृढ हुनुपर्दछ र मेरा समक्ष र हेलामानलाई पनि, द्रूतगतिका साथ तिमीहरूका बन्दोवस्तीका सामानहरू र तिमीहरूका मानिसहरू पठाउनुपर्छ।\n\n35 अनि हेर, यदि तिमीहरूले यो नगरे म तिमीहरूसामु द्रूतगतिका साथ आउँछु; किनकि हेर, परमेश्वरले सहनुहुनेछैन कि हामी भोकले नाशिनुपर्छ; त्यसकारण उहाँले हामीलाई तिमीहरूको खाना दिनुहुनेछ, यदि यो तरबारद्वारा भए पनि। अब यो हेर कि तिमीहरूले परमेश्वरका वचन पूरा गर्छौ।\n\n36 हेर, म मोरोनी, तिमीहरूको मुख्य कप्तान हुँ। म शक्ति खोज्दिनँ, तर यसलाई झार्न खोज्दछु। म संसारको सम्मान खोज्दिनँ, तर मेरा परमेश्वरको महिमा र मेरो देशको स्वतन्त्रता र कल्याण खोज्छु। अनि यसरी म मेरो पत्र बन्द गर्छु।\n\n", "alma 61": "[center][font_size=26]अध्याय ६१[/font_size][/center]\n\n[i]पहोरानले मोरोनीलाई सरकारविरुद्धको राजद्रोह र विद्रोहको बारेमा भन्दछन्—राजावादीहरूले जरहेम्ला लिन्छन् र लमानीहरूसँग मिलोमतोमा छन्—पहोरानले विद्रोहीहरूका विरुद्ध सैनिक सहयोगको अनुरोध गर्छन्। लगभग ई.पू. ६२।[/i]\n\n1 हेर, अब यस्तो हुन गयो कि मोरोनीले प्रधान राज्यपाललाई आफ्नो पत्र पठाएपछि तुरुन्त उनले प्रधान राज्यपाल पहोरानबाट एक पत्र प्राप्त गरे। अनि उनले प्राप्त गरेका वचनहरू यी थिए:\n\n2 म, पहोरान, जो यो भूमिको प्रधान राज्यपाल हुँ, सेनाका प्रधान कप्तान मोरोनीसामु यी वचनहरू पठाउँछु। हेर म तिमीसामु भन्छु, मोरोनी, कि म तिमीहरूकामहान् कष्टहरूमा खुसी मनाउँदिन, हो, यसले मेरो आत्मालाई दुखित तुल्याउँछ।\n\n3 तर हेर, त्यहाँ ती छन् जो तिमीहरूका कष्टहरूमा खुसी मनाउँछन्, हो, यतिसम्म कि तिनीहरू मेरा र मेरा जनमध्येका ती स्वतन्त्रतावादी जनविरुद्ध पनि विद्रोहमा उठेका छन्, हो, अनि जो उठेका छन् उनीहरू अत्यन्तै अनगिन्ती छन्।\n\n4 अनि जसले मबाट न्यायको आसन लिन खोजेका छन् उनीहरूनै यो अधिक दुष्टताको कारण भएका छन्; किनकि उनीहरूले महान् चाप्लुसी प्रयोग गरेका छन् र धेरै जनका हृदयहरूको अगुवाइ गरेका छन् जुन हामीमाझ पीडादायी कष्टको कारण हुनेछ; उनीहरूले हाम्रा बन्दोबस्तीका सामानहरू रोकेका छन् र हाम्रा स्वतन्त्रतावादीहरूलाई निरुत्साहित बनाएका छन् कि उनीहरू तिमीसामु आएका छैनन्।\n\n5 अनि हेर, उनीहरूले हामीलाई उनीहरूअगाडि लखेटेका छन् र म जति मानिसहरूलाई पाउन सम्भव थियो त्यत्तिका साथ गिदोनको भूमिमा भागेको छु।\n\n6 अनि हेर, मैले भूमिको यो भागभरी घोषणा पठाएको छु; अनि हेर, उनीहरू दिनदिनै, उनीहरूका हतियारसहित, उनीहरूको देशको र उनीहरूको स्वतन्त्रताको सुरक्षामा, हामीमाथिको गलतको बदला लिन हामीतिर जम्मा भइरहेका छन्।\n\n7 अनि उनीहरू हामीसमक्ष आएका छन्, यतिसम्म कि हाम्रा विरुद्ध विद्रोहमा उठेकाहरू विरोधमा स्थापित छन्, हो, यतिसम्म कि उनीहरू हामीसँग डराउँछन् र हामीविरुद्ध लड्न आउन आँट गर्दैनन्।\n\n8 उनीहरूले जरहेम्लाको भूमि अर्थात् सहरलाई अधीनमा लिएका छन्; उनीहरूले आँफूहरूमाथि राजाको नियुक्त गरेका छन् र उनले लमानीहरूका राजालाई लेखेका छन्, जसमा उनले तिनीसँग सम्झौतामा सहमत भएका छन्; जुन सम्झौतामा उनले जरहेम्लाको सहर कायम राख्न मञ्जुर गरेका छन्, जुन व्यवस्थापनले उनले सोच्छन् लमानीहरूलाई बाँकी भूमिमाथि विजय पाउन सामर्थ्य दिनेछ र जब लमानीहरूले उनीहरूलाई जित्दछन् उनलाई यी जनमाथि राजा बनाउने छन्।\n\n9 अनि अब, तिम्रो पत्रमा तिमीले मेरो आलोचना गरेका छौ, तर यसको मतलब छैन, म रिसाउँदिन; तर तिम्रो हृदयको महान्‌तामा खुसी मनाउँदछु। मेरा जनका अधिकारहरू र स्वतन्त्रताको जगेर्ना गर्न सकूँ भनी मेरो न्यायको आसन प्राप्त गर्न बाहेक म, पहोरान, शक्ति खोज्दिनँ। मेरो त्यो आत्मा स्वतन्त्रतामा दह्रो भएर खडा छ जसमा परमेश्वरले हामीलाई मुक्त बनाउनु भएको छ।\n\n10 अनि अब, हेर, हामी दुष्टताको रक्तपातसम्म समेत विरोध गर्नेछौँ। यदि लमानीहरू उनीहरूको आफ्नै भूमिमा बस्ने भए हामी उनीहरूको रगत बगाउने थिएनौं।\n\n11 हामीहरू हाम्रा बन्धुहरूको रगत बगाउने थिएनौँ यदि उनीहरू हाम्राविरुद्ध विद्रोहमा नउठे र तरबार नउठाए।\n\n12 यदि परमेश्वरको न्यायका निम्ति आवश्यक भए, अथवा परमेश्वरले हामीलाई त्यसो गर्न आज्ञा दिनुहुन्छ भने, हामी आफैँ दासत्वको जुवामा बाँधिने थियौँ।\n\n13 तर हेर उहाँले हामीलाई आज्ञा दिनुभएको छैन कि हामीहरू आफ्ना शत्रुहरूका अधीनमा हुनुपर्छ, तर आज्ञा दिनुभएको छ कि हामीले उहाँमा भरोसा राख्नुपर्छ, अनि उहाँले हामीलाई मुक्त गर्नुहुनेछ।\n\n14 त्यसकारण, मेरो प्रिय बन्धु, मोरोनी, हामीले दुष्टको विरोध गरौँ र जुन दुष्टता हामीले हाम्रा वचनहरूद्वारा विरोध गर्न सक्दैनौँ, जस्तै विद्रोहहरू र मतभेदहरू, तिनलाई हामीले तरबारहरूद्वारा विरोध गरौँ, कि हामीले हाम्रो स्वतन्त्रता राख्न सकौँ, कि हामी हाम्रा चर्चको महान् सुविधामा र हाम्रा उद्धारकर्ता र हाम्रा परमेश्वरको लक्ष्यमा खुसी मनाउन सकौँ।\n\n15 त्यसकारण, तिम्रा मानिसहरूमध्ये केहीका साथ द्रूतगतिले मसमक्ष आऊ र बाँकीलाई लही र तेयान्कुमका नियन्त्रणमा छाड; परमेश्वरको आत्माअनुसार, जुन उनीहरूमा भएको स्वतन्त्रताको आत्मा पनि हो, सोहीअनुसार उनीहरूलाई भूमिको त्यो भागमा युद्ध सञ्चालन गर्ने शक्ति देऊ।\n\n16 हेर मैले उनीहरूलाई केही बन्दोवस्तीका सामानहरू पठाएको छु, कि तिमीहरू मसमक्ष आउन सक्ने नहोइन्जेलसम्म उनीहरू नाश नहोऊन्।\n\n17 तिमीले यात्रामा यहाँ जम्मा गर्न सक्ने फौज एक साथ भेला गर र हामीमा भएको आस्थाअनुसार परमेश्वरको शक्तिमा हामी द्रूतगतिले ती भिन्न मतधारीहरूविरुद्ध जानेछौँ।\n\n18 अनि हामी जरहेम्लाको सहरलाई अधीनमा लिनेछौँ, कि हामीले लही र तेयान्कुमसामु पठाउन अरु खाना प्राप्त गर्न सकूँ; हो, हामी उनीहरूविरुद्ध परमप्रभुको शक्तिमा जानेछौँ र हामीले यो महान् दुष्टताको अन्त्य गर्नेछौँ।\n\n19 अनि अब, मोरोनी, म तिम्रो पत्र प्राप्त गर्नमा खुसी मनाउँछु, किनकि हामीले के गर्नुपर्दछ भन्ने बारेमा म केही चिन्तित थिएँ, कि हामी हाम्रा बन्धुहरूविरुद्ध जान हामीमा न्यायिक हुन्छ कि हुन्न।\n\n20 तर तिमीले भनेका छौ, उनीहरूले पश्चात्ताप नगरे परमप्रभुले तिमीलाई आज्ञा दिनुभएको छ कि तिमीहरू उनीहरूविरुद्ध जानुपर्छ।\n\n21 यो हेर कि तिमीले लहीलाई र तेयान्कुमलाई परमप्रभुमा बलियो बनाउनू, उनीहरूलाई नडराउनु भन्नू, किनभने परमेश्वरले मुक्त गर्नुहुनेछ उनीहरूलाई, हो र ती सबैलाई पनि जो त्यो स्वतन्त्रतामा दह्रो भएर खडा छन् जसद्वारा परमेश्वरले उनीहरूलाई मुक्त बनाउनु भएको छ। अनि अब म मेरा प्रिय बन्धु मोरोनीका लागिको मेरो पत्र बन्द गर्छु।\n\n", "alma 62": "[center][font_size=26]अध्याय ६२[/font_size][/center]\n\n[i]मोरोनी गिदोनको सहरमा पहोरानलाई सहयोग गर्न अघि बढ्छन्—आफ्नो देशको सुरक्षागर्न अस्वीकार गर्ने राजावादीहरूलाई मारिन्छ—पहोरान र मोरोनीले नफीहाह फिर्ता लिन्छन्—धेरै लमानीहरू अम्मोनका जनसँग सम्मिलित हुन्छन्—तेयान्कुमले अम्मोरोनको बध गर्दछन् र बदलामा उनको बध गरिन्छ—लमानीहरूलाई भूमिबाट लखेटिन्छ र शान्ति स्थापना गरिन्छ—हेलामान सेवामा फर्कन्छन् र चर्च बनाउँछन्। लगभग ई.पू. ६२–५७।[/i]\n\n1 अनि अब यस्तो हुन गयो कि जब मोरोनीले यो पत्र प्राप्त गरेका थिए उनको हृदयले साहास लियो र पहोरानको वफादारिताका कारण अत्यन्त खुसीले भरिए, कि उनी पनि स्वतन्त्रता र आफ्नो देशको कारणका निम्ति विश्वासघाती थिएनन्।\n\n2 तर उनले पहोरानलाई न्यायको आसनबाट लखेट्ने तिनीहरूका दुष्टताका कारण अत्यन्त शोक गरे, हो, निष्कर्षमा तिनका कारण जसले आफ्ना देशका विरुद्ध र आफ्ना परमेश्वरका विरुद्ध पनि विद्रोह गरेका थिए।\n\n3 अनि यस्तो हुन गयो कि मोरोनीले एक सानो सङ्ख्यामा मानिसहरू लिए, पहोरानको चाहनाअनुसार, अनि उनका बाँकी सेनाको जिम्मेवारी लही र तेयान्कुमलाई दिए र गिदोनको भूमितर्फको आफ्नो यात्रामा लागे।\n\n4 अनि उनले आँफूले प्रवेश गरेका स्थानहरूमा स्वतन्त्रताको ध्वजा उठाए र गिदोनतर्फको आफ्ना सबै यात्रामा जति फौज प्राप्त गर्न सक्थे त्यति जम्मा गरे।\n\n5 अनि यस्तो हुन गयो कि हजारौँ उनको ध्वजातिर जम्मा भए र आफ्ना तरबारहरू उनीहरूको स्वतन्त्राको सुरक्षामा उठाए, कि उनीहरू दासत्वमा आउन नपरोस्।\n\n6 अनि यसरी, जब मोरोनीले आफ्नो सम्पूर्ण यात्रामा आफूले सक्ने जति मानिसहरू एक साथ जम्मा गरेका थिए, उनी गिदोनको भूमिमा आए; अनि आफ्ना फौजहरू पहोरानका फौजहरूसँग एकीकृत भएकाले उनीहरू अत्यन्त बलिया भए, पकुसका मानिसहरूभन्दा पनि बलिया भए, जो भिन्न मतधारीहरूका राजा थिए जसले स्वतन्त्रताबादीहरूलाई जरहेम्लाको भूमिबाट लखेटेका थिए र भूमिलाई अधीनमा लिएका थिए।\n\n7 अनि यस्तो हुन गयो कि मोरोनी र पहोरान आफ्ना सेनाहरूका साथ जरहेम्लाको भूमिसम्म गए र सहरविरुद्ध गए, अनि पकुसका मानिसहरूलाई भेटे, यतिसम्म कि उनीहरू लड्न आए।\n\n8 अनि हेर, पकुसको बध गरियो र उनका मानिसहरूलाई कैदी बनाएर लगियो र पहोरानलाई उनको न्यायको आसनमा पुनर्स्थापना गरियो।\n\n9 अनि पकुसका मानिसहरूले उनीहरूको जाँच, कानुनअनुसार प्राप्त गरे र ती राजावादीहरूले पनि जसलाई समातिएको थियो र कारागरमा फ्याँकिएको थियो; र उनीहरूलाई कानुनअनुसार मृत्युदण्ड दिइयो; हो, ती पकुसका मानिसहरू र राजावादीहरू, ज-जसले आफ्ना देशको सुरक्षामा हतियार लिन चाहेनन्, तर यसका विरुद्ध लड्न चाहे, उनीहरूलाई मारियो।\n\n10 अनि यसरी यो आवश्यक हुन गयो कि यो कानुन देशको सुरक्षाका निम्ति कडाइका साथ पालना गर्नु पर्दछ; हो, अनि जसले आफ्नो स्वतन्त्रताको अस्वीकार गरेको पाइयो उसलाई द्रूतगतिका साथ कानुनअनुसार मृत्युदण्ड दिइयो।\n\n11 अनि यसरी नफीका जन माथिको न्यायकर्ताहरूको शासनको तिसौँ वर्षको अन्त्य भयो; मोरोनी र पहोरानले जरहेम्लामा उनीहरूका आफ्ना जनमाझ शान्ति पुनर्स्थापना गरेर; ती सबैमाथि मृत्यु ल्याएर जो स्वतन्त्रताको कारणप्रति विश्वासिला थिएनन्।\n\n12 अनि यस्तो हुन गयो कि नफीका जनमाथिको न्यायकर्ताहरूको शासनको एकतीसौँ वर्षको प्रारम्भमा, मोरोनीले अह्राए कि बन्दोवस्तीका सामानहरू तुरुन्त पठाइनुपर्छ र छहजार मानिसहरूको सेना पनि हेलामानसामु उनलाई भूमिको त्यो भागको संरक्षण गर्न सहयोग गर्न पठाइनुपर्छ।\n\n13 अनि उनले यो पनि अह्राए कि छहजार मानिसहरूका सेना, पर्याप्त मात्राको खानाका साथ, लही र तेयान्कुमका सेनाहरूसमक्ष पठाइनु पर्दछ। अनि यस्तो हुन गयो कि यो भूमिलाई लमानीहरूविरुद्ध बलियो बनाउन गरिएको थियो।\n\n14 अनि यस्तो हुन गयो कि मोरोनी र पहोरान, जरहेम्लाको भूमिमा मानिसहरूको एक ठूलो समूहलाई छाडेर, लमानीहरूलाई नफीहाहको भूमिमा हराउन निश्चय गर्दै, मानिसहरूको ठूलो समूहका साथ त्यो सहरतर्फ बढे।\n\n15 अनि यस्तो हुन गयो कि जब उनीहरूले भूमितर्फ बढिरहेका थिए, उनीहरूले लमानीहरूका ठूलो समूहलाई लिए र तिनीहरूमध्ये धेरैको बध गरे र उनीहरूका बन्दोवस्तीका सामानहरू र तिनीहरूका युद्धका हतियारहरू लिए।\n\n16 अनि यस्तो हुन गयो कि उनीहरूले तिनीहरूलाई लिएपछि, उनीहरूले तिनीहरूलाई करारमा प्रवेश गर्न लगाए कि तिनीहरूले नफीहरूविरुद्ध युद्धका हतियारहरू अब अरु उठाउन हुँदैन।\n\n17 अनि जब उनीहरूले करारमा प्रवेश गरेका थिए, उनीहरूले तिनीहरूलाई अम्मोनका जनका साथ बस्न पठाए र उनीहरू सङ्ख्यामा लगभग चार हजार थिए जसको बध गरिएको थिएन।\n\n18 अनि यस्तो हुन गयो कि उनीहरूले तिनीहरूलाई आफ्नो यात्रा नफीहाहको भूमितर्फ जारी राख्न पठाए। अनि यस्तो हुन गयो कि जब उनीहरू नफीहाहको सहर आएका थिए, उनीहरूले नफीहाहको मैदानहरूमा पाल टाँगे, जुन नफीहाहको सहरनजिक छ।\n\n19 अब मोरोनी इच्छुक थिए कि लमानीहरू उनीहरूविरुद्ध मैदानहरूमा लड्न आऊन्; तर लमानीहरू, उनीहरूको अत्यन्त महान् साहासको ज्ञान भएकाले र उनीहरूको ठूलो सङ्ख्याको ज्ञान भएकाले, त्यसकारण तिनीहरू उनीहरूविरुद्ध आउन आँट गरेनन्; त्यसकारण तिनीहरू त्यस दिनमा लड्न आएनन्।\n\n20 अनि अब जब रात भयो, मोरोनी रातको अन्धकारमा अघि गए र लमानीहरू उनीहरूका सेनाका साथ सहरको कुन भागमा बसेका छन् भनी जासुस गर्न पर्खालमाथि आए।\n\n21 अनि यस्तो हुन गयो कि उनीहरू पूर्वमा, प्रवेशद्वार नजिक थिए; र उनीहरू निन्द्रामा थिए। अनि अब मोरोनी आफ्ना सेनामा फर्के र अह्राए कि माथिबाट पर्खालको भित्री भागमा झर्न उनीहरूले शीघ्र बलिया डोरीहरू र भाऱ्याङ्गहरू तयार गर्नुपर्छ।\n\n22 अनि यस्तो हुन गयो कि मोरनीले अह्राए कि उनका मानिसहरू अघि बढ्नुपर्छ र पर्खालको माथि आउनुपर्छ र आफैँलाई सहरको त्यस भागमा झार्नुपर्छ, हो पश्चिममा समेत, जहाँ लमानीहरू उनीहरूका सेनाहरूसँग बसेका थिएनन्।\n\n23 अनि यस्तो हुन गयो कि उनीहरू रातिमा, उनीहरूका बलिया डोरीहरू र भाऱ्याङ्गहरूको माध्यमद्वारा सहर भित्र झरे; यसरी जब बिहान भयो उनीहरू सबै सहरको पर्खाल भित्र थिए।\n\n24 अनि अब, जब लमानीहरू उठे र देखे कि मोरोनीका सेनाहरू पर्खालहरू भित्र थिए, उनीहरू अत्यन्तै डराए, यतिसम्म कि उनीहरू द्वार हुँदै भागे।\n\n25 अनि अब जब मोरोनीले देखे कि उनीहरू उनका अगाडि भागिरहेका थिए, उनले अह्राए कि उनका मानिसहरू तिनीहरूका विरुद्ध अघि बढ्नु पर्दछ र धेरैको बध गरे र अरु धेरैलाई घेरे र तिनीहरूलाई कैदीहरू बनाए; अनि तिनीहरूका बाँकी मोरोनीको भूमितिर भागे, जुन समुन्द्र तटका सिमानामा थियो।\n\n26 यसरी मोरोनी र पहोरानले एक जीवात्मा पनि नगुमाई नफीहाहको सहरलाई अधीनमा प्राप्त गरे; अनि लमानीहरूमध्ये धेरै थिए जसको बध गरिएको थियो।\n\n27 अब यस्तो हुन गयो कि धेरै जसो लमानीहरू जो कैदीहरू थिए उनीहरू अम्मोनका जनसँग सम्मिलित हुन र स्वतन्त्र जन बन्न इच्छुक थिए।\n\n28 अनि यस्तो हुन गयो कि जति इच्छुक थिए, उनीहरूलाई तिनीहरूको इच्छाअनुसार दिइयो।\n\n29 त्यसकारण, लमानीहरूका सबै कैदी अम्मोनका जनसँग सम्मिलित भए र भूमि जोत्दै, हरेक प्रकारका अन्न उब्जाउँदै र प्रत्येक किसिमका बथान र हुलहरू हुर्काउँदै अत्यन्त परिश्रम गर्न थाले; अनि त्यसरी नफीहरूलाई ठूलो बोझबाट भारमुक्त गरिएको थियो; हो, यतिसम्म कि उनीहरूलाई सबै लमानी कैदीहरूबाट भारमुक्त गरिएको थियो।\n\n30 अनि यस्तो हुन गयो कि मोरोनी, नफीहाहको सहरलाई अधीनमा लिएपछि, धेरै कैदीहरू लिएकाले, जुनले लमानीहरूका सेनाहरूको सङ्ख्या अत्यन्त घटायो र कैदमा लिएका नफीहरूमध्ये धेरैलाई पुन: प्राप्त गरेकाले, जसले मोरोनीका सेनाहरूलाई अत्यन्तै बलियो बनायो; त्यसकारण मोरोनी नफीहाहको भूमिबाट लहीको भूमितर्फ अघि गए।\n\n31 अनि यस्तो हुन गयो कि जब लमानीहरूले देखे कि मोरोनी उनीहरूविरुद्ध आइरहेका थिए, उनीहरू फेरि डराए र मोरोनीका सेना अगाडि भागे।\n\n32 अनि यस्तो हुन गयो कि मोरोनी र उनका सेनाले उनीहरूलाई लही र तेयान्कुमद्वारा नभेटिन्जेलसम्म उनीहरूलाई सहरदेखि सहरसम्म लखेटे; र लमानीहरू लही र तेयान्कुमदेखि भागे, तल समुन्द्रका किनारा तटका सिमानाहरूसम्म समेत, उनीहरू मोरोनीको भूमिमा नआइन्जेलसम्म।\n\n33 अनि लमानीहरूका सेना एक साथ भेला भएका थिए, यतिसम्म कि उनीहरू सबै एक समूहमा मोरोनीको भूमिमा थिए। अब लमानीहरूका राजा अम्मोरोन पनि उनीहरूसँग थिए।\n\n34 अनि यस्तो हुन गयो कि मोरोनी र लही र तेयान्कुम उनीहरूका सेनाहरूसँग मोरोनीको भूमिका सिमानाहरू वरपर बास बसे, यतिसम्म कि लमानीहरू दक्षिणमा उजाड स्थानका सिमानाहरूमा र पूर्वमा उजाड स्थानका सिमानाहरूमा वरिपरि घेरिएका थिए।\n\n35 अनि यसरी उनीहरूले रातका निम्ति बास बसे। किनकि हेर, नफीहरू र लमानीहरू यात्राको विशालताका कारण थकित थिए; त्यसकारण तेयान्कुमबाहेक उनीहरूले रातको समयमा कुनै चालबाजीको निर्णय गरेनन्; किनकि उनी अम्मोरोनसँग अत्यन्त रिसाएका थिए यतिसम्म कि उनले सोचे कि अम्मोरोन र उनका दाइ अमलिकीयाह, उनीहरू र लमानीहरूबीचको भयानक र लामो युद्धको कारण भएका थिए, जुन त्यति धेरै युद्ध र रक्तपात, हो त्यति धेरै अनिकालको समेत कारण भएको थियो।\n\n36 अनि यस्तो हुन गयो कि तेयान्कुम उनको रिसमा लमानीहरूको शिविरमा गए र आफैँलाई सहरका पर्खालहरूबाट तल झारे। अनि उनी एक डोरीका साथ गएका थिए, एक स्थानबाट अर्को स्थानसम्म, यतिसम्म कि उनले राजालाई फेला पारे; र उनले तिनीमाथि भाला प्रहार गरे, जसले तिनलाई मुटुनजिकै छेड्यो। तर हेर, राजाले मर्नुअगाडि आफ्ना सेवकहरूलाई उठाए, यतिसम्म कि उनीहरूले तेयान्कुमलाई लखेटे र उनको बध गरे।\n\n37 अब अनि यस्तो हुन गयो कि जब लही र मोरोनीले थाहा पाए कि तेयान्कुम मरे उनीहरू अत्यन्तै दुखी भए; किनकि हेर, उनी एक मानिस थिए जसले आफ्नो देशका निम्ति सहासका साथ लडेका थिए; हो, स्वतन्त्रताका एक सच्चा मित्र; अनि उनले धेरै कष्टदायी पीडाहरू सहेका थिए। तर हेर, उनी मरे र सारा पृथ्वी मार्गबाट गएका थिए।\n\n38 अनि यस्तो हुन गयो कि मोरोनी भोलिपल्ट अगाडि बढे र लमानीहरूमाथि जाइलागे, यतिसम्म कि उनीहरूले एक महान् संहारका साथ तिनीहरूको बध गरे; र उनीहरूले तिनीहरूलाई भूमिबाट लखेटे; र उनीहरू भागे, यो समेत कि उनीहरू त्यो समयमा नफीहरूविरुद्द फेरि आएनन्।\n\n39 अनि यसरी नफीका जनमाथिको न्यायकर्ताहरूको शासनको एकतिसौँ वर्ष अन्त्य भयो; र यसरी उनीहरूमाझ धेरै वर्षको अन्तरालसम्म युद्धहरू र रक्तपातहरू र अनिकालहरू र कष्टहरू भएका थिए।\n\n40 अनि नफीका जनमाझ हत्या र कलह र मतभेद र सबै प्रकारका दुष्टता भएका थिए; तैपनि धर्मीहरूका निमित्त, हो, धर्मीहरूका प्रार्थानाहरूका कारण, उनीहरूलाई छाडिएको थियो।\n\n41 तर, हेर, नफीहरू र लमानीहरूबीचको अत्यन्त लामो युद्धका कारण धेरैजना कठोर बनेका थिए, अति नै लामो युद्धका कारण; उनीहरूका कष्टका कारण धेरै नरम बनेका थिए, यतिसम्म कि उनीहरूले परमेश्वरअगाडि आफैँलाई, विनम्रताको गहिराइसम्म, विनम्र बनाए\n\n42 अनि यस्तो हुन गयो कि मोरोनीले लमानीहरूबाट रक्षारहित भएका भूमिका धेरै जसो भागहरूलाई, ती पर्याप्त बलियो नभइन्जेलसम्म, बलियो बनाएपछि, उनी जरहेम्लाको सहरमा फर्के; अनि हेलामान पनि आफ्नो रिक्थको भूमिमा फर्के; अनि फेरि एक पटक नफीका जनमाझ शान्ति स्थापना भयो।\n\n43 अनि मोरोनीले सेनाको नेतृत्व उनका छोराका हातहरूमा समर्पण गरे, जसको नाउँ मोरोनीहाह थियो; र उनले तिनको आफ्नो घरमा अवकाश लिए कि उनले आफ्ना बाँकी दिनहरू शान्तिमा बिताउन सकून्।\n\n44 अनि पहोरान आफ्नो न्याय आसनमा फर्के; हेलामानले जनसामु फेरि परमेश्वरका वचन सुनाउन थाले; किनकि त्यति धेरै युद्ध र कलहका कारण, यो आवश्यक बनेको थियो कि चर्चमा फेरि विनियम बनाउनुपर्छ।\n\n45 त्यसकारण, हेलामान र उनका बन्धुहरू अघि गए र धेरै जनलाई उनीहरूको दुष्टताको विश्वास दिलाउनमा धेरै शक्तिका साथ परमेश्वरका वचन घोषणा गरे, जसले उनीहरूलाई आफ्ना पापहरूको पश्चात्ताप गर्न र परमप्रभु उनीहरूका परमेश्वरमा बप्तिस्मा लिन लगायो।\n\n46 अनि यस्तो हुन गयो कि उनीहरूले सम्पूर्ण भूमि भरि परमेश्वरको चर्च फेरि स्थापना गरे।\n\n47 हो, अनि कानुनका बारेमा विनियमहरू बनाइयो। अनि उनीहरूका न्यायकर्ताहरू र उनीहरूका प्रधान न्यायकर्ताहरू चुनियो।\n\n48 अनि नफीका जन भूमिमा फेरि उन्नति गर्न थाले र भूमिमा फेरि बढ्न र अत्यन्त बलिया हुन थाले। अनि उनीहरू अत्यन्त धनी बन्न थाले।\n\n49 तर उनीहरूका धन, अथवा शक्ति, अथवा उनीहरूको उन्नति हुँदाहुँदै, उनीहरू आफ्ना आँखाका घमण्डमा उचालिएका थिएनन्; न त उनीहरू परमप्रभु उनीहरूका परमेश्वरलाई सम्झन सुस्त नै थिए; तर उनीहरू उहाँसामु आफैँ अत्यन्त विनम्र भए।\n\n50 हो, उनीहरूले सम्झे परमप्रभुले उनीहरूका लागि कति महान् कुराहरू गर्नु भएको थियो, कि उहाँले उनीहरूलाई मृत्युबाट र बन्धनबाट र कैदबाट र सबै प्रकारका कष्टबाट मुक्त गर्नु भएको थियो र उहाँले उनीहरूलाई शत्रुका हातहरूबाट मुक्त गर्नुभएको थियो।\n\n51 अनि उनीहरूले निरन्तर रुपमा परमप्रभु उनीहरूका परमेश्वरसामु प्रार्थना गरे, यतिसम्म कि परमप्रभुले आफ्ना वचनअनुसार उनीहरूलाई आशीष दिनुभयो, ताकि उनीहरू भूमिमा बलिया बने र उन्नति गरे।\n\n52 अनि यस्तो हुन गयो कि यी सबै कुराहरू गरिएको थियो। अनि नफीका जनमाथिको न्यायकर्ताहरूको शासनको पैंतीसौँ वर्षमा हेलामानको मृत्यु भयो।\n\n", "alma 63": "[center][font_size=26]अध्याय ६३[/font_size][/center]\n\n[i]शिब्लोनले र पछि हेलामानले पवित्र अभिलेखहरूको अधीनमा लिन्छन्—धेरै नफीहरू उत्तरतर्फको भूमितिर यात्रा गर्छन्—हगोतले पानीजहाज बनाउँछन्, जुन पश्चिम समुन्द्रतिर जान्छ—मोरोनीहाहले लमानीहरूलाई लडाइँमा हराउँछन्। लगभग ई.पू. ५६–५२।[/i]\n\n1 नफीका जन माथिको न्यायकर्ताहरूको शासनको छत्तीसौँ वर्षको प्रारम्भमा यस्तो हुन गयो कि, अल्माले हेलामानलाई हस्तान्तरण गरिएका ती पवित्र कुराहरूको शिब्लोनले अधीनमा लिए।\n\n2 अनि उनी एक न्यायिक मानिस थिए र उनले परमेश्वरअगाडि सिधा भएर हिँडे; र उनले निरन्तर असल गर्न, परमप्रभु उनका परमेश्वरले दिएका आज्ञाहरू पालना गर्न ध्यान दिए; अनि उनका भाईले पनि त्यसै गरे।\n\n3 अनि यस्तो हुन गयो कि मोरोनीको पनि मृत्यु भयो। अनि यसरी न्यायकर्ताहरूको शासनको छत्तीसौँ वर्षको अन्त्य भयो।\n\n4 अनि यस्तो हुन गयो कि न्यायकर्ताहरूको शासनको सैँत्तीसौँ वर्षमा, त्यहाँ मानिसहरूको एक ठूलो समूह थियो, उनीहरूका पत्नीहरू र उनीहरूका छोराछोरीहरूका साथ, पाँच हजार चार सय पुग्ने जति, जरहेम्लाको भूमिबाट उत्तरतर्फको भूमितर्फ प्रस्थान गरे।\n\n5 अनि यस्तो हुन गयो कि हगोत, उनी एक अत्यन्त उत्सुक मानिस भएकोले, त्यसकारण उनी अघि गए र बाउन्टिफुल भूमिका सिमानाहरूमा, उजाड भूमि नजिक आफ्ना निम्ति एक अत्यन्त विशाल पानीजहाज बनाए र त्यसलाई पश्चिम समुन्द्रतिर, उत्तरतर्फ लैजाने सानो घाँटीनेर चलाउन सुरु गरे।\n\n6 अनि हेर, त्यहाँ नफीहरूमध्ये धेरै थिए, जसले त्यसमा प्रवेश गरे र धेरै बन्दोबस्तीका सामानहरूका साथ अघि खियाए र धेरै आइमाईहरू र बालबालिकाहरू पनि; र उनीहरूले उत्तरतर्फको बाटो लिए। अनि यसरी सैत्तीसौँ वर्षको अन्त्य भयो।\n\n7 अनि अठ्तीसौँ वर्षमा, यो मानिसले अरु पानीजहाजहरू बनाए। अनि पहिलो जाहज पनि फर्कियो र अरु धेरै मानिसहरू त्यसमा प्रवेश गरे; अनि उनीहरूले पनि धेरै बन्दोबस्तीका सामानहरू लगे र फेरि उत्तरतर्फको भूमितिर अगाडि प्रस्थान गरे।\n\n8 अनि यस्तो हुन गयो कि उनीहरूका बारेमा अरु केही सुनिएन। अनि हामी अनुमान गर्छौँ कि उनीहरू समुन्द्रका गहिराइहरूमा डुबे। अनि यस्तो हुन गयो कि अर्को एउटा पानीजाहाज पनि अघि गयो; र उनी कहाँ गइन् हामीलाई थाहा छैन।\n\n9 अनि यस्तो हुन गयो कि यो वर्षमा त्यहाँ धेरै मानिसहरू थिए जो उत्तरतर्फको भूमितिर अघि गए। अनि यसरी अठतीसौँ वर्षको अन्त्य भयो।\n\n10 न्यायकर्ताहरूको शासनको उनन्चालीसौँ वर्षमा यस्तो हुन गयो, शिब्लोनको पनि मृत्यु भयो, अनि कोरियान्तोन एक पानीजाहाजमा उत्तरको भूमितिर त्यस भूमिमा गएका जनलाई बन्दोवस्तीका सामान पुऱ्याउन गएका थिए।\n\n11 त्यसकारण शिब्लोनलाई, आफ्नो मृत्युभन्दा पहिले, ती पवित्र कुराहरू, हेलामानका छोरा, उनकै पिताका नाउँबाट नामाकरण गरिएका, हेलामानलाई प्रदान गर्न यो आवश्यक भयो।\n\n12 अब हेर, हेलामानका अधीनमा भएका ती सबै कुँदाइहरू लेखिएका थिए र अल्माद्वारा लैजान हुन्न भनि भनिएका ती भागहरू बाहेक सम्पूर्ण भूमि भरि मानिसका छोराछोरीहरूमाझ पठाइएको थियो।\n\n13 तैपनि, यी कुराहरू पवित्र राखिनु पर्ने र एक पिँढीदेखि अर्कोसम्म हस्तान्तरण गरिनु पर्ने थियो; त्यसकारण, यो वर्षमा, शिब्लोनको मृत्युअगाडि हेलामानलाई प्रदान गरिएको थियो।\n\n14 अनि यस वर्षमा यस्तो हुन गयो कि त्यहाँ केही भिन्न मतधारीहरू थिए जो लमानीहरू अघि गए; र उनीहरूलाई नफीहरूका विरुद्ध क्रोधमा फेरि उक्साइएको थियो।\n\n15 अनि सोही वर्षमा पनि उनीहरू एक अनगिन्ती सेनाका साथ मोरोनीहाहका जन, अर्थात् मोरोनीहाहका सेनाविरुद्ध युद्ध गर्न आए, जुनमा उनीहरूलाई हराइयो र ठूलो क्षति सहँदै उनीहरूका आफ्ना भूमिहरूतिर लखेटियो।\n\n16 अनि यसरी नफीका जनमाथिको न्यायकर्ताहरूको शासनको उनान्चालीसौँ वर्षको अन्त्य भयो।\n\n17 अनि यसरी अल्माको र उनका छोरा हेलामनको र शिब्लोन, जो उनका छोरा थिए, उनको पनि विवरण अन्त्य भयो।\n\n", "hel 1": "[center][font_size=26]हेलामानको पुस्तक[/font_size][/center]\n\nनफीहरूको एक विवरण। उनीहरूका युद्ध र कलह र उनीहरूका मतभेदहरू। अनि धेरै पवित्र अगमवक्ताहरूका अगमवाणीहरू, ख्रीष्टको आगमनअगाडि, हेलामानका अभिलेखहरूअनुसार, जो हेलामानका छोरा थिए र उनका छोराहरूका अभिलेखहरूअनुसार, ख्रीष्टको आगमनसम्म समेत। अनि धेरै लमानीहरू पनि परिवर्तित हुन्छन्। उनीहरूको परिवर्तनको एक विवरण। लमानीहरूको धार्मिकताको र नफीहरूका दुष्टता र कुकर्महरूको विवरण, हेलामान र उनका छोराहरूका अभिलेखहरूअनुसार, ख्रीष्टको आगमनसम्म समेत, जसलाई हेलामनको पुस्तक भनिन्छ र अरु यस्तै।\n\n[center][font_size=26]अध्याय १[/font_size][/center]\n\n[i]दोस्रो पहोरान प्रधान न्यायकर्ता बन्दछन् र कीश्कुमेनद्वारा हत्या गरिन्छन्—पकुमेनीले न्यायकर्ताको आसन लिन्छन्—कोरियान्तुम्रले लमानीहरूका सेनाहरूको अगुवाइ गर्छन्, जरहेम्ला लिन्छन् र पकुमेनीको बध गर्छन्—मोरोनिहाहले लमानीहरूलाई हराउँछन् र जरहेम्ला फिर्ता लिन्छन् र कोरियान्तुम्रको बध गरिन्छ। लगभग ई.पू. ५२–५०।[/i]\n\n1 अनि अब हेर, नफीका जनमाथिको न्यायकर्ताहरूको शासनको चालीसौँ वर्षको प्रारम्भमा यस्तो हुन गयो, नफीहरूका जनमाझ एक गम्भीर सङ्कट पर्न थाल्यो।\n\n2 किनकि हेर, पहोरान मरेका थिए र सारा पृथ्वीका मार्गबाट गएका थिए; त्यसकारण कसले न्यायको आसन पाउनु पर्दछ भनी दाजुभाइहरू, जो पहोरानका छोराहरू थिए, उनीहरूमाझ एक गम्भीर कलह हुन थाल्यो।\n\n3 अब न्यायको आसनका निम्ति कलह गर्नेहरूका नाउँहरू यी थिए, जसले जनलाई पनि कलह गर्न लगाए: पहोरान, पान्ची र पकुमेनी।\n\n4 अब पहोरानका छोराहरू यी सबै थिएनन् (किनकि उनका धेरै थिए), तर यी तिनीहरू थिए जसले न्यायको आसनका निम्ति लडे; त्यसकारण, उनीहरूले जनमाझ तीन विभाजन ल्याए।\n\n5 तैपनि, यस्तो हुन गयो कि जनताको मतद्वारा नफीका जनमाथि प्रधान न्यायकर्ता र राज्यपाल हुन पहोरानलाई नियुक्त गरियो।\n\n6 अनि यस्तो हुन गयो कि पकुमेनी, जब उनले देखे कि उनले न्यायको आसन प्राप्त गर्न सकेनन्, उनी जनताका आवाजसँग एकीकृत भए।\n\n7 अनि हेर, पान्ची र उनलाई आफ्नो राज्यपाल हुनुपर्छ भनी इच्छुक हुने जनका भाग, अत्यन्त क्रोधित थिए; त्यसकारण, उनले ती जनलाई उनीहरूका दाजुभाइहरूविरुद्ध विद्रोहमा उठ्नुपर्छ भनी चाप्लुसी गर्न लागे।\n\n8 अनि यस्तो हुन गयो जब उनले यसो गर्न लागेका थिए, हेर, उनलाई लगियो र जनताको मतद्वारा उनलाई मुद्दा हालियो र मृत्युको सजाय तोकियो; किनकि उनी विद्रोहमा उठेका थिए र जनको स्वतन्त्रताको विनाश गर्न खोजेका थिए।\n\n9 अब जब उनी उनीहरूका राज्यपाल हुनुपर्दछ भनी इच्छुक हुने ती जनले देखे कि उनीलाई मृत्युको सजाय तोकियो, त्यसकारण उनीहरू रिसाए र हेर, उनीहरूले एउटा कीश्कुमेनलाई पठाए, पहोरानको न्यायको आसनसम्म समेत र पहोरानको हत्या गरे जब उनी न्यायको आसनमा बसेका थिए।\n\n10 अनि उसलाई पहोरानका सेवकहरूले पछ्याए; तर हेर, कीश्कुमेन यति द्रूतगतिले भागेको थियो कि कुनै मानिसले उसलाई उछिन्न सकेनन्।\n\n11 अनि ऊ उनीहरूमाझ गयो जसले उसलाई पठाए र उनीहरू, उनीहरूको चीरस्थायी निर्माताको कसम खाँदै, हो, एक करारमा प्रवेश गरे, कि उनीहरूले कसैलाई भन्ने छैनन् कि कीश्कुमेनले पहोरानको हत्या गरेको थियो।\n\n12 त्यसकारण, कीश्कुमेन नफीहरूका जनमाझ चिनिएन, किनकि पहोरानको हत्या गरेको समयमा ऊ नकाबमा थियो। अनि कीश्कुमेन र ऊसँग करार गर्ने उसका समूह, जनमाझ मिस्सिए, यस प्रकारले कि उनीहरूलाई फेला पार्न सकिन्नथ्यो; तर जतिलाई फेला पारियो उनीहरूलाई मृत्युको सजाय दिइयो।\n\n13 अनि अब हेर, जनमाथि प्रधान न्यायकर्ता र राज्यपाल हुन, उनका दाजु पहोरानका सट्टामा शासन गर्न, जनताका मतअनुसार, पकुमेनीलाई नियुक्त गरियो; अनि यो उनको अधिकारअनुसार थियो। अनि यो सबै न्यायकर्ताहरूको शासनको चालिसौँ वर्षमा गरिएको थियो; र यसको अन्त्य भयो।\n\n14 अनि यस्तो हुन गयो कि न्यायकर्ताहरूको शासनको एकचालीसौँ वर्षमा, कि लमानीहरूले गन्न नसकिने मानिसहरूको सेना एकसाथ जम्मा गरेका थिए र उनीहरूलाई तरबारले र खुँडाले र धनुले र बाणले र शिर कवचले र वक्ष कवचले र सबै प्रकारका प्रत्येक किसिमका ढालले सजाइएको थियो।\n\n15 अनि उनीहरू फेरि तल आए कि उनीहरू नफीहरूविरुद्ध लडाइँ गर्न सकून्। अनि उनीहरूलाई कोरियान्तुम्र भन्ने मानिसद्वारा अगुवाइ गरिएको थियो; र उनी जरहेम्लाका सन्तति थिए; र उनी नफीहरूमाझबाट भिन्न मतधारी थिए; र उनी ठूला र शक्तिशाली मानिस थिए।\n\n16 त्यसकारण, लमानीहरूका राजा, जसको नाउँ तुबलोत थियो, जो अम्मोरोनका छोरा थिए, उनले यो ठान्दै कि कोरियान्तुम्र, एक शक्तिशाली मानिस भएकाले, उनका शक्तिका साथ र उनको महान् विवेकका साथ नफीहरूविरुद्ध खडा हुन सक्थे, यतिसम्म कि उनलाई पठाएर उनले नफीहरूमाथि शक्ति प्राप्त गर्न सक्थे—\n\n17 त्यसकारण उनले उनीहरूलाई रिसमा उक्साए र उनले आफ्ना सेनाहरूलाई एकसाथ जम्मा गरे र उनले कोरियान्तुम्रलाई उनीहरूको अगुवा हुन नियुक्त गरे र अह्राए कि उनीहरू नफीहरूका विरुद्ध लडाइँ गर्न जरहेम्लाको भूमितिर अगाडि बढ्नुपर्छ।\n\n18 अनि यस्तो हुन गयो कि सरकारमा त्यति धेरै कलह र त्यति धेरै कठिनाइ भएका कारण, कि उनीहरूले जरहेम्लाको भूमिमा पर्याप्त रक्षकहरू राखेका थिएनन्; किनकि उनीहरूले ठानेका थिए कि लमानीहरू त्यो महान् सहर जरहेम्लामाथि आक्रमण गर्न भूमिको केन्द्रसम्म आउन आँट गर्नेछैनन्।\n\n19 तर यस्तो हुन गयो कि कोरियान्तुम्र उनका अनगिन्ती सैन्यका अगाडि अघि बढे र सहरका बासिन्दाहरूमाथि आए र उनीहरूको यात्रा यति द्रूत गतिले थियो कि नफीहरूका निम्ति उनीहरूका सेनाहरू एकसाथ जम्मा गर्ने समय नै भएन।\n\n20 त्यसकारण कोरियान्तुम्रले सहरको प्रवेशमा रहेका रक्षकहरूलाई ढाले र उनका पूरै सेनाका साथ सहरमा अघि बढे र उनीहरूले आफ्नो विरोध गर्ने प्रत्येकलाई बध गरे, यतिसम्म कि उनीहरूले पूरै सहरलाई अधीनमा लिए।\n\n21 अनि यस्तो हुन गयो कि प्रधान न्यायकर्ता पकुमेनी कोरियान्तुम्रअगाडिबाट, सहरको पर्खालसम्म समेत भागे। अनि यस्तो हुन गयो कि कोरियान्तुम्रले उनलाई पर्खालमा प्रहार गरे, यतिसम्म कि उनी मरे। अनि यसरी पकुमेनीका दिनहरूको अन्त्य भयो।\n\n22 अनि अब जब कोरियान्तुम्रले देखे कि जरहेम्लाको सहर आफ्नो अधीनमा थियो र देखे कि नफीहरू उनीहरूबाट भागे र बध गरिए र समातिए र कारागरमा फ्याँकिए र भूमिको सबभन्दा बलियो पकडलाई उनले अधीनमा प्राप्त गरेका थिए, उनले यतिसम्म साहास गरे कि उनी सबै भूमिविरुद्ध जान लागे।\n\n23 अनि अब ऊ जरहेम्लाको भूमिमा बास बसेनन्, तर उनले विशाल सेनाका साथ अघि बढे, बाउन्टिफूलको सहरतर्फ समेत; किनकि अघि जानु र तरबारका साथ आफ्नो बाटो बनाउने उनको निश्चय थियो, ताकि उनले भूमिको उत्तर भाग अधीनमा प्राप्त गर्न सकून्।\n\n24 अनि, यो अनुमान गर्दै कि उनीहरूको सबभन्दा ठूलो शक्ति भूमिको केन्द्रमा थियो, त्यसकारण उनी साना समूहमा बाहेक उनीहरू आफैँलाई एकसाथ भेला हुने समय नदिइकन अघि बढे; अनि यस प्रकारले उनीहरू तिनीहरूमाथि जाइलागे र उनीहरूलाई जमिनमा ढाले।\n\n25 तर हेर, कोरियान्तुम्रको भूमिको केन्द्र मार्फत्‌को यो यात्राले, बध गरिएका नफीहरूको सङ्ख्या महान् हुँदाहुँदै पनि, मोरोनीहाहलाई उनीहरूमाथि ठूलो फाइदा दियो।\n\n26 किनकि हेर, मोरोनीहाहले अनुमान गरेका थिए कि लमानीहरू भूमिको केन्द्रसम्म आउने आँट गर्दैनन्, तर कि उनीहरूले अहिलेसम्म गरेजस्तै सिमानाहरू वरिपरिका सहरहरूलाई आक्रमण गर्नेछन्; त्यसकारण मोरोनीहाहले अह्राएका थिए कि उनीहरूका बलिया सेनाहरू सिमानाहरू वरिपरिका ती भागहरूमा तैनाथ गरिनु पर्छ।\n\n27 तर हेर, लमानीहरू उनको इच्छाअनुसार डराएनन्, तर उनीहरू भूमिको केन्द्रसम्म आएका थिए र जरहेम्लाको सहर, राजधानी सहर लिएका थिए र भूमिको सबभन्दा प्रमुख भागहरूमार्फत् अघि बढिरहेका थिए, दुबै मानिसहरू, आइमाईहरू र बालबालिकाहरूको, जनको महान् संहारका साथ बध गर्दै, धेरै सहरहरू र धेरै किल्लाहरूलाई अधीनमा लिँदै।\n\n28 तर जब मोरोनीहाहले यो थाहा पाए. उनले लहीलाई वरिपरि एक सेनाका साथ उनीहरू बाउन्टिफूल आउनुभन्दा अगाडि उनीहरूलाई सामना गर्न तुरुन्त पठाए।\n\n29 अनि उनले त्यसो गरे र उनले उनीहरू बाउन्टिफूल आउनु अगावै उनीहरूको सामना गरे र उनीहरूलाई लडाइँ दिए, यतिसम्म कि उनीहरू जरहेम्लाको भूमितर्फ पछि हट्न थाले।\n\n30 अनि यस्तो हुन गयो कि मोरोनीहाहले उनीहरू पछि हट्दा सामना गर्न थाले र उनीहरूलाई लडाइँ दिए, यतिसम्म कि यो एक अत्यन्त रगतले भरिएको लडाइँ भयो, हो, धेरैको बध गरियो र कोरियान्तुम्रलाई पनि बध गरिएकाहरूमाझ फेला पारियो।\n\n31 अनि अब, हेर, लमानीहरू अरु कुनै बाटोबाट पछि हट्न सकेनन्, न त उत्तरमा, न त दक्षिणमा, न त पूर्वमा, न त पश्चिममा, किनकि उनीहरू हरेकतर्फ नफीहरूद्वारा घेरिएका थिए।\n\n32 अनि यसरी कोरियान्तुम्रले लमानीहरूलाई नफीहरूमाझ हुत्ताए, यतिसम्म कि उनीहरू नफीहरूका शक्तिमा थिए र उनी आफैँ बध गरिए र लमानीहरूले आफैँलाई नफीहरूका हातहरूमा समर्पण गरे।\n\n33 अनि यस्तो हुन गयो कि मोरोनीहाहले जरहेम्लाको सहरलाई पुन: अधीनमा लिए र अह्राए कि कैदमा लिएका लमानीहरू शान्तिका साथ भूमिबाट प्रस्थान गर्नु पर्दछ।\n\n34 अनि यसरी न्यायकर्ताहरूको शासनको एकचालीसौँ वर्षको अन्त्य भयो।\n\n", "hel 2": "[center][font_size=26]अध्याय २[/font_size][/center]\n\n[i]हेलामानको छोरा हेलामान प्रधान न्यायकर्ता बन्छन्—गादियान्तोनले कीश्कुमेनको समूहको अगुवाइ गर्दछ—हेलामानको सेवकले कीश्कुमेनको बध गर्छ र गादियान्तोनको समूह उजाड स्थानतिर भाग्छन्। लगभग ई.पू. ५०–४९।[/i]\n\n1 अनि न्यायकर्ताहरूको शासनको बयालिसौँ वर्षमा यस्तो हुन गयो, मोरोनीहाहले नफीहरू र लमानीहरूबीच पुन: शान्ति स्थापना गरेपछि, हेर, त्यहाँ न्यायको आसन लिने कोही थिएन; त्यसकारण जनमाझ कसले न्यायको आसन लिने भनी पुन: कलह हुन थाल्यो।\n\n2 अनि यस्तो हुन गयो कि, जनताको मतद्वारा हेलामनको छोरा हेलामानलाई न्यायको आसन लिन नियुक्त गरियो।\n\n3 तर हेर, पहोरानको हत्या गर्ने कीश्कुमेनले हेलामानलाई पनि विनाश गर्न कुऱ्यो; र उसलाई उसको दुष्टता कसैले थाहा पाउन हुँदैन भनी करारमा प्रवेश गर्ने उसको समूहको समर्थन थियो।\n\n4 किनकि त्यहाँ एक गादियान्तोन थियो, जो धेरै वचनहरूमा र आफ्नो कलामा पनि, हत्याको र डकैँतीको गोप्य कार्य गर्न अत्यन्त सिपालु थियो; त्यसकारण ऊ कीश्कुमेनको समूहको अगुवा भयो।\n\n5 त्यसकारण उसले उनीहरूलाई र कीश्कूमेनलाई पनि उक्सायो, कि यदि उनीहरूले उसलाई न्यायको आसनमा बसाले भने उसले उसको समूहका तिनीहरूलाई जनमाझको शक्तिका र अधिकारका स्थानहरूमा ठाउँ दिनेछ; त्यसकारण कीश्कुमेनले हेलामानको विनाश गर्न खोज्यो।\n\n6 अनि यस्तो हुन गयो कि जब ऊ हेलामानको विनाश गर्न न्यायको आशनतर्फ गयो, हेर हेलामानका सेवकहरूमध्ये एक, रातमा बाहिर भएकाले, मुकुण्डोमार्फत्, यो समूहले बनाएको हेलामानको नाश गर्ने योजनाको ज्ञान प्राप्त गरेकाले—\n\n7 अनि यस्तो हुन गयो कि उसले कीश्कुमेनलाई भेट्यो र उसलाई एक चिन्ह दियो; त्यसकारण कीश्कुमेनले आफ्नो चाहना उसलाई अवगत गरायो, यो चाहाँदै कि उसले न्यायको आसनमा जानेछ ताकि उसले हेलामानको हत्या गर्न सकोस्।\n\n8 अनि जब हेलामानको सेवकले कीश्कुमेनको हृदयलाई थाहा पाएको थियो र कसरी कि उसको उद्देश्य हत्या गर्नु थियो र यो पनि कि उनीहरूको समूहमा भएका ती सबैको उद्देश्य हत्या गर्नु र लुट्नु र शक्ति हत्याउनु थियो, (अनि यो उनीहरूको गोप्य योजना र उनीहरूको गुटबन्दी थियो) हेलामानको सेवकले कीश्कुमेनसामु भन्यो: हामी न्यायको आसनसम्म जाऔँ।\n\n9 अब यसले कीश्कुमेनलाई अत्यन्त खुसी दियो, किनकि उसले अनुमान गऱ्यो कि उसले आफ्नो योजना पूरा गर्नुपर्छ तर हेर, जब उनीहरू न्यायको आसनतिर अघि गइरहेका थिए, हेलामानको सेवकले कीश्कुमेनलाई मुटुमा छुरा रोप्यो, ताकि ऊ आर्तनाद बिना मरेर ढल्यो। अनि ऊ दौड्यो र हेलामानलाई उसले देखेका र सुनेका र गरेका सबै कुराहरू भन्यो।\n\n10 अनि यस्तो हुन गयो कि हेलामानले यो डाँकाहरू र गोप्य हत्याराहरूको समूहलाई समात्न पठाए, कि उनीहरूलाई कानुनअनुसार गर्न सकियोस्।\n\n11 तर, हेर, जब गादियान्तोनले पत्ता लायो कि कीश्कुमेन फर्केन ऊ डरायो कथंकदाचित् कि उसको विनाश गरियो; त्यसकारण उसले अह्रायो कि उसको समूहले उसलाई पछ्याउनु पर्छ। अनि उनीहरूले आफ्नो यात्रा भूमिबाहिर गोप्य बाटो हुँदै लिए, उजाड स्थानतिर; अनि यसरी जब हेलामानले उनीहरूलाई समात्न पठाए उनीहरूलाई कहीँ पनि फेलापार्न सकिएन।\n\n12 अनि गादियान्तोनका बारेमा अरुपछि बोलिनेछ। अनि यसरी नफीका जनमाथिको न्यायकर्ताहरूको शासनको बयालीसौँ वर्षको अन्त्य भयो।\n\n13 अनि हेर, यो पुस्तकको अन्त्यमा तिमीहरूले देख्नेछौ कि यो गादियान्तोनले हराए, हो, नफीका जनको लगभग पूरै विनाशको सिद्ध गर्नेछ।\n\n14 हेर मेरो अर्थ हेलामानको पुस्तकको अन्त्य होइन, तर मेरो अर्थ नफीको पुस्तकको अन्त्य हो, जहाँबाट मैले सबै विवरण लिएको छु जुन मैले लेखेको छु।\n\n", "hel 3": "[center][font_size=26]अध्याय ३[/font_size][/center]\n\n[i]धेरै नफीहरू उत्तरतर्फको भूमितिर बसाइँ सर्छन्—उनीहरूले सिमेन्टका घरहरू बनाउँछन् र धेरै अभिलेखहरू राख्छन्—दसौँ हजार परिवर्तित हुन्छन् र बप्तिस्मा लिन्छन्—परमेश्वरको वचनले मानिसहरूलाई मुक्तितर्फ अगुवाइ गर्दछ—हेलामानको छोरा नफीले न्यायको आसन लिन्छन्। लगभग ई.पू. ४९–३९।[/i]\n\n1 अनि अब न्यायकर्ताहरूको शासनको त्रिचालीसौँ वर्षमा यस्तो हुन गयो, नफीका जनमाझ कुनै कलह भएन चर्चमा भएको एक सानो घमण्डभन्दा बाहेक, जुनले जनमाझ एक सानो मतभेद ल्यायो, जुन मामलालाई त्रिचालीसौँ वर्षको अन्त्यमा मिलाइयो।\n\n2 अनि जनमाझ चौवालीसौँ वर्षमा कुनै कलह भएन; न त उनीहरूमाझ पैँतालीसौँ वर्षमा कुनै कलह भयो।\n\n3 अनि छयालीसौँ वर्षमा यस्तो हुन गयो, हो, त्यहाँ धेरै कलह र धेरै मतभेदहरू थिए; जुनमा त्यहाँ अत्यन्त धेरै थिए जसले जरहेम्लाबाट प्रस्थान गरे र उत्तरतर्फको भूमिलाई रिक्थमा लिन गए।\n\n4 अनि उनीहरूले एक अत्यन्त ठूलो दूरी यात्रा गरे, यतिसम्म कि उनीहरू ठूलो पानीको भागहरू र धेरै नदीहरूमा आए।\n\n5 हो, अनि उनीहरूसमेत भूमिका सबै भागहरूमा फैलिए, जुनसुकै भागहरू जुनलाई उजाड र काठहरू बिनाका बनाइएका थिएनन्, धेरै बासिन्दाहरूका कारण जसले यसअघि यो भूमिलाई रिक्थमा लिएका थिए।\n\n6 अनि अब काठका निम्ति बाहेक भूमिको कुनै भाग पनि उजाड थिएन; तर यस अघि बास गरेका जनको भयङ्कर विनाशको कारण यसलाई उजाड भनिएको थियो।\n\n7 अनि भूमिको सतहमाथि त्यहाँ थोरै काठ भएकाले त्यहाँ जाने जन सिमेन्टको काममा अत्यन्त सिपालु भए; त्यसकारण उनीहरूले सिमेन्टका घरहरू बनाए, जसमा उनीहरूले बास गरे।\n\n8 अनि यस्तो हुन गयो कि उनीहरूको सङ्ख्या बढ्यो र उनीहरू छरिए र दक्षिणतर्फको भूमिदेखि उत्तरतर्फको भूमिसम्म गए र यतिसम्म फैलिए कि उनीहरूले दक्षिणको समुद्रदेखि उत्तरको समुद्रसम्म, पश्चिमको समुद्रदेखि पूर्वको समुद्रसम्म सारा पृथ्वीको सतह ढाक्न थाले।\n\n9 अनि उत्तरतर्फको भूमिमा भएका ती जन पालहरूमा र सिमेन्टका घरहरूमा बसे र उनीहरूले सहे जुन वृक्ष भूमिको सतहमाथि उम्रन्छ कि त्यो हुर्कनु पर्छ, कि समयमा उनीहरूसँग उनीहरूका घरहरू, हो उनीहरूका सहर र उनीहरूका मन्दिर र उनीहरूका सभा-घर र उनीहरूका आरक्षण र सबै प्रकारका भवन बनाउन काठ हुन सकोस्।\n\n10 अनि यस्तो हुन गयो कि उत्तरतर्फको भूमिमा काठ अत्यन्त अभावमा थियो, उनीहरूले पानीजहाजको बाटो हुँदै धेरै पठाए।\n\n11 अनि यसरी उनीहरूले उत्तरतर्फको भूमिमा जनलाई सक्षम बनाए कि उनीहरूले काठ र सिमेन्ट दुबैका धेरै सहरहरू बनाउन सकून्।\n\n12 अनि यस्तो हुन गयो कि त्यहाँ अम्मोनका जनमध्ये धेरै थिए, जो जन्मद्वारा लमानीहरू थिए, उनीहरू पनि यस भूमितिर गए।\n\n13 अनि अब मानिसहरूका काम-कारबाहीहरूका अभिलेखहरू, यी जनमध्ये धेरै जनद्वारा, उनीहरूका बारेमा, राखिएको थियो, जुन विशेष र धेरै ठूला थिए।\n\n14 तर हेर, यी जनका काम-कारवाहीका एक सयांश, हो, लमानीहरूका र नफीहरूका र उनीहरूका युद्धका र कलहका र फाटाका र उनीहरूका प्रवचनका र उनीहरूका अगमवाणीहरूका र उनीहरूका ढुवानीहरू र पानीजहाजहरूको निर्माणका, उनीहरूका मन्दिरहरूको र सभा-घरको र उनीहरूका आश्रयको निर्माणका र उनीहरूका धार्मिकताका र उनीहरूका हत्याका र उनीहरूका लुट्का र उनीहरूका चोरीका र सबै प्रकारका कुकर्म र वेश्यावृत्तिका विवरण, यो कार्यमा अटाउन सक्दैनन्।\n\n15 तर हेर, त्यहाँ धेरै पुस्तक र प्रत्येक किसिमका धेरै अभिलेखहरू छन् र ती मुख्यत: नफीहरूद्वारा राखिएका छन्।\n\n16 अनि तिनलाई नफीहरूद्वारा एक पिँढीदेखि अर्कोसम्म हस्तान्तरण गरिएको थियो, उनीहरू सबै उल्लङ्घनमा पतन भएर र हत्या गरिएर, लुटिएर र सिकार खेलिएर र लखेटिएर र बध गरिएर र पृथ्वीको सतहमा छरपष्ट पारिएर र लमानीहरूमाझ अरु अब नफीहरू नभनिन्जेलसम्म मिसिएर, दुष्ट र जङ्गली र डरलाग्दा बनेर, हो लमानीहरू जस्तै नबनिन्जेलसम्म समेत।\n\n17 अनि अब म फेरि मेरो विवरणमा फर्कन्छु; त्यसकारण, मैले जे बोलेको छु त्यो नफीका जनमाझ ठूला कलहहरू र हल्लाहरू र युद्धहरू र मतभेदहरू भैसकेपछि भएका थिए।\n\n18 न्यायकर्ताहरूका शासनको छयालीसौँ वर्ष अन्त्य भयो।\n\n19 अनि यस्तो हुन गयो कि भूमिमा अझै महान् कलह थियो, हो, सतचालीसौँ वर्षमा समेत र अठचालीसौँ वर्षमा पनि।\n\n20 तैपनि हेलामानले न्यायको आसन न्याय र समानताका साथ भरे; हो, उनले कानुन र न्याय र परमेश्वरका आज्ञा पालना गर्न ख्याल राखे; अनि उनले निरन्तर त्यो गरे जुन परमेश्वरको दृष्टिमा सही थियो; उनले आफ्ना पिताका बाटामा हिँडे, यत्तिसम्म कि उनको भूमिमा उन्नति भयो।\n\n21 अनि यस्तो हुन गयो कि उनका दुइटा छोराहरू थिए। उनले जेठालाई नफीको नाउँ र कान्छालाई लहीको नाउँ दिए। अनि उनीहरू परमेश्वरमा बढ्न थाले।\n\n22 अनि यस्तो हुन गयो कि नफीका जनमाथिको न्यायकर्ताहरूको शासनको अठ्चालीसौँ वर्षको अन्त्यतिर, नफीका जनमाझ, केही हदमा, युद्धहरू र कलहहरू रोकिन थाले।\n\n23 अनि यस्तो हुन गयो कि न्यायकर्ताहरूको शासनको उनन्चालीसौँ वर्षमा, गादियान्तोन डाँकुले भूमिको बढी स्थापित भागहरूमा स्थापना गरेका गोप्य गुटबन्दीहरूबाहेक त्यहाँ निरन्तर शान्तिको स्थापना गरिएको थियो, जुन त्यस समयमा सरकारको नेतृत्वमा भएकाहरूलाई अवगत थिएन, त्यसकारण उनीहरूलाई भूमिबाट विनाश गरिएन।\n\n24 अनि यस्तो हुन गयो कि यो त्यही वर्षमा चर्चमा अत्यन्त महान् उन्नति भयो, यत्तिसम्म कि चर्चमा आफैँलाई सम्मिलित गर्ने र पश्चात्तापका निम्ति बप्तिस्मा लिनेहरू हजारौँ थिए।\n\n25 अनि चर्चको उन्नति यस्तो महान् थियो, अनि जनमाथि खन्याइएका आशीषहरू यत्ति धेरै थिए, कि उच्च पादरीहरू र शिक्षकहरू आफैँ नाप्न नसकिने गरी अचम्मित भएका थिए।\n\n26 अनि यस्तो हुन गयो कि, धेरै जीवात्माहरूलाई, हो, दसौँ हजारहरूलाई समेत बप्तिस्मा दिएर र परमेश्वरको चर्चमा एकीकृत गर्नमा परमप्रभुको कार्यको उन्नति भयो।\n\n27 यसरी हामी देख्न सक्छौँ कि उनीहरूका निष्कपट हृदयमा उहाँको पवित्र नाउँ पुकार्नेहरू सबैप्रति परमप्रभु दयालु हुनुहुन्छ।\n\n28 हो, यसरी हामी देख्छौँ कि स्वर्गको द्वार सबैलाई खुल्ला छ, परमेश्वरका छोरा, येशू ख्रीष्टका नाउँमा विश्वास गर्ने ती सबैहरूप्रति समेत।\n\n29 हो, हामी देख्छौँ कि जसले परमेश्वरका वचनलाई समात्न सक्छ, जुन जिउँदो र शक्तिशाली छ, जसले सैतानका सबै धूर्तता र जालहरू र षड्यन्त्रहरूलाई टुक्रा-टुक्रा पार्छ र ख्रीष्टको मानिसलाई कठिन र साँघुरो बाटोमा त्यो दुष्टहरूलाई भष्म पार्न तयार गरिएको त्यो शोकको अनन्त खाडी पार गर्न अगुवाइ गर्छ—\n\n30 अनि उनीहरूको जीवात्मा, हो, उनीहरूको अजर जीवात्मा, स्वर्गको अधिराज्यमा परमेश्वरको दाहिने हाततिर, अब्राहाम र इसहाक र याकूब र हाम्रा सबै पवित्र पितापुर्खाहरुसँग बस्न र अरु बाहिर ननिस्कन उत्रन्छ।\n\n31 अनि यस वर्षमा जरहेम्लाको भूमिमा र वरिपरिका क्षेत्रहरूमा, नफीहरूका स्वामित्वमा भएका सबै भूमिहरूमा समेत निरन्तर शान्ति थियो।\n\n32 अनि यस्तो हुन गयो कि उनान्पचासौँ वर्षको शेषमा त्यहाँ शान्ति र अत्यन्त महान् खुसी थियो, हो र न्यायकर्ताहरूको शासनको पचासौँ वर्षमा पनि निरन्तर शान्ति र महान् खुसी थियो।\n\n33 अनि न्यायकर्ताहरूको शासनको एकावन्नौँ वर्षमा पनि त्यहाँ शान्ति थियो, चर्चमा प्रवेश गर्न थालेको घमण्ड बाहेक—परमेश्वरको चर्चमा होइन, तर परमेश्वरको चर्चका हुँ भन्ने जनका हृदयहरूमा थियो—\n\n34 अनि उनीहरू घमण्डमा, उनीहरूका बन्धुहरूमध्ये धेरैलाई कष्ट दिनमा समेत उचालिएका थिए। अब यो एक महान् दुष्ट्याइँ थियो, जसले जनका अझ विनम्र भागहरूलाई महान् कष्टहरू सहन र धेरै दु:ख पार गर्न पऱ्यो।\n\n35 तैपनि उनीहरूले बारम्बार उपवास बसे र प्रार्थना गरे र आफ्ना विनम्रतामा झन् झन् बलिया हुँदै गए र ख्रीष्टको आस्थामा झन् झन् अडिग हुँदै गए, उनीहरूका जीवात्माहरूलाई खुसी र सान्त्वनाले भर्नलाई, हो, आफ्ना हृदयहरूलाई शुद्धिकरण र पवित्रीकरणसम्म समेत, जुन पवित्रीकरण आफ्ना हृदयहरूका परमेश्वर प्रतिको उनीहरूको समर्पणका कारण आउँछ।\n\n36 अनि यस्तो हुन गयो कि बावन्नौँ वर्ष पनि शान्तिमा अन्त्य भयो, जनका हृदयहरूमा हुन गएको अत्याधिक घमण्ड बाहेक; अनि यो भूमिमा भएको उनीहरूको अत्याधिक धन र उनीहरूको उन्नतिका कारण थियो; र यो उनीहरूमाथि दिनदिनै बढ्दै गयो।\n\n37 अनि न्यायकर्ताहरूको शासनको त्रिपन्नौँ वर्षमा यस्तो हुन गयो, हेलामान मरे र उनको सट्टामा उनको जेठा छोरा नफीले शासन गर्न थाले। अनि यस्तो हुन गयो कि उनले न्यायको आसनलाई न्याय र समानताले भरे, हो, उनले परमेश्वरका आज्ञाहरू पालना गरे र उनका पिताका मार्गहरूमा हिँडे।\n\n", "hel 4": "[center][font_size=26]अध्याय ४[/font_size][/center]\n\n[i]नफीका विमति राख्नेहरू र लमानी सेनाहरू सम्मिलित हुन्छन् र जरहेम्लाको भूमिलाई लिन्छन्—नफीहरूका पराजय उनीहरूको दुष्टताका कारण आउँछन्—चर्च कमजोर हुन्छ र जन लमानीहरूजस्तै कमजोर हुन्छन्। लगभग ई.पू. ३८–३०।[/i]\n\n1 अनि चवन्नौँ वर्षमा यस्तो हुन गयो चर्चमा धेरै मतभेदहरू आए र जनमाझ कलह पनि भयो, यतिसम्म कि त्यहाँ धेरै रक्तपात भयो।\n\n2 अनि विद्रोही समूहलाई बध गरियो र भूमिबाट लखेटियो र उनीहरू लमानीहरूका राजासामु गए।\n\n3 अनि यस्तो हुन गयो कि उनीहरूले लमानीहरूलाई नफीहरूविरुद्ध युद्ध गर्न उक्साउन प्रयत्न गरे; तर हेर, लमानीहरू अत्यन्त त्रसित भए, यतिसम्म कि उनीहरूले ती विमति राख्नेहरूका वचनहरूलाई सुनेनन्।\n\n4 तर न्यायकर्ताहरूको शासनको छपन्नौँ वर्षमा यस्तो हुन गयो, त्यहाँ नफीहरूबाट लमानीहरूसामु जाने विमति राख्नेहरू थिए; अनि उनीहरूले अरुसँग मिलेर नफीहरूविरुद्ध रिस उठाउन उनीहरूलाई उक्साउनमा सफल भए; अनि उनीहरूले त्यो वर्ष पूरै युद्धको तयारी गरिरहेका थिए।\n\n5 अनि सन्तावन्नौँ वर्षमा उनीहरू नफीहरू विरुद्ध लडाइँ गर्न तल आए र उनीहरूले मृत्युको कार्य आरम्भ गरे; हो, यतिसम्म कि न्यायकर्ताहरूको शासनको अन्ठाउन्नौँ वर्षमा, उनीहरू जरहेम्लाको भूमि, हो, सबै भूमिहरू पनि, बाउन्टिफूल भूमिको नजिकको भूमिसमेत अधीनमा प्राप्त गर्न सफल भए।\n\n6 अनि नफीहरूका र मोरोनीहाहका सेनाहरूलाई बाउन्टिफूलको भूमितर्फ समेत लखेटिएको थियो।\n\n7 अनि उनीहरूले लमानीहरूविरुद्ध बलियो बनाए, पश्चिम समुन्द्रदेखि, पूर्वसम्म समेत; यो नफीका निम्ति एक दिनको यात्रा भएकाले, त्यो रेखामा जसमा उनीहरूले उनीहरूको उत्तरतर्फको देशलाई सुरक्षा गर्न बलियो बनाएका थिए र उनीहरूका सेनाहरू तैनाथ गरेका थिए।\n\n8 अनि यसरी नफीका ती विमति राख्नेहरूले, लमानीहरूका अनगिन्ति सेनाहरूको सहयोगका साथ्, दक्षिणतर्फको भूमिमा रहेको नफीहरूको सबै सम्पत्ति प्राप्त गरेका थिए। अनि यो सबै न्यायकर्ताहरूको शासनको अन्ठावन्नौँ र उनान्साठीयौँ वर्षमा गरियो।\n\n9 अनि न्यायकर्ताहरूको शासनको साठीयौं वर्षमा यस्तो हुन गयो, मोरोनीहाहले उनका सेनाहरूका साथ भूमिका धेरै भागहरू प्राप्त गर्न सफल भए; हो, उनीहरूले लमानीहरूका हातहरूमा परेका धेरै सहरहरू फिर्ता लिए।\n\n10 अनि न्यायकर्ताहरूको शासनको एकसठ्ठीयौँ वर्षमा, उनीहरू आफ्ना अधीनका सबैको आधा फिर्ता लिनमा समेत सफल भए।\n\n11 अब उनीहरूमाझ भएको नफीहरूको यो महान् क्षति र महान् संहार हुँदैनथ्यो यदि उनीहरूमाझको उनीहरूको दुष्टता र उनीहरूको कुकर्म नभएको भए; हो, अनि यो परमेश्वरको चर्चका हौँ भन्ने तिनीहरूमाझ पनि थियो।\n\n12 अनि यो उनीहरूका हृदयहरूका घमण्डका कारणले, उनीहरूका अत्यन्त धनका कारणले थियो, हो, यो उनीहरूको गरिबप्रतिको शोषणका कारण, भोकालाई आफ्नो खाना रोक्नाले, नाङ्गाहरूबाट आफ्नो पोशाक रोक्नाले र उनीहरूका विनम्र बन्धुहरूलाई उनीहरूका गालामा प्रहार गर्नाले, पवित्र भएका ती कुराहरूको खिल्ली उडाउनाले, अगमवाणी र प्रकाशका आत्माको अस्वीकार गर्नाले, हत्या गर्नाले, लुट्नाले, झुटो बोल्नाले, चोरी गर्नाले, व्यभिचार गर्नाले, महान् कलहहरू उठाउनाले र त्यागेर नफीको भूमिमा लमानीहरूमाझ जानाले थियो—\n\n13 अनि यो उनीहरूको अधिक दुष्टता र उनीहरूको आफ्नो शक्तिमाथिको उनीहरूका घमण्डहरूका कारण, उनीहरूलाई उनीहरूकै आफ्नै शक्तिमाथि छाडिएको थियो, त्यसकारण उनीहरूको उन्नति भएन, तर उनीहरु पीडित र प्रताडित भए, लमानीहरू अगाडि उनीहरूको अधीनका लगभग सबै भूमिहरू नगुमाएसम्म उनीहरुलाई लखेटियो।\n\n14 तर हेर, मोरोनीहाहले उनीहरूका दुष्टताका कारण जनसामु धेरै कुराहरूको प्रचार गरे र नफी र लहीले पनि, जो हेलामानका छोराहरू थिए, जनसामु धेरै कुराहरूको प्रचार गरे, हो र उनीहरूसामु उनीहरूका दुष्टताका र यदि उनीहरूले आफ्ना पापहरूको पश्चात्ताप नगरे के हुन्छ त्यसका बारेमा धेरै कुराहरू उनीहरूसामु प्रवचन दिए।\n\n15 अनि यस्तो हुन गयो कि उनीहरूले पश्चात्ताप गरे र जबसम्म उनीहरूले पश्चात्ताप गरे तबसम्म उनीहरूले उन्नति गर्न थाले।\n\n16 किनकि जब मोरोनीहाहले देखे कि उनीहरूले पश्चात्ताप गरे उनले उनीहरूलाई ठाउँ पिच्छे, सहर पिच्छे, उनीहरूले आफ्नो सम्पत्तिको आधा र आफ्नो सबै भूमिको आधा पुन: प्राप्त नगरिन्जेलसम्म अगुवाइ गर्ने प्रयास गरे।\n\n17 अनि यसरी न्यायकर्ताहरूको शासनको एकसठ्ठीयौँ वर्षको अन्त्य भयो।\n\n18 अनि न्यायकर्ताहरूको शासनको बैसठ्ठीयौँ वर्षमा यस्तो हुन गयो, कि मोरोनिहाहले लमानीहरूबाट अरु अधीनमा प्राप्त गर्न सकेनन्।\n\n19 त्यसकारण उनीहरूले आफ्ना बाँकी भूमिहरूलाई प्राप्त गर्ने योजनाको परित्याग गरे, किनकि लमानीहरू यति धेरै थिए कि नफीहरूलाई उनीहरूमाथि अरु शक्ति प्राप्त गर्न असम्भव भयो; त्यसकारण मोरोनीहाहले उनका सबै सेनाहरूलाई आफूले लिएका ती भागहरूलाई कायम गर्न परिचालन गरे।\n\n20 अनि यस्तो हुन गयो, लमानीहरूका सङ्ख्याको महान्‌ताका कारण नफीहरू महान् त्राशमा थिए, कथंकदाचित् उनीहरूलाई जितेर र किचिमिची गरिन्छ र बध गरिन्छ र विनाश गरिन्छ।\n\n21 हो, उनीहरूले अल्माका अगमवाणीहरूलाई र मोसीयाहका वचनहरूलाई पनि सम्झन थाले; र उनीहरूले देखे कि उनीहरू एक हठी जन बनेका थिए र उनीहरूले परमेश्वरका आज्ञाहरूलाई तुच्छ सोचेका थिए।\n\n22 अनि कि उनीहरूले मोसीयाहका कानुनहरूलाई बदलेका थिए र उनीहरूका पाउहरूमुनि कुल्चेका थिए, अथवा कि जुन परमप्रभुले उनलाई जनसमक्ष दिनु भनी आज्ञा दिनुभएको थियो; र उनीहरूले देखे कि उनीहरूका कानुनहरू भ्रष्ट भएका थिए र उनीहरू दुष्ट जन बनेका थिए, यतिसम्म कि उनीहरू लमानीहरूजस्तै समेत दुष्ट थिए।\n\n23 अनि उनीहरूको दुष्टताका कारण चर्च कमजोर हुन थालेको थियो; र उनीहरूले अगमवाणीको आत्मा र प्रकाशको आत्मामा अविश्वास गर्न थाले; र परमेश्वरका न्यायहरूले उनीहरूलाई अनुहारमा ट्वाल्ल हेरिरहेका थिए।\n\n24 अनि उनीहरूले देखे कि उनीहरू, उनीहरूका बन्धुहरू, लमानीहरूजस्तै कमजोर बनेका थिए र परमप्रभुको आत्माले उनीहरूलाई अरु संरक्षण गरेन; हो, त्यो उनीहरूबाट हटेको थियो किनभने परमप्रभुको आत्मा अपवित्र मन्दिरहरूमा बास गर्दैन—\n\n25 त्यसकारण परमप्रभुले उहाँको आश्चर्य जनक र अतुलनीय क्षमताद्वारा उनीहरूको संरक्षण गर्न रोक्नुभयो, किनकि उनीहरू अविश्वास र भयावह दुष्टताको अवस्थामा पतन भएका थिए; र उनीहरूले देखे कि लमानीहरू उनीहरूभन्दा अत्यन्त बढी अनगिन्ती थिए र यदि उनीहरू परमेश्वरमा नलागे उनीहरूको निश्चय नै विनाश हुनु पर्दछ।\n\n26 किनकि हेर, उनीहरूले देखे कि लमानीहरूको शक्ति उनीहरूको शक्ति जत्तिकै महान् थियो, मानिस-मानिस पिच्छे समेत। अनि यसरी उनीहरू यो महान् उल्लङ्घनमा पतन भएका थिए; हो, यसरी उनीहरूको उल्लङ्घनका कारण, थोरै वर्षहरूको अन्तरालमै उनीहरू कमजोर बनेका थिए।\n\n", "hel 5": "[center][font_size=26]अध्याय ५[/font_size][/center]\n\n[i]नफी र लहीले आफैँलाई प्रचार गर्न अर्पण गर्दछन्—उनीहरूका नाउँहरूले उनीहरूलाई आफ्ना जीवनहरू आफ्ना पुर्खाअनुसार नमुना बनाउन निम्त्याउँछ—ख्रीष्टले पश्चाताप गर्नेलाई उद्धार गर्नुहुन्छ—नफी र लहीले धेरै परिवर्तितहरू बनाउँछन् र बन्दी बनाइन्छन् र आगोले उनीहरूलाई घेरिन्छ—अन्धकारको बादलले तीन सयलाई घेरिन्छ—पृथ्वी हल्लिन्छ र एक आवाजले मानिसहरूलाई पश्चात्ताप गर्न आज्ञा दिन्छ—नफी र लहीले स्वर्गदूतहरूसँग वार्तालाप गर्छन् र भीडलाई आगोद्वारा घेरिन्छ। लगभग ई.पू. ३०।[/i]\n\n1 अनि यस्तो हुन गयो कि त्यो सोही वर्षमा, हेर, नफीले न्यायको आसन सेजोराम नाउँ भएको एक मानिसलाई हस्तान्तरण गरे।\n\n2 किनकि उनीहरूका कानुनहरू र उनीहरूका सरकारहरू जनताका मतद्वारा स्थापित गरिएका थिए र खराब छान्नेहरू असल छान्नेहरूभन्दा बढी अनगिन्ती थिए, त्यसकारण उनीहरू विनाशका निम्ति पाकेका थिए, किनकि कानुनहरू भ्रष्ट बनेका थिए।\n\n3 हो, अनि यो सबै थिएन; उनीहरू एक हठी जन थिए, यतिसम्म कि उनीहरूलाई, उनीहरूका विनाशका निम्ति बाहेक, न त कानुनद्वारा न त न्यायद्वारा राज्य गर्न नै सकिन्थ्यो।\n\n4 अनि यस्तो हुन गयो कि नफी उनीहरूका दुष्टताका कारण थकित भएका थिए; र उनले न्यायको आसन त्यागे र उनका बाँकी सबै दिनहरूमा, उनका भाइ लहीले पनि, उनका बाँकी सबै दिनहरूमा, परमेश्वरका वचनको प्रचार गर्ने जिम्मा आफूमा लिए।\n\n5 किनकि उनीहरूले आफ्ना पिता हेलामानले उनीहरूसामु बोलेका वचनहरू सम्झे। अनि उनले बोलेका वचनहरू यी थिए:\n\n6 हेर, मेरा छोराहरू, म चाहान्छु कि तिमीहरूले परमेश्वरका आज्ञाहरू पालना गर्न सम्झनु पर्दछ; र म चाहान्छु कि तिमीहरूले यी वचनहरू जनसमक्ष घोषणा गर्नुपर्दछ। हेर, मैले तिमीहरूलाई यरुशलेमबाट आउनुभएका हाम्रा पहिला पितापुर्खाहरुको नाउँहरू दिएको छु; मैले त्यसो गरेको छु जब तिमीहरूले आफ्ना नाउँहरू सम्झन्छौ तिमीहरूले उहाँहरूलाई सम्झिनेछौ; अनि तिमीहरूले जब उहाँहरूलाई सम्झन्छौ तिमीहरूले उहाँहरूका कार्यहरूलाई सम्झिनेछौ; अनि जब तिमीहरूले उहाँहरूका कार्यहरूलाई सम्झन्छौ तिमीहरूले जसरी यो भनिएको छ र लेखिएको पनि छ, कि ती असल थिए भनी जान्नेछौ।\n\n7 त्यसकारण, मेरा छोराहरू, म चाहान्छु कि तिमीहरूले त्यो गर्नु पर्दछ जुन असल छ, कि तिमीहरूका बारेमा त्यो भनियोस्, अनि लेखियोस् पनि, जसरी उहाँहरूका बारेमा भनिएको र लेखिएको छ।\n\n8 अनि अब मेरा छोराहरू, हेर तिमीहरूबाट मैले अरु केही चाहान्छु, जुन चाहाना हो, कि तिमीहरूले यी कुराहरू घमण्ड गर्नका लागि नगर्नू, तर कि तिमीहरूले स्वर्गमा आफ्ना निम्ति खरखजाना थुपार्न यी कुराहरू गर्नू, हो, जुन अनन्त छन् र जुन खुइलेर जाँदैनन्; हो, कि तिमीहरूलाई अनन्त जीवनको त्यो बहुमूल्य उपहार प्राप्त होओस्, जुन हाम्रा पितापुर्खाहरुलाई दिइएको छ भनी अपेक्षा गर्न हामीसँग औचित्य छ।\n\n9 हे सम्झ, सम्झ, मेरा छोराहरू, बेन्यामिन राजाले उनका जनसामु बोलेका वचनहरू; हो, सम्झ कि आउनुहुने येशू ख्रीष्टको प्रायश्चित्तको रगत बाहेक मानिसलाई बचाउने त्यहाँ अर्को कुनै बाटो छैन न त कुनै माध्यम नै छ; हो, सम्झ कि उहाँ संसारलाइ उद्धार गर्न आउनुहुन्छ।\n\n10 अनि अम्मोनीहाहको सहरमा, अमुलेकले जीस्रोमसामु भनेका वचनहरूलाई पनि सम्झ; किनकि उनले उससामु भने कि परमप्रभु निश्चय नै आफ्ना जनको उद्धार गर्न आउनुहुनेछ, तर उहाँ आउनुहुने उनीहरूलाई तिनीहरूको पापमा उद्धार गर्न होइन, तर उनीहरूका पापहरूबाट उद्धार गर्न हो।\n\n11 अनि उहाँलाई पिताबाट पश्चात्तापका कारण पापहरूबाट उनीहरूलाई मुक्त गर्ने शक्ति दिइएको छ; त्यसकारण उहाँले उनीहरूका जीवात्माहरूको मुक्तिसम्म उद्धारकर्ताको शक्ति ल्याउने पश्चात्तापका सर्तहरूको समाचारको घोषणा गर्न आफ्ना स्वर्गदूतहरू पठाउनु भएको छ।\n\n12 अनि अब, मेरा छोराहरू, सम्झ, सम्झ कि यो उद्धारकर्ताको चट्टानमाथि हो, जो ख्रीष्ट, परमेश्वरका पुत्र, हुनुहुन्छ, कि तिमीहरूले आफ्नो जग बनाउनुपर्छ; कि जब सैतानले आफ्ना शक्तिशाली हुरी, हो, हावाको भूमरीका उसका तीरहरू पठाउँछ, हो, जब उसका सबै असिना र उसका शक्तिशाली आँधीले तिमीहरूलाई हिर्काउँदछ, तिनीहरूसँग तिमीहरूलाई शोकको अनन्त खाडी र अन्त्यहीन धिक्कारतिर घिसार्ने शक्ति हुनेछैन, तिमीहरूलाई बनाइएको जग बसालेको चट्टानका कारण, जुन बलियो जग हो, जग यदि त्यसमा मानिसहरूले बनाए उनीहरूको पतन हुन सक्दैन।\n\n13 अनि यस्तो हुन गयो कि हेलामानले आफ्ना छोराहरूलाई सिकाएका वचनहरू यी थिए; हो, उनले उनीहरूलाई धेरै कुराहरू सिकाए जुन यहाँ लेखिएका छैनन् र धेरै कुराहरू पनि जुन यहाँ लेखिएका छन्।\n\n14 अनि उनीहरूले उनका वचनहरूलाई सम्झे; अनि त्यसकारण उनीहरू, परमेश्वरका आज्ञाहरू पालना गर्दै, नफीका सबै जनमाझ परमेश्वरका वचन सिकाउन, बाउन्टिफूल सहरबाट सुरु गर्दै अघि बढे;\n\n15 अनि त्यहाँबाट गिदको सहरसम्म; अनि गिदको सहरबाट मुलेकको सहरसम्म;\n\n16 अनि, दक्षिणतर्फको भूमिमा भएका नफीका सबै जनमाझ नगइन्जेलसम्म उनीहरू एक सहरदेखि अर्कोसम्म समेत; र त्यहाँबाट जरहेम्लाको भूमिसम्म, लमानीहरूमाझ गए।\n\n17 अनि यस्तो हुन गयो कि उनीहरूले महान् शक्तिका साथ प्रचार गरे, यतिसम्म कि उनीहरूले नफीहरूबाट गएका ती भिन्न मतधारीहरूमध्ये धेरैलाई पराजित गरे, यतिसम्म कि उनीहरू अघि आए र आफ्ना पापहरूको स्वीकार गरे र पश्चात्तापका निम्ति बप्तिस्मा लिए र तुरुन्त आफूले उनीहरूमाथि गरेका अन्यायहरूलाई सच्याउने प्रयत्न गर्न नफीहरूमा फर्के।\n\n18 अनि यस्तो हुन गयो कि नफी र लहीले यति महान् शक्ति र अधिकारका साथ लमानीहरूसामु प्रचार गरे, किनकि उनीहरूलाई शक्ति र अधिकार दिइएको थियो ताकि उनीहरू बोल्न सकून् र उनीहरूलाई उनीहरूले के बोल्नु पर्छ त्यो पनि दिइएको थियो—\n\n19 त्यसकारण उनीहरूले लमानीहरूको महान् आश्चर्यका निम्ति, उनीहरूलाई मनाउन बोले, यतिसम्म कि जरहेम्लाको भूमि र वरिपरि भएका लमानीहरूमध्ये पश्चात्तापका निम्ति बप्तिस्मा लिने आठ हजार थिए र उनीहरूका पितापुर्खाहरुका परम्पराहरूलाई दुष्ट माने।\n\n20 अनि यस्तो हुन गयो कि नफी र लही त्यहाँबाट नफीको भूमितिर जान अगाडि बढे।\n\n21 अनि यस्तो हुन गयो कि उनीहरूलाई लमानीहरूका सेनाद्वारा समातियो र कारागारमा फ्याँकियो; हो त्यो उही कारागारमा जुनमा अम्मोन र उनका बन्धुहरूलाई लिम्हीका सेवकहरूद्वारा फ्याँकिएको थियो।\n\n22 अनि उनीहरूलाई खानाबिना धेरै दिन कारागारमा फ्याँकेपछि, हेर, तिनीहरू उनीहरूलाई लिन कारागारमा गए कि तिनीहरूले उनीहरूको बध गर्न सकून्।\n\n23 अनि यस्तो हुन गयो कि नफी र लहीलाई आगोले जस्तै गरी घेरिएको थियो, यतिसम्म कि कथंकदाचित तिनीहरू पोलिन्छन् कि भन्ने डरले उनीहरूले उनीहरूमाथि हातहाल्न आँट गरेनन्। तैपनि नफी र लही जलेनन्; र उनीहरू आगोको माझमा उभिरहेका थिए र जलेका थिएनन्।\n\n24 अनि जब उनीहरूले देखे कि उनीहरूलाई आगोको खम्बाले वरिपरि घेरिएको थियो र यसले उनीहरूलाई जलाएको थिएन, उनीहरूका हृदयले सहास लियो।\n\n25 किनकि उनीहरूले देखे कि लमानीहरूले उनीहरूमाथि हात हाल्ने आँट गरेनन्; न त उनीहरूका नजिक आउने आँट नै गरे, तर उनीहरू आश्चर्यले लाटो भएजस्तो गरी खडा भए।\n\n26 अनि यस्तो हुन गयो कि नफी र लही खडा भए र उनीहरूसामु बोल्न थाले, यसो भन्दै: नडराओ, किनकि हेर, उहाँ परमेश्वर हुनुहुन्छ जसले यो विस्मयकारी कुरा तिमीहरूसामु देखाउनुभएको छ, जुनमा तिमीहरूसामु देखाइएको छ कि तिमीहरूले हाम्रो बध गर्न हामीमा हात हाल्न सक्दैनौ।\n\n27 अनि हेर, जब उनीहरूले यी वचनहरू भनेका थिए, पृथ्वी अत्यन्तै हल्लियो र पृथ्वीमा ढल्न लागेको जस्तै गरी कारागारका भित्ताहरू हल्लिए; तर हेर, तिनीहरू ढलेनन्। अनि हेर, कारागारमा भएका उनीहरू लमानीहरू र नफीहरूका भिन्न मतधारीहरू थिए।\n\n28 अनि यस्तो हुन गयो कि उनीहरूलाई एक अन्धकारको बादलले ढाकियो र एक गम्भीर भयावह डर उनीहरूमाथि आयो।\n\n29 अनि यस्तो हुन गयो कि त्यहाँ अन्धकारको बादल माथिबाट जस्तै गरी एक आवाज आयो, यसो भन्दै: पश्चात्ताप गर तिमीहरूले, पश्चात्ताप गर तिमीहरूले र तिमीहरूसामु शुभ-समाचार घोषणा गर्न मैले पठाएका मेरा सेवकहरूको विनाश गर्न अरु नखोज।\n\n30 अनि यस्तो हुन गयो जब उनीहरूले यो आवाज सुने र देखे कि यो एक चट्याङको आवाज थिएन, न त यो एक महान् कोलाहलपूर्ण हल्लाको आवाज थियो, तर हेर, यो पूर्ण सुमधुरताको स्थिर मसिनो आवाज थियो, कानेखुसी गरेजस्तै गरी र यसले आत्माभित्र समेत छेड्यो—\n\n31 अनि आवाज सुमधुर हुँदाहुँदै, हेर पृथ्वी अत्यन्त हल्लियो र कारागारका भित्ताहरू फेरि हल्लिए, पृथ्वीमा ढल्न लागेको जस्तै गरी; अनि हेर अन्धकारको बादल, जुनले उनीहरूलाई ढाकेको थियो, हटेन—\n\n32 अनि हेर आवाज फेरि आयो, यसो भन्दै: पश्चात्ताप गर तिमीहरू, पश्चात्ताप गर तिमीहरू, किनकि स्वर्गको अधिराज्य नजिक छ; र मेरा सेवकहरूको विनाश गर्न अरु नखोज। अनि यस्तो हुन गयो कि पृथ्वी फेरि हल्लियो र भित्ताहरू हल्लिए।\n\n33 अनि फेरि आवाज तेस्रो पटक पनि आयो, अनि मानिसद्वारा उच्चारण गर्न नसकिने विस्मयकारी वचनहरू उनीहरूसामु बोल्यो; अनि भित्ताहरू फेरि हल्लिए र टुक्रा टुक्रामा विभाजित हुन लागेको जस्तै गरी पृथ्वी हल्लियो।\n\n34 अनि यस्तो हुन गयो कि लमानीहरू उनीहरूलाई ढाकेको अन्धकारको बादलका कारण भाग्न सकेनन्; हो, उनीहरू आफूमाथि आएको भयका कारण अचल पनि भए।\n\n35 अब उनीहरूमाझ एक जन्मसिद्ध नफी थियो, जो एक पटक परमेश्वरको चर्चको मातहतमा थियो तर उनीहरूभन्दा भिन्न मतको थियो।\n\n36 अनि यस्तो हुन गयो कि उसले आफैलाई पूरा फर्कायो र हेर, उसले अन्धकारको बादलमार्फत् नफी र लहीका अनुहारहरू देख्यो र हेर, ती, स्वर्गदूतका अनुहारहरूजस्तै अत्यन्त चम्केका थिए। अनि उसले देख्यो कि उनीहरूले आफ्ना आँखाहरू स्वर्गतिर उचालेका थिए; र उनीहरू आफूले देखेका कुनै प्राणीसँग बोलेको अथवा उनीहरूका आवाजहरू उचालेर बोलेको जस्तै गरेका थिए।\n\n37 अनि यस्तो हुन गयो कि यो मानिसले भीडसामु करायो, कि उनीहरूले फर्कून् र हेरून्। अनि हेर, उनीहरूलाई शक्ति दिइएको थियो कि उनीहरूले फर्के र हेरे; अनि उनीहरूले नफी र लहीका अनुहारहरूलाई देखे।\n\n38 अनि उनीहरूले त्यस मानिससामु भने: हेर, यी सबै कुराहरूको अर्थ के हो र को हो त्यो जोसँग उनीहरूले वार्तालाप गर्छन्?\n\n39 अब त्यो मानिसको नाउँ अम्मिनादाब थियो। अम्मीनादाबले उनीहरूसामु भन्यो: उनीहरू परमेश्वरका स्वर्गदूतहरूसँग वार्तालाप गर्छन्।\n\n40 अनि यस्तो हुन गयो कि लमानीहरूले उससामु भने: हामीले के गर्नुपर्दछ ताकि यो अन्धकारको बादलले हामीलाई ढाक्नबाट हटाउन सकियोस्?\n\n41 अनि अम्मिनादाबले उनीहरूसामु भन्यो: तिमीहरूले पश्चात्ताप गर्नुपर्छ र आवाजसामु पुकार्नुपर्छ, तिमीहरूसँग ख्रीष्टमा आस्था नभइन्जेलसम्म समेत, जसका बारेमा अल्मा र अमुलेक र जीस्रोमद्वारा सिकाइएको थियो; र जब तिमीहरूले यो गर्नेछौ, अन्धकारको बादललाई तिमीहरूलाई ढाक्नबाट हटाइनेछ।\n\n42 अनि यस्तो हुन गयो कि उनीहरू सबैले पृथ्वी हल्लाउने उहाँको आवाजसामु पुकार्न थाले; हो, उनीहरूले अन्धकारको बादल नहटाइन्जेलसम्म पुकारे।\n\n43 अनि यस्तो हुन गयो कि जब उनीहरूले आफ्ना आँखाहरू वरिपरि घुमाए र देखे कि उनीहरूलाई ढाक्नबाट अन्धकारको बादल हटाइएको थियो, हेर, उनीहरूले देखे कि उनीहरूलाई, हो, प्रत्येक आत्मालाई, आगोको खम्बाद्वारा घेरिएको थियो।\n\n44 अनि नफी र लही उनीहरूकामाझमा थिए; हो, उनीहरूलाई घेरिएको थियो; हो, उनीहरू बल्दो आगोका माझमा जस्तै थिए, तैपनि यसले उनीहरूलाई हानि गरेन, न त यसले कारागारका भित्ताहरूलाई नै समात्यो; अनि उनीहरू बोल्न नसकिने र महिमाले पूर्ण हर्षले भरिएका थिए।\n\n45 अनि हेर, परमेश्वरको पवित्र आत्मा स्वर्गबाट तल आए र उनीहरूका हृदयहरूमा प्रवेश गरे र उनीहरू आगोले जस्तै भरिए र उनीहरूले विस्मयकारी वचनहरू बोल्न सके।\n\n46 अनि यस्तो हुन गयो कि उनीहरूसामु एक आवाज, हो, एक आनन्ददायक आवाज, कानेखुसी गरेजस्तै गरी आयो, यसो भन्दै:\n\n47 शान्ति, तिमीहरूसामु शान्ति होओस्, तिमीहरूको मेरो परमप्रियमा भएको आस्थाका कारण, जो संसारको उत्पत्तिदेखि नै थिए।\n\n48 अनि अब, जब उनीहरूले यो सुने उनीहरूले आफ्ना आँखा जहाँबाट आवाज आएको थियो त्यतातिर हेर्न माथि पारे; र हेर, उनीहरूले स्वर्ग खुलेको देखे र स्वर्गदूतहरू स्वर्गबाट तल आए र उनीहरूसामु सेवा गरे।\n\n49 अनि त्यहाँ ती कुराहरू देख्ने र सुन्ने तीन सय आत्माहरू थिए; र उनीहरूलाई अघि जान र विस्मय नगर्न र शङ्का नगर्न अह्राइएको थियो।\n\n50 अनि यस्तो हुन गयो कि उनीहरू अघि गए र जनसामु सेवा गरे, वरिपरिका सबै क्षेत्रहरूभरि उनीहरूले सुनेका र देखेका कुराहरूको घोषणा गर्दै, यतिसम्म कि लमानीका अरु भागहरूले उनीहरूलाई विश्वास गरे, उनीहरूले प्राप्त गरेका प्रमाणहरूका महान्‌ताका कारण।\n\n51 अनि विश्वास गर्ने जतिले आफ्ना युद्धका हतियारलाई र उनीहरूका घृणालाई र उनीहरूका पितापुर्खाहरुका परम्परालाई पनि त्यागे।\n\n52 अनि यस्तो हुन गयो कि उनीहरूले आफ्ना अधीनका भूमिहरू नफीहरूसामु समर्पण गरे।\n\n", "hel 6": "[center][font_size=26]अध्याय ६[/font_size][/center]\n\n[i]धर्मी लमानीहरूले दुष्ट नफीहरूसामु प्रचार गर्दछन्—दुबै जन शान्ति र प्रचूरताको युगमा उन्नति गर्छन्—विहानको तारा, पापको लेखकले, दुष्टहरूका र गादियान्तोन डाँकाहरूका हृदयहरूलाई हत्यामा र दुष्टतामा भड्काउँछ—डाँकाहरूले नफीको सरकारलाई लिन्छन्। लगभग ई.पू. २९–२३।[/i]\n\n1 अनि यस्तो हुन गयो कि जब न्यायकर्ताहरूको शासनको बैसठ्ठीयौँ वर्षको अन्त्य भएको थियो, यी सबै कुराहरू भएका थिए र लमानीहरू, उनीहरूका बढी भाग, धर्मी जन बनेका थिए, यतिसम्म कि उनीहरूको धार्मिकताले नफीहरूलाई उछिन्यो, आस्थामा उनीहरूको दृढता र उनीहरूका स्थिरताका कारण।\n\n2 किनकि हेर, नफीहरूमध्ये धेरै थिए जो कठोर र निष्ठुर र अत्याधिक दुष्ट बनेका थिए, यतिसम्म कि उनीहरूले परमेश्वरका वचनलाई र उनीहरूमाझ आएका सबै प्रवचन र अगमवाणीलाई अस्वीकार गरेका थिए।\n\n3 तैपनि, लमानीहरूका परिवर्तनका कारण, हो, उनीहरूमाझ स्थापित गरिएको परमेश्वरको चर्चका कारण, चर्चका जनसँग महान् खुसी थियो। अनि उनीहरूले एक अर्कालाई सङ्गति गरे र एक अर्कासँग हर्षित भए र महान् खुसी पाए।\n\n4 अनि यस्तो हुन गयो कि लमानीहरूमध्ये धेरै जरहेम्लाको भूमिसम्म तल आए र आफ्नो परिवर्तनको तरिका नफीहरूका जनसमक्ष घोषणा गरे र उनीहरूलाई आस्था र पश्चात्तापमा प्रोत्साहित गरे।\n\n5 हो, अनि धेरैले उनीहरूमध्ये धेरैलाई विनम्रताको गहिराइमा ल्याउन, परमेश्वर र थुमाका विनम्र अनुयायीहरू बन्न, अत्यन्त महान् शक्ति र अधिकारका साथ प्रचार गरे।\n\n6 अनि यस्तो हुन गयो कि लमानीहरूमध्ये धेरै उत्तरतर्फको भूमितिर गए; र नफी र लही पनि उत्तरतर्फको भूमितिर, जनसामु प्रचार गर्न गए। अनि यसरी त्रिसठ्ठीयौँ वर्षको अन्त्य भयो।\n\n7 अनि हेर, सम्पूर्ण भूमिमा शान्ति थियो, यतिसम्म कि नफीहरू भूमिको जुन भागमा जान चाहे त्यहीँ गए, चाहे नफीहरूमाझ होस् या लमानीहरू।\n\n8 अनि यस्तो हुन गयो कि लमानीहरू पनि उनीहरू जहाँ जान चाहे त्यहीँ गए. चाहे त्यो लमानीहरूमाझ होस् या नफीहरूमाझ; अनि यसरी उनीहरूले एक अर्कासँग व्यवहार गरे, किन्न र बेच्न र फाइदा लिन; उनीहरूका चाहनाअनुसार।\n\n9 अनि यस्तो हुन गयो कि उनीहरू अत्यन्तै धनी बने, लमानीहरू र नफीहरू दुबै, अनि उनीहरूसँग अत्यन्त प्रचूरमात्रामा सुन र चाँदी र हरेक प्रकारका बहूमूल्य धातुहरू थिए, दक्षिणको भूमि र उत्तरको भूमि दुबैमा।\n\n10 अब, दक्षिणको भूमिलाई लही भनियो र उत्तरको भूमिलाई मुलेक भनियो, जुन सिदकियाहको छोराको नाउँअनुसार थियो; किनकि परमप्रभुले मुलेकलाई उत्तरको भूमिमा र लहीलाई दक्षिणको भूमिमा ल्याउनुभयो।\n\n11 अनि हेर, यी दुबै भूमिहरूमा सबै प्रकारका सुन र चाँदी र हरेक किसिमका बहुमूल्य कच्चा धातु थिए; अनि त्यहाँ चाखलाग्दो कालिगढ़हरू पनि थिए, जसले सबै प्रकारका कच्चा धातुहरूका कार्य गरे र प्रसोधन गरे; अनि यसरी उनीहरू धनी बने।\n\n12 उनीहरूले, दक्षिण र उत्तर दुबैमा, प्रचुर मात्रामा अन्न उब्जाए; र दक्षिण र उत्तर दुबैमा, उनीहरू अत्यन्तै फुले-फले। अनि उनीहरू भूमिमा फैलिए र अत्यन्त बलिया भए। अनि उनीहरूले धेरै बथान र झुण्ड, हो, धेरै गाईवस्तुहरू पनि हुर्काए।\n\n13 हेर उनीहरूका स्त्रीहरूले मेहनत गरे र धागो काते र उनीहरूको नाङ्गोपनालाई पहिरन सबै प्रकारका वस्त्रहरू, मसिनो गरी बाटिएका सुती कपडाहरू र हरेक प्रकारका वस्त्रहरू बनाए। अनि चौसठ्ठीयौँ वर्ष यसरी शान्तिमा बित्यो।\n\n14 अनि पैसठ्ठीयौँ वर्षमा पनि उनीहरूसँग महान् हर्ष र शान्ति, हो, आगामी कुराहरूका बारेमा धेरै प्रवचन र अगमवाणीहरू थिए। अनि पैसठ्ठीयौँ वर्ष यसरी बित्यो।\n\n15 अनि यस्तो हुन गयो कि न्यायकर्ताहरूको शासनको छैसठ्ठीयौँ वर्षमा, हेर, सेजोराम न्यायको आसनमा बसेको समयमा एक अज्ञात हातद्वारा उसको हत्या गरियो। अनि यस्तो हुन गयो कि सोही वर्षमा उसको छोरा, जसलाई जनले उसको सट्टामा नियुक्त गरेका थिए, उसको पनि हत्या गरियो। अनि छैसठ्ठीयौँ वर्षको पनि यसरी अन्त्य भयो।\n\n16 अनि सतसठ्ठीयौँ वर्षको प्रारम्भमा जन फेरि अत्यन्त दुष्ट बन्न थाले।\n\n17 किनकि हेर, परमप्रभुले उनीहरूलाई यति लामो समयसम्म संसारका धनहरूका साथ आशीष दिनुभएको थियो कि उनीहरूलाई क्रोधमा, युद्ध गर्नमा, रक्तपात गर्नमा भड्काइएको थिएन; त्यसकारण उनीहरूले आफ्ना हृदयहरूलाई उनीहरूका धनहरूमाथि राखे, हो, उनीहरूले फाइदा लिन खोज्न थाले कि उनीहरू एक अर्का भन्दामाथि हुन सकून्; त्यसकारण उनीहरूले गोप्य हत्याहरू गर्न र डकैँती गर्न र लुट्न थाले ताकि उनीहरूले फाइदा पाऊन्।\n\n18 अनि अब हेर, ती हत्याराहरू र लुटेराहरू कीश्कुमेन र गादियान्तोनद्वारा बनाइएका एक समूह थिए। अनि अब यस्तो हुन गयो कि गादियान्तोनका समूहका धेरै नफीहरूमाझ समेत थिए। तर हेर, उनीहरू लमानीहरूका अझ बढी दुष्टभागहरूमाझ झनै अनगिन्ती थिए। अनि उनीहरूलाई गादियान्तोनका डाँकाहरू र हत्याराहरू भनिन्थ्यो।\n\n19 अनि ती उनीहरू नै थिए जसले प्रधान न्यायकर्ता सेजोराम र उनको छोराको, न्यायको आसनमा बसेको बेलामा हत्या गरेका थिए; र हेर, उनीहरूलाई फेला पारिएन।\n\n20 अनि अब यस्तो हुन गयो कि जब लमानीहरूले थाहा पाए कि उनीहरूमाझ डाँकाहरू छन् उनीहरू अत्यन्त दुखित भए; र उनीहरूले डाँकाहरूलाई पृथ्वीको सतहबाट विनाश गर्न आफ्नो क्षमतामा भएका प्रत्येक माध्यमको प्रयोग गरे।\n\n21 तर हेर, सैतानले नफीहरूका बढी भागहरूका हृदयहरूलाई भड्कायो, यतिसम्म कि उनीहरू ती डाँकाहरूका समूहमा एकीकृत भए र उनीहरूका करारहरू र उनीहरूका शपथहरूमा प्रवेश गरे, कि उनीहरूले एक अर्काको सुरक्षा र संरक्षण गर्ने छन्, उनीहरूलाई जुनसुकै कठिन परिस्थितिमा भए पनि, कि उनीहरूले तिनीहरूका हत्या र तिनीहरूका लुटको र तिनीहरूका चोरी सहन पर्नेछैन।\n\n22 अनि यस्तो हुन गयो कि उनीहरूसँग आफ्ना चिन्हहरू, हो, उनीहरूका गोप्य चिन्हहरू र उनीहरूका गोप्य वचनहरू थिए; अनि यो कि उनीहरूले करारमा प्रवेश गरेको बन्धुलाई छुट्याउन सकून्, कि आफ्ना बन्धुले जस्तोसुकै दुष्टता गरे पनि उसले आफ्नो बन्धुद्वारा चोट नपाओस्, न त तिनीहरुद्वारा जो उसको समूहका हुन्, जसले यो करार लिएका छन्।\n\n23 अनि यसरी उनीहरूले उनीहरूको देशका कानुनहरू र परमेश्वरका व्यवस्थाहरू विपरीत हत्या गर्न र लुट्न र चोर्न र वेश्यावृत्ति र सबै प्रकारका दुष्टता गर्न सकून्।\n\n24 अनि उनीहरूका समूहका मध्ये जजसले आफ्ना दुष्टता र आफ्ना कुकर्महरू संसारमा प्रकट गर्छन, उनीहरूलाई आफ्नो देशको कानुनअनुसार होइन, तर गादियान्तोन र कीश्कुमेनद्वारा दिइएको उनीहरूको दुष्टताको कानुनअनुसार न्याय गरिनु पर्दछ।\n\n25 अब हेर, ती गोप्य शपथहरू र करारहरू थिए जुन आल्माले उनका छोरालाई संसार अघि जान हुँदैन भनी आज्ञा दिएका थिए, ती कथंकदाचित जनलाई विनाशमा झार्ने एक माध्यम हुनेछन्।\n\n26 अब हेर, ती गोप्य शपथहरू र करारहरू गादियान्तोनसामु हेलामानलाई हस्तान्तरण गरिएका अभिलेखहरूद्वारा आएनन्; तर हेर, ती गादियान्तोनको हृदयमा त्यसले राखेको थियो जसले हाम्रा प्रथम मातापितालाइ निषेधित फल खान लोभ्याएको थियो—\n\n27 हो, त्यो उही जसले कयिनसँग षडयन्त्र गऱ्यो, कि यदि उसले आफ्नो भाइ हाबिलको हत्या गरेमा यो संसारसामु ज्ञात हुनेछैन। अनि उसले कयिन र उसका अनुयायीहरूसँग त्यस समय पश्चात् षड्यन्त्र गऱ्यो।\n\n28 अनि यो पनि सोही हो जसले मानिसहरूका हृदयहरूमा पर्याप्त मात्रामा उच्च धरहरा बनाउन यो रोप्यो ताकि उनीहरू स्वर्ग पुग्न सकून्। अनि यो उही प्राणि थियो जसले जनलाई त्यो धरहरादेखि यो भूमिसम्म अगुवाइ गऱ्यो; जसले जनलाई पूरै विनाशसम्म र चीरस्थायी नरकसम्म नघिसारिन्जेल भूमिको सम्पूर्ण सतहभरि अन्धकारका र कुकर्मका कामहरू फैलाउँछ।\n\n29 हो, त्यो उही हो जसले निरन्तर अन्धकारका र गोप्य हत्याका काम गर्न गादियान्तोनको हृदयमा रोप्यो; र उसले मानिसको प्रारम्भदेखि यो समयसम्म पनि यसलाई अघि ल्याएको छ।\n\n30 अनि हेर, यो ऊ हो जो सबै पापको लेखक हो। अनि हेर, उसले अन्धकारका र गोप्य हत्याका कामहरू निरन्तर गर्दछ र उनीहरूका षडयन्त्रहरू र उनीहरूका शपथहरू र उनीहरूका करारहरू र उनीहरूका भयावह दुष्टताका योजनाहरू, एउटा पिँढीदेखि अर्को पिँढीसम्म, उसले मानिसका छोराछोरीहरूका हृदयलाई समात्न भ्याएअनुसार हस्तान्तरण गर्दछ।\n\n31 अनि अब हेर, उसले नफीहरूका हृदयहरूमाथि महान् पकड पाएको थियो; हो, यतिसम्म कि उनीहरू अत्यन्त दुष्ट बनेका थिए; हो, उनीहरूमध्ये बढी भाग धार्मिकताको बाटोबाट तर्केका थिए र परमेश्वरका आज्ञाहरूलाई उनीहरूका पाउमुनि कुल्चे र उनीहरू आफ्नै बाटाहरूतिर लागे र आफ्ना निम्ति उनीहरूका सुन र उनीहरूका चाँदीका मुर्तिहरू बनाए।\n\n32 अनि यस्तो हुन गयो कि यी सबै दुष्टताहरू उनीहरूसामु आउन त्यति धेरै वर्ष लागेन, यतिसम्म कि त्यसको बढी भाग उनीहरूसामु नफीका जनमाथि न्यायकर्ताहरूको शासनको सतसठ्ठीयौँ वर्षमा आएको थियो।\n\n33 अनि अठसठ्ठीयौँ वर्षमा पनि धर्मीका महान् दु:ख र विलापका लागि उनीहरूका दुष्टता बढे।\n\n34 अनि यसरी हामी देख्छौँ कि नफीहरू विश्वासमा क्षीण हुन र दुष्टता र कुकर्महरूमा बढ्न थाले, जब कि लमानीहरू उनीहरूका परमेश्वरका ज्ञानमा अन्त्यन्त बढ्न थाले; हो, उनीहरूले उहाँका कानुनहरू र आज्ञाहरू पालन गर्न र उहाँ अगाडि सत्यता र इमान्दारीका साथ हिँड्न थाले।\n\n35 अनि यसरी हामी देख्छौँ कि परमप्रभुको आत्मा उनीहरूका हृदयका दुष्टता र कठोरताका कारण नफीहरूबाट हट्न थाल्यो।\n\n36 अनि यसरी हामीहरूले देख्छौँ कि परमप्रभुले उहाँका वचनहरूमा विश्वास गर्नमा उनीहरूको सहजता र चाहनाका कारण लमानीहरूमाथि आफ्नो आत्मा खन्याउन थाल्नु भयो।\n\n37 अनि यस्तो हुन गयो कि लमानीहरूले गादियान्तोनका डाँकाहरूको समूहलाई खोजे; र उनीहरूले उनीहरूका बढी दुष्ट भागहरूमाझ परमेश्वरका वचनको प्रवचन दिए, यतिसम्म कि डाँकाहरूको समूहको लमानीहरूमाझ बाट पूरै विनाश गरियो।\n\n38 अनि अर्कातर्फ यस्तो हुन गयो कि, नफीहरूले उनीहरूलाई बढाए र उनीहरूलाई समर्थन गरे, उनीहरूका बढी दुष्ट भागबाट सुरु गर्दै, नफीहरूका सम्पूर्ण भूमिमा उनीहरू नफैलिन्जेल र धर्मीका बढी भागहरूलाई उनीहरूका कार्यहरूमा विश्वास गर्न र उनीहरूका लुटहरूको सहभागी हुन र उनीहरूका गोप्य हत्या र गुटबन्दीहरूमा सहमत हुन नफसाइन्जेलसम्म।\n\n39 अनि यसरी उनीहरूले सरकारको एकलौटो जिम्मेवारी प्राप्त गरे, यतिसम्म कि उनीहरूले गरिब र विनम्र र परमेश्वरका विनम्र अनुयायीहरूमाथि आफ्ना पाउहरूले कुल्चे र प्रहार गरे र कष्ट दिए र आफ्ना पिठ्यूँ फर्काए।\n\n40 अनि यसरी हामी देख्छौँ कि उनीहरू एक भयावह अवस्थामा र चीरस्थायी विनाशका निम्ति पाकेका थिए।\n\n41 अनि यस्तो हुन गयो कि नफीका जनमाथिको न्यायकर्ताहरूको शासनको अठसठ्ठीयौँ वर्षको यसरी अन्त्य भयो।\n\n", "hel 7": "हेलामानको छोरा नफीको अगमवाणी—परमेश्वरले नफीका जनलाई चेतावनी दिनुहुन्छ कि उहाँले उनीहरूलाई आफ्नो क्रोधमा भेट्नुहुनेछ, उनीहरूका पूरै विनाशका निम्ति यदि उनीहरूले आफ्ना दुष्टताको पश्चात्ताप नगरे। परमेश्वरले नफीका जनलाई महामारीका साथ प्रहार गर्नुहुन्छ; उनीहरूले पश्चात्ताप गर्छन् र उहाँतिर फर्कन्छन्। शमुएल, एक लमानीले, नफीहरूसामु अगमवाणी गर्छन्।\n\nअध्याय ७ देखि १६ सम्म\n\n[center][font_size=26]अध्याय ७[/font_size][/center]\n\n[i]नफी उत्तरमा अस्वीकार गरिन्छन् र जरहेम्ला फर्किन्छन्—उनी आफ्नो बगैँचाको धरहरामा प्रार्थना गर्छन् र तब जनसामु अनुरोध गर्छन् पश्चात्ताप गर्न अथवा नासिन। लगभग ई.पू. २३–२१।[/i]\n\n1 हेर, अब नफीका जनमाथिको न्यायकर्ताहरूको शासनको उनान्सत्तरीऔँ वर्षमा यस्तो हुन गयो, कि नफी, हेलामानको छोरा, उत्तरतर्फको भूमिबाट जरहेम्लाको भूमिमा फर्के।\n\n2 किनकि हेर उनी उत्तरतर्फको भूमिमा भएका जनमाझ गएका थिए र परमेश्वरका वचन उनीहरूसामु प्रचार गरे र उनीहरूसामु धेरै कुराहरूको अगमवाणी गरे।\n\n3 अनि उनीहरूले उनका सबै वचनहरूको अस्वीकार गरे, यतिसम्म कि उनी तिनीहरूमाझ रहन सकेनन्, तर आफ्नो जन्मभूमितिर फेरि फर्के।\n\n4 अनि जनलाई एक त्यस्तो भयावह दुष्टताको अवस्थामा देखेर र ती गादियान्तोन डाँकाहरूले न्यायको आसन भरेर—भूमिको शक्ति र अधिकारलाई हत्याएको हुनाले; परमेश्वरका आज्ञाहरूलाई अनास्था गरेर र उहाँका अगाडि अलिकति पनि सही नभएकाले; मानिसका छोराछोरीहरूलाई न्याय नगरी;\n\n5 धार्मिकताका कारण धर्मीहरूलाई घृणा गरेर; दोषी र दुष्टलाई उनीहरूका पैसाका कारण सजाय बिना छाडिदिएर र अझ बढी उनीहरूलाई सरकारका कार्यालयहरूका प्रमुख पद दिएर, उनीहरूका इच्छाअनुसार शासन गर्न र मनखुसी गर्न दिएर, कि उनीहरूले फाइदा र संसारको महिमा पाउन सकून् र अझ बढी, कि उनीहरूले अझ बढी सजिलैसँग व्यभिचार गर्न र चोर्न र मार्न र उनीहरूका आफ्ना इच्छाअनुसार गर्न सकून्—\n\n6 अनि यो महान् दुष्टता नफीहरूमाथि थोरै वर्षको अन्तरालमा आएको थियो; अनि जब नफीले यो देखे, उनको हृदय आफ्नो छाती भित्र दु:खले फुल्यो; र उनले आफ्नो आत्माको वेदनामा पुकारे:\n\n7 हे, कि मेरा दिनहरू जब मेरा पिता नफी पहिला यरुशलेमको भूमिबाट बाहिर आएका दिनहरूमा भएको भए हुन्थ्यो, कि मैले प्रतिज्ञाको भूमिमा उहाँसँग खुसी मनाउँथे, तब उहाँका जनले सजिलैसँग अनुरोधहरू मान्थे, परमेश्वरका आज्ञाहरू पालना गर्न स्थिर थिए र दुष्टतातिर अगुवाइ गरिन सुस्त थिए र उनीहरू परमप्रभुका वचनहरू सुन्न द्रूत थिए—\n\n8 हो, यदि मेरा दिनहरू ती दिनहरूमा भइदिएको भए, तब मेरो आत्मा मेरा बन्धुहरूका धार्मिकताका कारण खुसी मनाउँथ्यो।\n\n9 तर हेर, मलाई पठाइएको छ कि मेरा दिनहरू यी हुन् र मेरो आत्मा मेरा बन्धुहरूका यो दुष्टताका कारण दु:खले भरिनु पर्दछ।\n\n10 अनि हेर, अब यस्तो हुन गयो कि यो एक धरहरामाथि थियो, जुन नफीको बगैँचामा थियो, जुन प्रमुख बजारतिर लैजाने राजमार्ग नजिक थियो, जुन जरहेम्लाको सहरमा थियो; त्यसकारण नफीले आफैँलाई बगैँचामा भएको धरहरामाथि निहुऱ्याएका थिए, जुन धरहरा बगैँचाको राजमार्गतिर जाने द्वारनजिक थियो।\n\n11 अनि यस्तो हुन गयो कि निश्चित मानिसहरू त्यहाँबाट जाँदै थिए र नफीलाई उनले परमेश्वरसामु आफ्ना आत्मा पोखिरहेको देखे र उनीहरू दौडे र जनलाई उनीहरूले देखेको बताए र जन एक साथ भीडमा आए कि उनीहरूले जनका दुष्टताका निम्ति त्यस्तो माहान् शोकको कारण थाहा पाउन सकून्।\n\n12 अनि अब, जब नफी उठे उनले एक साथ भेला भएका जनका भीडलाई देखे।\n\n13 अनि यस्तो हुन गयो कि उनले आफ्नो मुख खोले र उनीहरूसामु भने: हेर, तिमीहरू किन एक साथ आफैँ भेला भएका छौ? कि मैले तिमीहरूका दुष्टताहरू भन्न सकूँ?\n\n14 हो, किनभने म मेरो धरहरामा चढेको छु कि म तिमीहरूका दुष्टताहरूले गर्दा मेरो हृदयको अत्यन्त दु:खका कारण मेरो आत्मा आफ्ना परमेश्वरसामु पोख्न सकूँ!\n\n15 अनि मेरा शोक र विलापका कारण तिमीहरू आफैँ एक साथ भेला भएका छौ र आश्चर्य मान्छु; हो र तिमीहरूलाई आश्चर्य मान्नु अत्यन्त आवश्यक छ; हो, तिमीहरूले आश्चर्य मान्नुपर्छ किनभने तिमीहरूले लत्तो छोडेका छौ कि सैतानले तिमीहरूका हृदयहरूमाथि त्यस्तो महान् पकड पाएको छ।\n\n16 हो, कसरी तिमीहरू उसको प्रलोभनमा फँसेका छौ जसले तिमीहरूका आत्माहरूलाई चीरस्थायी दु:ख र अन्त्यहीन धिक्कारतिर लैजान खोजिरहेको छ?\n\n17 हे पश्चात्ताप गर तिमीहरू, पश्चात्ताप गर तिमीहरू! तिमीहरू किन मर्नेछौ? तिमीहरू फर्क, तिमीहरू परमप्रभु तिमीहरूका परमेश्वरसामु फर्क। तिमीहरूलाई उहाँले किन त्याग्नु भएको छ?\n\n18 यो किनभने तिमीहरूका हृदयहरूको कठोरताका कारण हो; हो, तिमीहरूले असल गोठालोको आवाज सुन्दैनौ; हो, तिमीहरूले उहाँलाई तिमीहरूविरुद्ध क्रोधमा भड़्काएका छौ।\n\n19 अनि हेर, तिमीहरूलाई जम्मा गर्नुको सट्टा, यदि तिमीहरूले पश्चात्ताप नगरे, हेर उहाँले तिमीहरूलाई छरपष्ट पार्नु हुनेछ कि तिमीहरू कुकुरहरू र जङ्गली पशुहरूका निम्ति मासु बन्नेछौ।\n\n20 हे, उहाँले तिमीहरूलाई मुक्त गरेको सोही दिनमा तिमीहरूले तिमीहरूका परमेश्वरलाई कसरी बिर्सन सकेका थियौ?\n\n21 तर हेर, यो फाइदा पाउन, मानिसहरूबाट प्रशंसित हुन हो, हो र तिमीहरूले सुन र चाँदी पाउन सक। अनि तिमीहरूले आफ्ना हृदयहरू धनहरू र यो संसारका व्यर्थका कुराहरूमाथि राखेका छौ, जसका निम्ति तिमीहरूले हत्या गर्दछौ र लुट्छौ र चोर्दछौ र आफ्ना छिमेकीहरूका विरुद्ध झुटो गवाही दिन्छौ र सबै प्रकारका दुष्टता गर्दछौ।\n\n22 अनि यसकारण यदि तिमीहरूले पश्चात्ताप नगरे धिक्कार तिमीहरूमाथि आउनेछ। किनकि यदि तिमीहरूले पश्चात्ताप नगरे, हेर, यो महान् सहर र हाम्रा अधीनमा रहेका भूमिहरू वरिपरिका ती महान् सहरहरूलाई हटाइनेछ कि तिमीहरूलाई तिनमा स्थान हुनेछैन; किनकि हेर, जसरी अहिलेसम्म उहाँले गर्नु भएको छ, तिमीहरूका शत्रुहरूको सामना गर्ने शक्ति परमप्रभुले तिमीहरूलाई दिनुहुनेछैन।\n\n23 किनकि हेर, परमप्रभु यसो भन्नुहुन्छ: म मेरो शक्ति दुष्टलाई देखाउँदिनँ, एउटालाइ अर्कोलाई भन्दा बढी, पश्चात्ताप गर्नेहरू र मेरा वचनहरूलाई सुन्नेहरू भन्दा बाहेक। अब त्यसकारण म चाहान्छु कि मेरा बन्धुहरू, तिमीहरूले देख्नु पर्दछ कि यदि तिमीहरूले पश्चात्ताप नगरे लमानीहरूलाई तिमीहरूलाई भन्दा राम्रो हुनेछ।\n\n24 किनकि हेर, उनीहरू तिमीहरू भन्दा बढी धर्मी छन्, किनकि उनीहरूले तिमीहरूले पाएको त्यो महान् ज्ञानका विरुद्ध पाप गरेका छैनन्; त्यसकारण परमप्रभु उनीहरूसामु कृपालु हुनुहुनेछ; हो, उहाँले उनीहरूका दिनहरू लम्ब्याउनु हुनेछ र उनीहरूका सन्तानहरू बढाउनुहुनेछ, यदि तिमीहरूले पश्चात्ताप नगरे तिमीहरूलाई पूरै विनाश समेत गर्नुहुनेछ।\n\n25 हो, तिमीहरूमाझमा भएको त्यो भयानक कुकर्मका कारण तिमीहरूमाथि धिक्कार छ; र तिमीहरूले यसमा, हो, गादियान्तोनद्वारा स्थापित गरिएको त्यो गोप्य समूहमा आफैँलाई एकीकृत गरेका छौ!\n\n26 हो, तिमीहरूमा धिक्कार आउनेछ त्यो घमण्डका कारण जसलाई तिमीहरूले आफ्ना हृदयमा प्रवेश गर्न दिएका छौ, जसले तिमीहरूलाई आफ्ना अत्यन्त धेरै धनका कारणले त्यो असलता भन्दा पर उचालेको छ!\n\n27 हो, तिमीहरूका दुष्टता र कुकर्महरूका कारण तिमीहरूलाई धिक्कार छ!\n\n28 अनि यदि तिमीहरूले पश्चात्ताप नगरे तिमीहरू नाश हुनेछौ; हो, तिमीहरूका भूमिहरूसमेत तिमीहरूबाट लगिनेछ र तिमीहरूलाई पृथ्वीको सतहबाट विनाश गरिनेछ।\n\n29 हेर अब, म आफैँले भन्दिनँ कि यी कुराहरू हुनेछन्, किनभने यो आफैँले होइन कि म यी कुराहरू थाहा पाउँछु; तर हेर, मलाई थाहा छ कि यी कुराहरू सत्य हुन् किनभने परमप्रभु परमेश्वरले मसामु अवगत गराउनु भएको छ, त्यसकारण म गवाही दिन्छु कि ती हुनेछन्।\n\n", "hel 8": "[center][font_size=26]अध्याय ८[/font_size][/center]\n\n[i]भ्रष्ट न्यायकर्ताहरूले नफीविरुद्ध जनलाई उचाल्न खोज्छन्—अब्राहाम, मोशा, येनोश, जेनोक, एजिया, यशैया, यर्मिया, लही र नफी सबैले ख्रीष्टको गवाही दिन्छन्—प्रेरणाद्वारा नफीले प्रधान न्यायकर्ताको हत्याको सूचना दिन्छन्। लगभग ई.पू. २३–२१।[/i]\n\n1 अनि अब यस्तो हुन गयो कि जब नफीले यी वचनहरू भनेका थिए, हेर, त्यहाँ मानिसहरू थिए जो न्यायकर्ताहरू थिए, जो गादियान्तोनको गोप्य समूहका पनि थिए र उनीहरू रिसाए र उनीहरू उनका विरुद्ध कराए, जनसामु यसो भन्दै: किन यो मानिसलाई तिमीहरू समात्दैनौ र अघि ल्याउँदैनौ, कि उसलाई उसले गरेको अपराधअनुसार दोषी ठहऱ्याइयोस्?\n\n2 तिमी यो मानिसले यी जन र हाम्रा कानुनहरूविरुद्ध निन्दा गरेको किन हेर्दछौ र सुन्दछौ?\n\n3 किनकि हेर, नफीले उनीहरूसामु उनीहरूका कानुनका भ्रष्टताका बारेमा बोलेका थिए; हो, नफीले लेख्न नसकिने धेरै कुराहरू बोले; र परमेश्वरका आज्ञाहरू विपरीत उनले केही पनि बोलेनन्।\n\n4 अनि ती न्यायकर्ताहरू उनीसँग रिसाए किनभने उनले तिनीहरूसामु तिनीहरूका अन्धकारका गोप्य कामहरूका बारेमा स्पष्टसँग बोले; तैपनि उनीहरूले उनीमाथि हात हाल्ने आँट गरेनन्, किनकि उनीहरू जनसँग डराए कथंकदाचित तिनीहरू उनीहरूविरुद्ध कराउनेछन्।\n\n5 त्यसकारण उनीहरूले जनसामु कराए, यसो भन्दै: तिमीहरू किन यो मानिसले हामीविरुद्ध निन्दा गरेको सहन्छौ? किनकि हेर उसले यी सबै जनलाई, विनाशसम्म समेत दोषी ठहरऱ्याउँछ; हो, अनि यो पनि कि हाम्रा महान् सहरहरू हामीबाट लगिनेछ, कि तिनमा हाम्रो कुनै स्थान हुनेछैन।\n\n6 अनि अब हामीलाई थाहा छ कि यो असम्भव छ, किनकि हेर, हामी शक्तिशाली छौँ र हाम्रा सहरहरू महान् छन्, त्यसकारण हाम्रा शत्रुहरूले हामीमाथि शक्ति लिन सक्दैनन्।\n\n7 अनि यस्तो हुन गयो कि यसरी उनीहरूले जनलाई नफीविरुद्ध क्रोधमा उक्साए र उनीहरूमाझ कलह उचाले; किनकि त्यहाँ केही थिए जसले कराए: यो मानिसलाई एक्लै छाडिदेओ, किनकि ऊ एक असल मानिस हो र उसले भनेका ती कुराहरू निश्चय नै हुनेछन् यदि हामीले पश्चात्ताप नगरे;\n\n8 हो, हेर, उसले हामीसामु गवाही दिएका सबै न्यायहरू हामीमाथि आउनेछन्; किनकि हामीलाई थाहा छ कि उसले हाम्रो दुष्टताका बारेमा सही गवाही दिएको छ। अनि हेर तिनीहरू धेरै छन्; र जसरी उसलाई हाम्रा दुष्टताहरूका बारेमा थाहा छ त्यसरी नै उसलाई हामीमाथि हुने सबै कुराहरू थाहा छ;\n\n9 हो, अनि हेर, यदि ऊ अगमवक्ता नभएको भए उसले ती कुराहरूका बारेमा गवाही दिन सक्दैनथ्यो।\n\n10 अनि यस्तो हुन गयो कि नफीको विनाश गर्न खोज्ने ती जन उनीहरूको डरका कारण बाध्य भए, कि उनीहरूले तिनीमाथि आफ्ना हातहरू हालेनन्; त्यसकारण यो देखेर कि उनले केहीका नजरमा कृपा पाएका थिए, यतिसम्म कि बाँकी डराए, उनले तिनीहरूसामु फेरि बोल्न थाले।\n\n11 त्यसकारण उनी तिनीहरूसामु यसो भन्दै अरु बोल्न बाध्य भए: हेर, मेरा बन्धुहरू, के तिमीहरूले पढेका छैनौ कि परमेश्वरले एउटा मानिसलाई, मोशालाई समेत, लाल सागरका पानीमाथि प्रहार गर्न शक्ति दिनुभयो, कि ती यता र उता अलग्गिए, यतिसम्म कि इस्राएलीहरू, जो हाम्रा पितापुर्खाहरु थिए, ओभानो जमिनमाथि आए र पानी मिश्रीहरूका सेनाहरूमाथि आयो र उनीहरूलाई निल्यो?\n\n12 अनि अब हेर, यदि परमेश्वरले यो मानिसलाई त्यस्तो शक्ति दिनुभयो भने, तब तिमीहरू किन आफैँबीच विवाद गर्दछौ र भन्दछु कि उहाँले मलाई त्यस्तो कुनै शक्ति दिनुभएको छैन जसबाट म तिमीहरूले पश्चात्ताप नगरे तिमीहरूमाथि आउने न्यायहरूका बारेमा जान्न सकूँ?\n\n13 तर, हेर, तिमीहरूले मेरा वचनहरूलाई मात्र अस्वीकार गर्दैनौ, तर तिमीहरूले हाम्रा पितापुर्खाहरुले बोलेका वचनहरूलाई पनि र जसलाई त्यस्तो महान् शक्ति दिइएको थियो त्यो मानिस मोशाद्वारा बोलिएका वचनहरूलाई पनि, हो, उनले मसीहको आगमनका बारेमा बोलेका वचनहरूलाई पनि अस्वीकार गर्छौ।\n\n14 हो, के उनले गवाही दिएनन् कि परमेश्वरका पुत्र आउनुपर्दछ? अनि जसरी उनले काँसको सर्पलाई उजाड स्थानमा उचालेका थिए, त्यसरी नै आउनुहुने उहाँलाई उचालिनेछ।\n\n15 अनि जत्तिले त्यो सर्पलाई हेरे उनीहरू जिए, त्यसरी नै जत्तिले आस्थाका साथ, पछुताएको आत्माका साथ, परमेश्वरका पुत्रतिर हेर्छन्, उनीहरू जिउन सक्छन्, त्यो जीवनसम्म समेत जुन अनन्त छ।\n\n16 अनि अब हेर, मोशाले मात्र होइन यी कुराहरूको गवाही दिएका, तर उनका दिनहरूदेखि अब्राहामका दिनहरूसम्मका सबै पवित्र अगमवक्ताहरूले पनि दिएका थिए।\n\n17 हो, अनि हेर, अब्राहामले उहाँको आगमनलाई देखे र हर्षले भरिए र खुसी मनाए।\n\n18 हो, अनि हेर म तिमीहरूसामु भन्छु, कि अब्राहामले मात्र होइन यी कुराहरू थाहा पाएको, तर त्यहाँ अब्राहामका दिनहरूभन्दा अगाडि परमेश्वरको अनुक्रमअनुसार बोलाइएका धरै थिए; हो, उहाँका पुत्रका अनुक्रमअनुसार समेत; अनि यो कि जनसामु, उहाँको आगमनभन्दा हजारौँ वर्षअगाडि, देखाइनुपर्छ, कि उनीहरूसामु उद्धार समेत आउनेछ।\n\n19 अनि अब म चाहान्छु कि तिमीहरूले जान्नु पर्दछ, कि अब्राहामका दिनहरूदेखि समेत त्यहाँ धेरै अगमवक्ताहरू छन् जसले यी कुराहरूको गवाही दिएका छन्; हो, हेर, अगमवक्ता जेनोसले साहसका साथ गवाही दिएका छन्; जसका निम्ति उनको वध गरियो।\n\n20 अनि हेर, जेनोकले पनि र एजियाले पनि र यशैयाले पनि र यर्मियाले, (यर्मिया त्यही अगमवक्ता भएकाले जसले यरुशलेमको विनाशको गवाही दिए) र अब, हामीलाई थाहा छ कि यरुशलेमको यर्मियाका वचनहरूअनुसार विनाश भयो। हे त्यसो भए उनको अगमवाणीअनुसार परमेश्वरका पुत्र किन आउनुहुन्न?\n\n21 अनि अब हेर के तिमीहरू विवाद गर्दछौ कि यरुशलेमको विनाश गरियो? के तिमीहरू भन्नेछौ कि सिदकियाहका छोराहरू, मुलेक बाहेक सबैको बध गरिएन? हो, के तिमीहरू देख्दैनौ कि सिदकियाहका सन्तान हामीहरूसँग छन् र उनीहरूलाई यरुशलेमको भूमिबाट लखेटिएको थियो? तर हेर, यो सबै होइन—\n\n22 हाम्रा पिता लहीलाई यरुशलेमबाट लखेटिएको थियो किनभने उनले यी कुराहरूको गवाही दिए। नफीले पनि यी कुराहरूको गवाही दिए, हाम्रा पितापुर्खाहरु लगभग सबैले, यो समयसम्म समेत; हो, उनीहरूले ख्रीष्टको आगमनको गवाही दिएका छन् र बाटो हेरेका छन् र आउने उहाँका दिनमा खुसी मनाएका छन्।\n\n23 अनि हेर, उहाँ परमेश्वर हुनुहुन्छ र उहाँ उनीहरूसँग हुनुहुन्छ र उहाँ उनीहरूसामु प्रकट हुनुभयो, कि उनीहरूको उहाँद्वारा उद्धार गरियो; र त्यो जुन आउनेवाला छ त्यसका कारण, उनीहरूले उहाँलाई महिमा दिए।\n\n24 अनि अब, यो देखेर कि तिमीहरूलाई यी कुराहरू थाहा छ र तिमीहरूले नढाँटे तिनलाई अस्वीकार गर्न सक्दैनौ, त्यसकारण यसमा तिमीहरूले पाप गरेका छौ, किनकि तिमीहरूले प्राप्त गरेका त्यति धेरै प्रमाणहरू, हो, तिमीहरूले स्वर्गमा र पृथ्वी दुबैमा भएका सबै कुराहरू, साक्षीका रुपमा प्राप्त गरेका सत्य कुराहरूसमेत हुँदाहुँदै यी सबै कुराहरूको अस्वीकार गरेका छौ।\n\n25 तर हेर, तिमीहरूले सत्यलाई अस्वीकार गरेका छौ र तिम्रा पवित्र परमेश्वरका विरुद्ध विद्रोह गरेका छौ; र यस समयमा समेत, आफ्ना निम्ति, जहाँ केहीले पनि भ्रष्ट नबनाउने र जहाँ कुनै अशुद्ध केही पनि आउन नसक्ने स्वर्गमा खरखजाना थुपार्नुको सट्टा, तिमीहरूले न्यायको दिनका विरुद्ध आफ्ना निम्ति क्रोध थुपारिरहेका छौ।\n\n26 हो, यो समयमा समेत तिमीहरू, आफ्ना हत्याहरू र आफ्ना व्यभिचारका र दुष्टताका कारण चीरस्थायी विनाशका निम्ति पाकिरहेका छौ; हो, यदि तिमीहरूले पश्चात्ताप नगरे यो तिमीहरूमाथि तुरुन्त आउनेछ।\n\n27 हो, हेर यो अहिले तिमीहरूका ढोकाहरूमा समेत छ; हो, तिमीहरू न्यायको आसनमा जाओ र खोज; र हेर, तिमीहरूको न्यायकर्ताको हत्या गरिएको छ र ऊ रगतमा लड्छ; र उसलाई उसको भाइद्वारा हत्या गरिएको हो, जो न्यायको आसनमा बस्न खोज्दछ।\n\n28 अनि हेर, उनीहरू दुबै तिमीहरूको गोप्य समूहका मातहतका हुन्, जसको लेखक गादियान्तोन र दुष्ट चाहिँ हो जसले मानिसहरूका आत्माहरूको विनाश गर्न खोज्दछ।\n\n", "hel 9": "[center][font_size=26]अध्याय ९[/font_size][/center]\n\n[i]सन्देशवाहकहरूले प्रधान न्यायकर्तालाई न्यायको आसनमा मृत फेला पार्छन्—उनीहरूलाई बन्दी बनाइन्छ र पछि मुक्त गरिन्छ—प्रेरणाद्वारा नफीले सियान्तुमलाई हत्याराको रुपमा चिनाउँछन्—नफीलाई केहीद्वारा अगमवक्ताको रुपमा स्वीकार गरिन्छ। लगभग ई.पू. २३–२१।[/i]\n\n1 हेर, अब यस्तो हुन गयो कि जब नफीले यी वचनहरू बोलेका थिए, उनीहरूमाझका निश्चित मानिसहरू न्यायको आसनतिर दौडे; हो, त्यहाँ जानेसमेत पाँच थिए र जब उनीहरू गए, उनीहरूले आफ्नैमाझ भने:\n\n2 हेर, अब हामीले निश्चितताका साथ थाहा पाउने छौँ कि यी मानिस अगमवक्ता हुन् कि होइनन् र परमेश्वरले उसलाई हामीसामु यस्ता विस्मयकारी कुराहरू अगमवाणी गर्न आज्ञा दिनुभएको छ कि छैन। हेर, हामी विश्वास गर्दैनौँ कि उहाँले दिनुभएको छ; हो, हामी विश्वास गर्दैनौँ कि उनी अगमवक्ता हुन्; तैपनि, यदि प्रधान न्यायकर्ताका बारेमा उनले भनेको यो कुरा सत्य भए, कि उनी मरेका भए, तब हामीले विश्वास गर्नेछौँ कि उनले बोलेका अरु वचनहरू सत्य छन्।\n\n3 अनि यस्तो हुन गयो कि उनीहरू आफ्नो शक्तिका साथ दौडे र न्यायको आसनसम्म आए; अनि हेर, प्रधान न्यायकर्ता पृथ्वीमा ढलेका थिए र आफ्नो रगतमा लडिरहेका थिए।\n\n4 अनि अब हेर, जब उनीहरूले यो देखे उनीहरू अत्यन्त आश्चर्यचकित भए, यतिसम्म कि उनीहरू पृथ्वीमा ढले; किनकि उनीहरूले नफीले प्रधान न्यायकर्ताका बारेमा भनेका वचनहरूको विश्वास गरेका थिएनन्।\n\n5 तर अब, जब उनीहरूले देखे उनीहरूले विश्वास गरे; र कथंकदाचित नफीले बोलेका सबै न्यायहरू उनीहरूमाथि आउनुपर्दछ भन्ने डर आयो; त्यसकारण उनीहरू काँपे र पृथ्वीमा ढलेका थिए।\n\n6 अब, जब न्यायकर्ताको हत्या गरिएको थियो, तुरुन्तै—उनलाई तिनका भाइले एक छद्म भेषमा चक्कु हानेको हुनाले र ऊ भाग्यो र सेवकहरू दौडे र जनलाई भने, उनीहरूमाझ हत्याको आवाज उठाउँदै;\n\n7 अनि हेर जन न्यायको आसनको स्थानसामु एकसाथ जम्मा भए—अनि हेर उनीहरूका आश्चर्यका निम्ति उनीहरूले पृथ्वीमा ढलेका ती पाँच मानिसहरूलाई देखे।\n\n8 अनि अब हेर, जनलाई नफीको बगैँचामा एकसाथ जम्मा भएका भीडका बारेमा केही थाहा थिएन; त्यसकारण उनीहरूले आफ्नैमाझ भने: यी मानिसहरू ती हुन् जसले न्यायकर्ताको हत्या गरेका थिए र परमेश्वरले उनीहरूलाई प्रहार गर्नुभएको छ कि उनीहरू हामीबाट भाग्न सकेनन्।\n\n9 अनि यस्तो हुन गयो कि उनीहरूले तिनीहरूलाई समाते र उनीहरूलाई बाँधे र उनीहरूलाई कारागारमा फ्याँके। अनि उनीहरूले सर्वत्र पठाएको एक घोषणा थियो कि न्यायकर्ताको बध गरिएको थियो र हत्याराहरूलाई समातिएको थियो र कारागारमा फ्याँकिएको थियो।\n\n10 अनि यस्तो हुन गयो कि भोलिपल्ट बध गरिएका महान् प्रधान न्यायकर्ताको समाधिमा जन शोक गर्न र उपवास बस्न एकसाथ आफैँ जम्मा भए।\n\n11 अनि यसरी नफीका बगैँचामा भएका र उनका वचनहरू सुनेका न्यायकर्ताहरू पनि समाधिमा एकसाथ भेला भएका थिए।\n\n12 अनि यस्तो हुन गयो कि उनीहरूले जनमाझ सोधखोज गरे, यसो भन्दै: प्रधान न्यायकर्ताका बारेमा उनी मरेका छन् कि छैनन् भनी सोधखोज गर्न पठाएका पाँच जना कहाँ छन्? अनि उनीहरूले उत्तर दिए र भने: तिमीहरूले पठाएका भनेका पाँच जनाका बारेमा, हामीलाई थाहा छैन; तर त्यहाँ पाँच छन् जो हत्याराहरू हुन्, जसलाई हामीले कारागारमा फ्याँकेका छौँ।\n\n13 अनि यस्तो हुन गयो कि न्यायकर्ताहरूले चाहे कि तिनीहरूलाई ल्याइनु पर्दछ; र तिनीहरूलाई ल्याइयो; र हेर तिनीहरू पठाइएका पाँच थिए; अनि हेर न्यायकर्ताहरूले त्यस विषयको बारेमा जान्न तिनीहरूलाई सोधखोज गरे र तिनीहरूले उनीहरूलाई आफूले गरेका सबै यसो भन्दै भने:\n\n14 हामी दौड्यौँ र न्यायको आसनको स्थानसम्म आयौँ र जब हामीहरूले नफीले गवाही दिएको जस्तै सबै कुराहारु देख्यौँ, हामी यतिसम्म आश्चर्यचकित भयौँ कि हामी पृथ्वीमा ढल्यौँ; र जब हामी हाम्रो आश्चर्यबाट सम्भालियौँ, हेर उनीहरूले हामीलाई कारागारमा फ्याँके।\n\n15 अब, यो मानिसको हत्याका बारेमा, हामीलाई थाहा छैन कसले यो गरेको हो; र हामी यति मात्र जान्दछौँ, हामी तिमीहरूले चाहेअनुसार दौड्यौँ र आयौँ, नफीका वचनहरूअनुसार र हेर उनी मरेका थिए।\n\n16 अनि यस्तो हुन गयो कि न्यायकर्ताहरूले यस विषयलाई जनसामु व्याख्या गरे र नफीका विरुद्ध कराए, यसो भन्दै: हेर, हामीलाई थाहा छ कि नफीले कोही एकसँग न्यायकर्ताको वध गर्न मन्जुरी गरेको हुनुपर्दछ र तब उसले हामीसामु यसको घोषणा गर्न सकोस्, कि उसले हामीलाई उसको आस्थामा परिवर्तन गर्न सकोस्, कि उसले आफूलाई एक महान् मानिस, परमेश्वरबाट चुनिएको र एक अगमवक्ता हुन उचाल्न सकोस्।\n\n17 अनि अब हेर, हामीले यस मानिसको भण्डाफोर गर्नेछौँ र उसले आफ्ना गल्तीको स्वीकार गर्नेछ र यो न्यायकर्ताको सत्य हत्यारालाई हामीसामु अवगत गराउने छ।\n\n18 अनि यस्तो हुन गयो कि पाँचलाई समाधिको दिनमा मुक्त गरियो। तैपनि, तिनीहरूले न्यायकर्ताहरूलाई उनीहरूले नफीविरुद्ध बोलेका वचनहरूका निम्ति हप्काए र उनीहरूसँग एक-एक गरेर झगडा गरे, यतिसम्म कि तिनीहरूले उनीहरूलाई पराजित गरे।\n\n19 तैपनि, उनीहरूले अह्राए कि नफीलाई समात्नु पर्दछ र बाध्नु पर्दछ र भीडअगाडि ल्याइनु पर्दछ र उनीहरूले उनलाई विभिन्न तरिकाहरूमा प्रश्न गर्न थाले ताकि उनीहरूले उनलाई गलत सावित गर्न सकून्, कि उनीहरूले उनलाई मृत्युदण्डको दोष लगाउन सकून्—\n\n20 उनीसामु यसो भन्दै: तँ षडयन्त्रकारी होस्; यो हत्या गर्ने त्यो मानिस को हो? अब हामीलाई भन् र आफ्नो गल्ती स्वीकार गर्; यसो भन्दै, हेर् पैसा यहाँ छ; अनि हामीले तँलाई तेरो जीवन पनि दिनेछौँ यदि तैँले हामीलाई भनिस् र तैँले उससँग गरेको मन्जुरीनामालाई स्वीकार गरिस् भने।\n\n21 तर नफीले उनीहरूसामु भने: हे तिमी मुर्खहरू, तिमी हृदयका बेखतनाहरू, तिमी अन्धाहरू र तिमी हठी जन, के तिमीहरूलाई थाहा छ परमप्रभु तिमीहरूका परमेश्वरले कतिन्जेल तिमीहरूलाई सहनुहुन्छ कि तिमीहरू आफ्नो यो पापको बाटोमा जानेछौ?\n\n22 तिमीहरूले पश्चात्ताप नगरे तिमीहरूलाई यससमयमा पर्खेर बसेको महान् विनाशका कारण, हे तिमीहरूले चिच्याउन र शोक गर्न थाल्नु पर्दछ।\n\n23 हेर तिमीहरू भन्दछौ कि मैले एक मानिससँग सम्झौता गरेको छु कि उसले हाम्रो प्रधान न्यायकर्ता सीजोरमको हत्या गर्नुपर्छ। तर हेर, म तिमीहरूसामु भन्दछु, कि यो हो किनभने मैले तिमीहरूसामु गवाही दिएको छु कि तिमीहरूले यी कुराको बारेमा, हो तिमीहरूसामु एक गवाहीको निम्ति समेत थाहा पाउन सक, कि मलाई तिमीहरूमाझका दुष्टता र कुकर्महरूका बारेमा थाहा थियो।\n\n24 अनि किनभने मैले यो गरेको छु, हो तिमीहरू भन्दछौ कि मैले एक मानिससँग सम्झौता गरेको छु कि उसले यो कुरो गर्नुपर्छ, हो, किनभने मैले तिमीहरूसामु यो चिन्ह देखाएको छु तिमीहरू मसँग रिसायौ र मेरो जीवनको नाश गर्न खोज्छौ।\n\n25 अनि अब हेर, मैले तिमीहरूलाई अर्को चिन्ह देखाउनेछु र हेर्नेछु यदि तिमीहरूले यो कुरामा मेरो विनाश गर्न खोज्नेछौ।\n\n26 हेर म तिमीहरूसामु भन्दछु: सेयान्तुमको घर जाओ, जो सीजोरमको भाइ हो र उससामु भन—\n\n27 के नफी, त्यो झुटो अगमवक्ता, जसले यी जनका बारेमा यति धेरै खराब अगमवाणी गरेको छ, उसले तँसँग मन्जुरी गरेको छ, जुनमा तैँले तेरो दाजु सीजोरमको हत्या गरेको होस्?\n\n28 अनि हेर, उसले तिमीहरूसामु भन्नेछ, छैन।\n\n29 अनि तिमीहरूले उसलाई भन्नेछौ: के तैँले तेरो दाजुको हत्या गरेको होस्?\n\n30 अनि ऊ डरका साथ खडा हुनेछ र के भन्ने थाहा पाउनेछैन। अनि हेर, उसले अस्वीकार गर्नेछ; र उसले आश्चर्यचकित भए जस्तो गर्नेछ; तैपनि, उसले तिमीहरूसामु घोषणा गर्नेछ कि ऊ निर्दोष छ।\n\n31 तर हेर, तिमीहरूले उसलाई जाँच्नेछौ र तिमीहरूले उसको लवेदाको फेरमा रगत फेला पार्नेछौ।\n\n32 अनि जब तिमीहरूले यो देख्छौ, तिमीहरूले भन्नेछौ: यो रगत कहाँबाट आउँछ? के हामीलाई थाहा छैन कि यो तेरो दाजुको रगत हो?\n\n33 अनि तब ऊ काँप्ने छ र उसमाथि मृत्यु आएजस्तै गरी पहेँलो देखिनेछ।\n\n34 अनि तब तिमीहरूले भन्नेछौ: तँमाथि आएको यो डर र यो पहेँलोपनको कारण, हेर, हामीलाई थाहा छ कि तँ दोषी छस्।\n\n35 अनि तब झन् ठुलो डर उसमाथि आउनेछ; र तब उसले तिमीहरूसामु स्वीकार्ने छ र अरु अस्वीकार गर्नेछैन कि उसले यो हत्या गरेको हो।\n\n36 अनि तब उसले तिमीहरूसामु भन्नेछ, कि म, नफीलाई यो विषयका बारेमा केही थाहा छैन परमेश्वरका शक्तिद्वारा मलाई दिए बाहेक। अनि तब तिमीहरूले थाहा पाउनेछौ कि म एक इमान्दार मानिस हुँ र मलाई परमेश्वरबाट तिमीहरूसामु पठाइएको हो।\n\n37 अनि यस्तो हुन गयो कि उनीहरू गए र, नफीले उनीहरूसामु भनेअनुसार गरे। अनि हेर उनले भनेका वचनहरू सत्य थिए; किनकि वचनहरूअनुसार उसले अस्वीकार गऱ्यो; र वचनहरूअनुसार उसले स्वीकार पनि गऱ्यो।\n\n38 अनि उसलाई प्रमाणित गर्न ल्याइएको थियो कि ऊ आफैँ सोही हत्यारा थियो, यतिसम्म कि पाँचलाई र नफीलाई पनि स्वतन्त्र छाडियो।\n\n39 अनि त्यहाँ कोही नफीहरू थिए जसले नफीका वचनहरूमा विश्वास गरे; अनि त्यहाँ कोही यस्ता पनि थिए जसले पाँचका गवाहीका कारण विश्वास गरे, किनकि उनीहरू कारागारमा भएको बेलामा परिवर्तित भएका थिए।\n\n40 अनि अब जनमाझ कोही थिए, जसले भने कि नफी एक अगमवक्ता थिए।\n\n41 अनि त्यहाँ अरु थिए जसले भने: हेर, ऊ एक परमेश्वर हो, किनकि यदि ऊ परमेश्वर नभए उसले सबै कुराहरू थाहा पाउन सक्दैनथ्यो। किनकि हेर, उसले हाम्रा हृदयहरूका विचारहरू हामीलाई भन्यो र उसले हामीहरूलाई कुराहरू भन्यो; र उसले हाम्रो प्रधान न्यायकर्ताको सत्य हत्यारालाई हाम्रो जानकारीमा समेत ल्यायो।\n\n", "hel 10": "[center][font_size=26]अध्याय १०[/font_size][/center]\n\n[i]परमप्रभुले नफीलाई छाप लगाएर बाँध्ने शक्ति दिनुहुन्छ—उनीलाई पृथ्वीमा र स्वर्गमा बाँध्ने र फुकाउने शक्ति दिइन्छ—उनले जनलाई पश्चात्ताप गर्न अथवा नासिन आज्ञा दिन्छन्—आत्माले उनलाई भीडदेखि भीडसम्म लैजान्छन्। लगभग ई.पू. २१–२०।[/i]\n\n1 अनि यस्तो हुन गयो कि जनमाझ विभाजन उत्पन्न भयो, यतिसम्म कि नफी उनीहरूमाझमा खडा भइरहेको बेलामा उनलाई एक्लै छाडेर उनीहरू यता र उता विभाजित भए।\n\n2 अनि यस्तो हुन गयो कि नफी परमप्रभुले आफूसामु देखाउनुभएका कुराहरूको चिन्तन गर्दै आफ्नो घरतर्फको बाटो गए।\n\n3 अनि यस्तो हुन गयो जब नफी यसरी चिन्तन गर्दै थिए—नफीहरूका जनको दुष्टता, उनीहरूका अन्धकारका कामका र उनीहरूका हत्या र उनीहरूका लुट र सबै प्रकारका दुष्टता कारण धेरै दुखित हुँदै—अनि यस्तो हुन गयो जब उनी आफ्ना हृदयमा यसरी चिन्तन गर्दै थिए, हेर, उनीसामु एक आवाज यसो भन्दै आयो:\n\n4 तिमी आशीषित होऊ, नफी, तिमीले गरेका ती कुराहरूका निम्ति; किनकि मैले देखेको छु तिमीले कसरी विचलित नभइकन वचन घोषणा गरेका छौ, जुन मैले तिमीलाई यी जनसामु दिएको छु। अनि तिमी उनीहरूसँग डराएका छैनौ र तिम्रो आफ्नो जीवन खोजेका छैनौ, तर मेरो इच्छा र मेरा आज्ञाहरू पालना गर्न खोजेका छौ।\n\n5 अनि अब, किनभने तिमीले यति विचलित नभैकन यो गरेका छौ, हेर, म तिमीलाई सदासर्वदा आशीष दिनेछु; र म तिमीलाई वचनमा र कार्यमा, आस्थामा र कामहरूमा शक्तिशाली बनाउनेछु; हो, यो समेत कि तिम्रो लागि सबै कुराहरू तिम्रो वचनअनुसार गरिनेछ, किनकि तिमीले त्यो अनुरोध गर्नेछैनौ जुन मेरो इच्छा विपरीत हुनेछ।\n\n6 हेर, तिमी नफी हौ र म परमेश्वर हुँ। हेर, म यो मेरा स्वर्गदूतहरूको उपस्थितिमा तिमीसामु घोषणा गर्दछु, कि तिमीसँग यी जनमाथि शक्ति हुनेछ र यी जनका दुष्टताका अनुसार अनिकालका साथ र महामारीका साथ र विनाशका साथ पृथ्वीलाई प्रहार गर्नेछौ।\n\n7 हेर, म तिमीलाई शक्ति दिन्छु, कि तिमीले पृथ्वीमा जे छाप लगाएर बाँध्नेछौ सो स्वर्गमा बाँधिनेछ; र जे तिमीले पृथ्वीमा फुकाऔला सो स्वर्गमा फुकाइनेछ; अनि यसरी तिमीसँग यी जनमाथि शक्ति हुनेछ।\n\n8 अनि यसरी, यदि तिमीले यो मन्दिरलाई ढलेर दुई टुक्रा होओस् भनेर भन्यौ भने, त्यो गरिनेछ।\n\n9 अनि यदि तिमीले यो पर्वतसामु भन्यौ, तँ हटेर सम्म बनेस्, त्यो गरिनेछ।\n\n10 अनि हेर, यदि तिमीले भन्यौ कि परमेश्वरले यी जनलाई प्रहार गर्नुहुनेछ, यस्तो हुन जानेछ।\n\n11 अनि अब हेर, म तिमीलाई आज्ञा दिन्छु, कि तिमी यी जनसामु जानु पर्दछ र घोषणा गर्नु पर्दछ, कि परमप्रभु परमेश्वर यसो भन्नुहुन्छ, जो सर्वशक्तिमान् हुनुहुन्छ: यदि तिमीहरूले पश्चात्ताप नगरे तिमीहरू विनाशसम्म पनि प्रताडित हुनेछौ।\n\n12 अनि हेर, अब यस्तो हुन गयो कि जब परमप्रभुले नफीसामु यी वचनहरू बोल्नुभएको थियो, उनी रोकिए र उनको आफ्नो घरतिर गएनन्, तर भूमिको सतहमाथि छरपष्ट भएका भीडसामु फर्के र उनीहरूले पश्चात्ताप नगरे हुने उनीहरूको विनाशका बारेमा उनीसामु बोलिएका परमप्रभुका वचन उनीहरूसामु घोषणा गर्न थाले।\n\n13 अब हेर, प्रधान न्यायकर्ताको मृत्युका बारेमा उनीहरूलाई भनेर नफीले गरेको त्यो महान् आश्चर्यकर्म हुँदाहुँदै पनि, उनीहरूले आफ्ना हृदयहरू कठोर बनाए र परमप्रभुका वचनहरूलाई सुनेनन्।\n\n14 त्यसकारण नफीले यसो भन्दै परमप्रभुका वचन उनीहरूसामु घोषणा गरे: यदि तिमीहरूले पश्चात्ताप नगेर, परमप्रभु यसो भन्नुहुन्छ, तिमीहरू विनाशसम्म पनि प्रताडित हुनेछौ।\n\n15 अनि यस्तो हुन गयो कि जब नफीले उनीहरूसामु वचन घोषणा गरेका थिए, हेर, उनीहरूले आफ्ना हृदयहरू अझै कठोर बनाए र उनका वचनहरूलाई सुनेनन्; त्यसकारण उनीहरूले उनको निन्दा गरे र उनीमाथि हात हाल्न खोजे ताकि उनीहरूले उनलाई कारागारमा फ्याँक्न सकून्।\n\n16 तर हेर, परमेश्वरको शक्ति उनीसँग थियो र उनीहरूले उनलाई कारागारमा फ्याँक्नका लागि समात्न सकेनन्, किनकि उनलाई आत्माद्वारा लगिएको थियो र उनीहरूमाझ बाट बाहिर हटाइएको थियो।\n\n17 अनि यस्तो हुन गयो कि यसरी उनी आत्मामा अघि गए, भीडदेखि भीडसम्म, परमेश्वरका वचन घोषणा गर्दै, उनीहरू सबैसामु घोषणा नगरिन्जेल, अथवा सबै जनमाझ नपठाइन्जेलसम्म समेत।\n\n18 अनि यस्तो हुन गयो कि उनीहरूले उनका वचनहरूलाई सुनेनन्; र त्यहाँ कलहहरू हुन थाले, यतिसम्म कि उनीहरू आफैँ विरुद्ध विभाजित हुन थाले र तरबारका साथ एक अर्काको बध गर्न थाले।\n\n19 अनि यसरी नफीका जनमाथिको न्यायकर्ताहरूको शासनको एकहत्तारौँ वर्षको अन्त्य भयो।\n\n", "hel 11": "[center][font_size=26]अध्याय ११[/font_size][/center]\n\n[i]नफीले परमप्रभुलाई उनीहरूको युद्धको सट्टामा अनिकालका साथ प्रतिस्थापना गर्न मनाउँछन्—धेरै जनको नाश हुन्छ—उनीहरूले पश्चात्ताप गर्छन् र नफी परमप्रभुलाई वर्षाका निम्ति अनुरोध गर्छन्—नफी र लहीले धेरै प्रकाशहरू प्राप्त गर्छन्—गादियान्तोन डाँकाहरूले आफैँलाई भूमिमा स्थापित गर्छन्। लगभग ई.पू. २०–६।[/i]\n\n1 अनि न्यायकर्ताहरूको शासनको बहत्तरौँ वर्षमा यस्तो हुन गयो कि कलहहरू बढे, यतिसम्म कि नफीका सबै जनमाझ सबै भूमिभरि युद्धहरू थिए।\n\n2 अनि डाँकाहरूको गोप्य समूह थियो जसले विनाशका र दुष्टताका कार्यहरू गरे। अनि यो युद्ध त्यो वर्षभरि रह्यो; र यो त्रिहत्तरौँ वर्षमा पनि रह्यो।\n\n3 अनि यस्तो हुन गयो कि यो वर्षमा नफीले परमप्रभुसामु पुकारे, यसो भन्दै:\n\n4 हे परमप्रभु, नसहनुहोस् कि यी जनलाई तरबारद्वारा विनाश गरिनेछ; तर हे परमप्रभु, उनीहरूलाई परमप्रभु उनीहरूका परमेश्वरको सम्झनामा प्रोत्साहन गराउन, त्यहाँ अनिकाल आओस्, अनि सम्भवत: उनीहरूले पश्चात्ताप गर्नेछन् र हजुरलाई सम्झनेछन्।\n\n5 अनि त्यस्तै गरियो, नफीका वचनहरूअनुसार। अनि नफीका जनमाझ भूमिमा विकराल अनिकाल आयो। अनि यसरी चौहत्तरौँ वर्षमा अनिकाल निरन्तर रह्यो र तरबारद्वारा भएको विनाशको कार्य रोकियो तर अनिकालद्वारा भएको विनाश भने कष्टप्रद बन्यो।\n\n6 अनि यो विनाशको कार्य पचहत्तरौँ वर्षमा पनि निरन्तर रह्यो। किनकि पृथ्वीलाई प्रहार गरिएको थियो कि यो सुखा थियो र अन्नको मौसममा अन्न उब्जनी गरेन; र सारा पृथ्वी नै प्रताडित थियो, नफीहरूकामाझमा जस्तै लमानीहरूकामाझमा समेत, ताकि उनीहरू प्रताडित थिए कि भूमिको बढी दुष्ट भागहरूमा उनीहरू हजारौँमा नाश भए।\n\n7 अनि यस्तो हुन गयो कि जनले देखे कि उनीहरू अनिकालबाट नाश हुन लागेका थिए र उनीहरूले परमप्रभु उनीहरूका परमेश्वरलाई सम्झन थाले र नफीका वचनहरूलाई सम्झन थाले।\n\n8 अनि जनले उनीहरूका प्रधान न्यायकर्ताहरू र उनीहरूका अगुवाहरूसँग बिन्ती गर्न थाले, कि उनीहरूले नफीसामु भन्नु पऱ्यो: हेर, हामीलाई थाहा छ कि तिमी परमेश्वरका मानिस हौ र त्यसकारण परमप्रभु हाम्रा परमेश्वरसामु पुकार कि उहाँले यो अनिकाल हामीबाट हटाइदिनुहुन्छ, कथंकदाचित् तिमीले हाम्रा विनाशका बारेमा बोलेका सबै वचनहरू पूरा होऊन्।\n\n9 अनि यस्तो हुन गयो कि न्यायकर्ताहरूले नफीसामु भने, चाहेका वचनहरूअनुसार। अनि यस्तो हुन गयो कि जब नफीले देखे कि जनले पश्चात्ताप गरेका थिए र आफैँले आफैँलाई भाङ्ग्रामा विनम्र बनाएका थिए, उनले परमप्रभुसामु फेरि पुकारे, यसो भन्दै:\n\n10 हे परमप्रभु यी जनले पश्चात्ताप गर्दछन्: अनि उनीहरूले गादियान्तोनका समूहलाई उनीहरूकामाझ बाट यतिसम्म बढारेका छन् कि उनीहरू लोप भइसकेका छन् र उनीहरूले तिनीहरूका गोप्य योजनाहरूलाई पृथ्वीमा लुकाएका छन्।\n\n11 अब, हे परमप्रभु, उनीहरूको यो विनम्रताका कारण हजुर आफ्नो क्रोधलाई हटाइदिनुहोस् र हजुरको रिस हजुरले विनाश गरिसकेका ती दुष्ट मानिसहरूको विनाशमा सन्तुष्ट होओस्।\n\n12 हे परमप्रभु, हजुरले आफ्नो क्रोध, हो, हजुरको भयङ्कर क्रोध, सान्त पारिदिनुहोस् र अह्राउनुहोस् कि यो अनिकाल यो भूमिबाट हटोस्।\n\n13 हे परमप्रभु, हजुरले मलाई सुनिदिनुहोस् र अह्राइदिनुहोस् कि मेरा वचनहरूअनुसार हुन सकोस् र पृथ्वीको सतहमा वर्षा पठाइदिनुहोस्, कि उनले आफ्ना फल र अन्नको मौसममा आफ्ना अन्नहरू ल्याउन सकून्।\n\n14 हे परमप्रभु, तपाईँले मेरा वचनहरू सुन्नुभयो जब मैले भनेँ: त्यहाँ अनिकाल होओस्, कि तरबारको महामारी रोकियोस्; र मलाई थाहा छ कि हजुरले, यस समयमा समेत, मेरा वचनहरू सुन्नुहुनेछ, किनकि हजुरले भन्नुभएको छ कि: यदि यी जनले पश्चात्ताप गरे म यिनीहरूलाई छाडिदिनेछु।\n\n15 हो, हे परमप्रभु, अनि हजुरले देख्नुहुन्छ कि उनीहरूले पश्चात्ताप गरेका छन्, उनीहरूमाथि आएको अनिकाल र माहामारी र विनाशका कारण।\n\n16 अनि अब, हे परमप्रभु, के हजुरले आफ्नो क्रोधलाई सान्त पार्नुहुनेछ र यदि उनीहरूले हजुरको सेवा गर्छन कि भनि फेरि प्रयास गर्नुहुनेछ? अनि यदि त्यसो भए, हे परमप्रभु, हजुरले भनेका हजुरका वचनहरूअनुसार हजुरले उनीहरूलाई आशीष दिन सक्नुहुन्छ।\n\n17 अनि यस्तो हुन गयो कि छह्यत्तरौँ वर्षमा परमप्रभुले आफ्नो क्रोध आफ्ना जनबाट हटाउनुभयो र अह्राउनुभयो कि वर्षा पृथ्वीमा पर्नपर्छ, यतिसम्म कि यसले आफ्नो फलको मौसममा फल ल्यायो। अनि यस्तो हुन गयो कि यसले आफ्नो अन्नको समयमा अन्न ल्यायो।\n\n18 अनि हेर, जन हर्षित भए र परमेश्वरको महिमा गरे र पृथ्वीको पूरा सतह नै खुसियालीले भरिएको थियो; र उनीहरूले नफीको विनाश गर्न अरु खोजेनन्, तर उनीहरूले उनलाई महान् अगमवक्ता र परमेश्वरबाट उनलाई महान् शक्ति र अधिकार दिइएका परमेश्वरका मानिसका रुपमा माने।\n\n19 अनि हेर, लही, उनका भाइ, धार्मिकतासँग सरोकारका कुराहरूमा उनी भन्दा रति भर पनि पछाडि थिएनन्।\n\n20 अनि यसरी यस्तो हुन गयो कि नफीका जन भूमिमा फेरि उन्नति गर्न थाले र उजाडिएका भूमिहरूलाई बनाउन थाले र फैलिन र छरिन थाले, भूमिको पूरै सतह नभरिन्जेलसम्म समेत, उत्तरतर्फ र दक्षिणतर्फ दुबैमा, पश्चिमको समुन्द्रदेखि पूर्वको समुन्द्रसम्म।\n\n21 अनि यस्तो हुन गयो कि छह्यत्तरौँ वर्ष शान्तिमा अन्त्य भयो। र सतहत्तरौँ वर्ष शान्तिमा सुरुभयो; र चर्च सम्पूर्ण भूमिको सतहभरि फैलियो; र नफीहरू र लमानीहरू, दुबै जनको बढी भाग चर्चको मातहतमा थियो; र उनीहरूसँग भूमिमा अत्यन्त महान् शान्ति थियो; र यसरी सत्हत्तरौँ वर्षको अन्त्य भयो।\n\n22 अनि अठहत्तरौँ वर्षमा पनि, अगमवक्ताहरूद्वारा दिइएको सिद्धान्तका बुँदाहरूका बारेमाको केही कलहहरू बाहेक उनीहरूसँग शान्ति थियो।\n\n23 अनि उनान्असीयौँ वर्षमा त्यहाँ धेरै कलह हुन थाल्यो। तर यस्तो हुन गयो कि नफी र लहीले र सिद्धान्तका सत्य बुँदाहरूका बारेमा ज्ञान भएका उनीहरूका बन्धुहरूमध्ये धेरैले, दैनिक रुपमा धेरै प्रकाशहरू पाएकाले, त्यसकारण उनीहरूले जनसामु प्रचार गरे, यतिसम्म कि उनीहरूले उनीहरूका कलहहरूलाई त्यही वर्षमा अन्त्य गरे।\n\n24 अनि यस्तो हुन गयो कि नफीका जनमाथिको न्यायकर्ताहरूको शासनको असीयौँ वर्षमा नफीका जनबाटका विमति राख्नेहरूको निश्चित सङ्ख्या थियो, जो केही वर्षअगाडि लमानीहरूसामु गएका थिए र आफैँलाई लमानीहरूको संज्ञा दिएका थिए र केही सङ्ख्या पनि जो लमानीहरूका वास्तविक सन्तति थिए, उनीहरूद्वारा, अथवा ती विमति राख्नेहरूद्वारा उक्साइएका हुनाले, त्यसकारण उनीहरूले आफ्ना बन्धुहरूसँग युद्ध आरम्भ गरे।\n\n25 अनि उनीहरूले हत्या गरे र लुटे; र तब उनीहरू पर्वतहरूमा र उजाड स्थानहरू र गोप्य स्थानहरूमा, आफैँलाई लुकाउँदै, पछि हट्थे कि उनीहरूलाई फेला पार्न सकिन्नथ्यो, दैनिक रुपमा थप सङ्ख्या प्राप्त गर्दै, जबसम्म उनीहरूसामु जाने ती विमति राख्नेहरू थिए।\n\n26 अनि यसरी समयमा, हो, थोरै वर्षहरूको अन्तरालमा समेत, उनीहरू डाँकाहरूको अत्यन्त ठूलो समूह बने; र उनीहरूले गादियान्तोनका सबै गोप्य योजनाहरूलाई खोजे; र यसरी उनीहरू गादियान्तोनका डाँकाहरू बने।\n\n27 अब हेर, ती डाँकाहरूले नफीका जनमाझ र लमानीहरूका जनमाझ पनि, भयानक विध्वंश, हो भयानक विनाश समेत ल्याए।\n\n28 अनि यस्तो हुन गयो कि यो आवश्यक थियो कि यो विनाशको कार्यलाई रोक्नु पर्दछ; त्यसकारण उनीहरूले उजाड स्थानतिर र पर्वतहरूमाथि यी डाँकाहरूका समूहलाई खोज्न र विनाश गर्न बलिया मानिसहरूको सेना पठाए।\n\n29 तर हेर, यस्तो हुन गयो कि त्यो सोही वर्षमा उनीहरूलाई उनीहरूका आफ्ना भूमिहरूमा फिर्ता लखेटियो। अनि यसरी नफीका जनमाथिको न्यायकर्ताहरूको शासनको असीयौँ वर्षको अन्त्य भयो।\n\n30 अनि यस्तो हुन गयो एकासीयौँ वर्षको प्रारम्भमा उनीहरू डाँकाहरूको यो समूहविरुद्ध गए र धेरैको विनाश गरे; अनि उनीहरूलाई पनि धेरै विनाशका साथ भेटियो।\n\n31 अनि उनीहरूलाई, पर्वतहरू र उजाड स्थानमा फैलिएका ती डाँकाहरूको सङ्ख्याको महान्‌ताका कारण, उजाड स्थानबाट र पर्वतहरूबाट आफ्ना भूमिहरूमा फर्कन फेरि बाध्य बनाइयो।\n\n32 अनि यस्तो हुन गयो कि यो वर्ष यसरी अन्त्य भयो। अनि डाँकाहरू अझ बढे र बलिया भए, यतिसम्म कि उनीहरूले नफीहरूका र लमानीहरूका पनि पूरै सेनाहरूको अवज्ञा गरे; अनि भूमिका सम्पूर्ण सतहमाथि जनमा उनीहरूले भयानक डर ल्याए।\n\n33 हो, किनकि उनीहरूले भूमिका धेरै भागहरूमा गए र उनीहरूसामु भयानक विनाश गरे; हो, धेरैलाई मारे र धेरैलाई, हो, विशेष गरी उनीहरूका आइमाईहरू र उनीहरूका छोराछोरीहरूलाई बन्दी बनाएर उजाड स्थानतिर लगे।\n\n34 अब उनीहरूको दुष्टताका कारण जनमा आएको यो महान् दुष्टताले उनीहरूलाई परमप्रभु उनीहरूका परमेश्वरको सम्झनामा उक्सायो।\n\n35 अनि यसरी न्यायकर्ताहरूको शासनको एकासीयौँ वर्षको अन्त्य भयो।\n\n36 अनि बयासीयौँ वर्षमा उनीहरूले परमप्रभु उनीहरूका परमेश्वरलाई फेरि बिर्सन थाले। अनि त्रियासीयौँ वर्षमा उनीहरू दुष्टतामा बलिया भए। अनि चौरासीयौँ वर्षमा उनीहरूले आफ्ना बाटाहरूलाई सुधारेनन्।\n\n37 अनि यस्तो हुन गयो पचासीयौँ वर्षमा उनीहरू उनीहरूका घमण्डमा र उनीहरूका दुष्टतामा झन् झन् बलिया हुँदै गए; र यसरी उनीहरू विनाशका निम्ति पाकिरहेका थिए।\n\n38 अनि यसरी पचासीयौँ वर्षको अन्त्य भयो।\n\n", "hel 12": "[center][font_size=26]अध्याय १२[/font_size][/center]\n\n[i]मानीसहरू अस्थिर र मुर्ख्याईँ र दुष्ट्याइँ गर्न छिटा छन्—परमप्रभुले उहाँका जनलाई ताडना दिनुहुन्छ—मानिसको शुन्यतालाई परमेश्वरको शक्तिसँग दाँजिन्छ—न्यायको दिनमा मानिसहरूले या त अजर जीवन या त अजर अभिशाप पाउनेछन्। लगभग ई.पू. ६।[/i]\n\n1 अनि यसरी हामीले कति गल्ती र मानिसका छोराछोरीहरूका हृदयहरूको अस्थिरता देख्न सक्छौँ; हो, हामीले देख्न सक्छौँ कि परमप्रभु उहाँको महान् अनन्त कृपामा उहाँमा भरोसा राख्नेलाई आशीष दिनुहुन्छ र उन्नति गराइदिनुहुन्छ।\n\n2 हो, अनि हामीले यसै समयमा देख्न सक्छौँ जब उहाँले आफ्ना जनको उन्नति गराउनुहुन्छ, हो, उनीहरूका जमिनहरूको, उनीहरूका बथान र झुण्डहरूको र सुनमा र चाँदीमा र सबै प्रकारका प्रत्येक किसिमका र कलाका अनमोल कुराहरूको वृद्धिमा; उनीहरूका जीवनहरूलाई बचाउँदै र उनीहरूका शत्रुहरूका हातहरूबाट उनीहरूलाई मुक्ति दिँदै, उनीहरूका शत्रुहरूका हृदयहरूलाई कोमल बनाउँदै कि तिनीहरू उनीहरूविरुद्द युद्ध घोषणा गर्दैनन्; हो, निष्कर्षमा, आफ्ना जनको कल्याण र खुसियालीका निम्ति सबै कुराहरू गरेर; हो, तब त्यो समय हो कि उनीहरूले आफ्ना हृदयहरूलाई कठोर बनाउँछन् र परमप्रभु आफ्ना परमेश्वरलाई विर्सन्छन् र पवित्र जनलाई आफ्ना पाउमुनि कुल्चन्छन्—हो, अनि यो तिनको सरलता र अत्यन्त महान् उन्नतिका कारण।\n\n3 अनि यसरी हामी देख्छौँ कि परमप्रभुले आफ्ना जनलाई धेरै कष्टहरूका साथ ताडना दिएर नसुधारे, हो, उहाँले मृत्यु र आतङ्क र अनिकाल र सबै प्रकारका महामारीका साथ उनीहरूलाई नभेटे, उनीहरूले उहाँलाई सम्झने छैनन्।\n\n4 हे कति मूर्ख र कति व्यर्थ र कति खराब र दुष्ट र दुष्ट्याइँ गर्न कति शीघ्र छन् र असल गर्न कति सुस्त छन् मानिसका छोराछोरीहरू; हो, दुष्ट जनका वचनहरू सुन्न र उनीहरूका हृदयहरूलाई संसारका व्यर्थ कुराहरूमा राख्न कति शीघ्र छन्!\n\n5 हो, घमण्डमा उचालिन कति शीघ्र; हो, घमण्ड गर्न र सबै प्रकारका दुष्ट्याइँ गर्न कति शीघ्र र परमप्रभु उनीहरूका परमेश्वरलाई सम्झन र उहाँका परामर्शहरूलाई कान थाप्न उनीहरू कति सुस्त छन्, हो, विवेकको मार्गमा हिँड्न कति सुस्त छन्!\n\n6 हेर, उनीहरूले चाहँदैनन् कि परमप्रभु उनीहरूका परमेश्वर, जसले उनीहरूको सृष्टि गर्नुभएको थियो, उहाँले उनीहरूमाथि शासन गर्न र राज्य गर्नुपर्दछ; उनीहरूप्रतिको उहाँको महान् कृपा र दया हुँदाहुँदै, उनीहरूले उहाँका परामर्शहरूलाई तुच्छ बनाउँछन् र उनीहरूले चाहँदैनन् कि उहाँ उनीहरूको मार्गप्रदर्शक हुनुपर्दछ।\n\n7 हे मानिसका छोराछोरीहरूको शुन्यता कति महान् छ; हो, वास्तवमा उनीहरू पृथ्वीको धूलोभन्दा पनि कमजोर छन्।\n\n8 किनकि हेर, पृथ्वीको धूलो टुक्रा-टुक्रामा विभाजित भएर, हाम्रो महान् र चीरस्थायी परमेश्वरको आज्ञामा यता र उता जान्छ।\n\n9 हो, हेर उहाँको आवाजमा डाँडाहरू र पर्वतहरू काँप्छन् र हल्लिन्छन्।\n\n10 अनि उहाँको आवाजको शक्तिद्वारा ती फुट्दछन् र उपत्यका जस्तै, हो, समतल बन्दछन्।\n\n11 हो, उहाँको आवाजको शक्तिद्वारा सारा पृथ्वी नै हल्लिन्छन्;\n\n12 हो, उहाँको आवाजको शक्तिद्वारा, जगहरू हल्लिन्छन्, भित्र केन्द्रमा समेत।\n\n13 हो, यदि उहाँले पृथ्वीलाई भन्नुभयो—चल्—त्यसलाई चलाइनेछ।\n\n14 हो, यदि उहाँले पृथ्वीलाई भन्नुभयो—तँ पछि जा, कि दिनहरू धेरै घण्टाहरूले लम्बिऊन्—त्यो गरिइन्छ।\n\n15 अनि यसरी, उहाँका वचनअनुसार पृथ्वीपछाडि हट्छ र मानिसअगाडि यस्तो देखिन्छ कि सूर्य स्थिर खडा छ; हो र हेर, यो यस्तो हो; किनकि निश्चय नै यो पृथ्वी हो जुन घुम्दछ र सूर्य होइन।\n\n16 अनि हेर, यो पनि, यदि उहाँले महान् गहिराइका पानीलाई भन्नुभयो—तँ सुकिजा—त्यसो गरिन्छ।\n\n17 हेर, यदि उहाँले यो पर्वतलाई भन्नुभयो—तँ उठ् र यहाँ आइज र त्यो सहरमाथि ढल्, ताकि त्यो पुरियोस्—हेर त्यसो गरिन्छ।\n\n18 अनि हेर, यदि एउटा मानिसले पृथ्वीमा खरखजाना लुकाउँछ र परमप्रभूले भन्नु हुन्छ—लुकाउनेको दुष्ट्याइँका कारण त्यो श्रापित होओस्—हेर, त्यो श्रापित हुनेछ।\n\n19 अनि यदि परमप्रभुले भन्नु हुन्छ—तँ श्रापित भएस्, कि कुनै मानिसले यस समयदेखि उपरान्त र सदासर्वदा तँलाई फेला पर्नेछैनन्—हेर, त्यसपछि र सदासर्वदा कुनै मानिसले पाउने छैन।\n\n20 अनि हेर, यदि परमप्रभुले मानिससामु भन्नुहुन्छ—तेरो दुष्टताहरूका कारण, तँ सदासर्वदाका लागि श्रापित हुनेछस्—त्यो हुनेछ।\n\n21 अनि यदि परमप्रभुले भन्नुहुन्छ—तेरो दुष्टताहरूका कारण तँलाई मेरो उपस्थितिबाट हटाइनेछ—उहाँले अह्राउनुहुनेछ कि यो त्यस्तै हुनेछ।\n\n22 अनि धिक्कार छ उसलाई जसलाई उहाँले त्यो भन्नुहुनेछ, किनकि त्यो उसलाई हुनेछ जसले दुष्ट्याइँ गर्छ र उसलाई बचाइनेछैन; यसकारण, यो कारणका निम्ति, कि मानिसहरूलाई बचाउन, पश्चात्तापको घोषणा गरिएको हो।\n\n23 त्यसकारण, उनीहरू आशीषित छन् जसले पश्चात्ताप गर्नेछ र परमप्रभु उनीहरूका परमेश्वरका आवाजलाई सुन्नेछ; किनकि ती उनीहरू नै हुन् जसलाई बचाइनेछ।\n\n24 अनि परमेश्वरले दिनुहोस्, उहाँको महान् पूर्णतामा, कि मानिसहरूलाई पश्चात्ताप र असल कार्यहरूमा ल्याइन सकियोस्, कि उनीहरू, तिनीहरूका कार्यहरूअनुसार, अनुग्रहमाथि अर्को अनुग्रहमा पुनर्स्थापित होऊन्।\n\n25 अनि म चाहान्छु कि सबै मानिसहरूलाई बचाइयोस्। तर हामी पढ़दछौँ कि महान् र अन्तिम दिनमा केही हुनेछन् जसलाई निकाला गरिनेछ, हो, जसलाई परमप्रभुको उपस्थितिबाट निकाला गरिनेछ;\n\n26 हो, जसलाई अन्त्यहीन दु:खमा बन्धित गरिनेछ, ती वचनहरू पूरा गर्नमा जसले भन्दछन्: जसले असल गरेका छन् उनीहरूले अजर जीवन पाउनेछन्; र जसले खराब गरेकाछन् उनीहरूले अजर अभिशाप पाउने छन्। अनि यो यस्तै हो। आमिन।\n\n", "hel 13": "लमानी सामुएलका नफीहरू समक्षका अगमवाणी।\n\nअध्यायहरू १३ देखि १५ सम्म\n\n[center][font_size=26]अध्याय १३[/font_size][/center]\n\n[i]नफीहरूले पश्चात्ताप नगरे लमानी शमुएलले उनीहरूको विनाशको अगमवाणी गर्छन्—उनीहरू र उनीहरूका धनहरू श्रापित छन्—उनीहरू अगमवक्ताहरूलाई अस्वीकार गर्छन् र ढुङ्गाले हान्दछन्, दानवहरूद्वारा घेरिएका छन् र दुष्ट्याइँ गरेर खुसीयाली खोज्छन्। लगभग ई.पू. ६।[/i]\n\n1 अनि अब छयासीयौँ वर्षमा यस्तो हुन गयो, नफीहरू अझै दुष्टतामा रहे, हो, भयानक दुष्टतामा, जब कि लमानीहरूले परमेश्वरका आज्ञाहरू, मोशाको व्यवस्थाअनुसार, कडा पालना गर्न ध्यान दिए।\n\n2 अनि यस्तो हुन गयो कि यो वर्षमा शमुएल नाम गरेको, एउटा लमानी, जरहेम्लाको भूमिमा आए र जनसामु प्रवचन दिन थाले। अनि यस्तो हुन गयो कि उनले धेरै दिनहरूमा जनसामु पश्चात्तापको प्रचार गरे र जनले उनलाई निकाला गरे र उनी उनको आफ्नो घरतिर जान लागे।\n\n3 तर हेर, परमप्रभुको आवाज उनीसामु आयो, कि उनी फेरि फर्कनु पर्दछ र जनसामु उनको हृदयमा जे कुराहरू आउँछन् तिनको प्रवचन दिनुपर्छ।\n\n4 अनि यस्तो हुन गयो कि उनीहरूले सहेनन् कि उनी सहरमा प्रवेश गर्नुपर्छ; त्यसकारण उनी गए र त्यसको पर्खालमाथि चढे र आफ्ना हातहरू फैलाए र ठूलो आवाजमा पुकारे र जनसामु परमेश्वरले उनका हृदयमा जे कुराहरू राखिदिनुभयो त्यसको अगमवाणी गरे।\n\n5 अनि उनले उनीहरूसामु भने: हेर, म शमुएल, एक लमानी, परमप्रभुले मेरो हृदयमा राखिदुनुभएका वचनहरू बोल्दछु; र हेर उहाँले मेरो हृदयमा यी जनसामु भन्न यो राखिदिनुभएको छ कि न्यायको तरबार यी जनमाथि झुन्डिन्छ; र चारसय वर्ष नबित्दै त्यो न्यायको तरबार यी जनमाथि झर्छ।\n\n6 हो, भयानक विनाशले यी जनलाई पर्खन्छ, अनि यो निश्चय नै यी जनसामु आउँछ र पश्चात्तापले र निश्चय नै आउनुहुने र आफ्ना जनका निम्ति धेरै कुराहरू सहनुहुने र बध गरिनुहुने ख्रीष्टमाथिको आस्थाले बाहेक यी जनलाई केहीले पनि बचाउन सक्दैन।\n\n7 अनि हेर, परमप्रभुका एक स्वर्गदूतले मलाई यो घोषणा गरेका हुन् र उनले मेरो आत्मामा खुसीको खबर ल्याए। अनि हेर, त्यो तिमीहरूसामु पनि घोषणा गर्न मलाई पठाइएको हो, कि तिमीहरूले खुसीको खबरहरू पाउन सक; तर हेर तिमीहरूले मलाई ग्रहण गर्न चाहेनौ।\n\n8 त्यसकारण, परमप्रभु यसो भन्नुहुन्छ: नफीहरूका जनका हृदयहरूका कठोरताका कारण, यदि उनीहरूले पश्चात्ताप नगरेमा म मेरा वचन उनीहरूबाट लैजानेछु र म मेरो आत्मालाई उनीहरूबाट हटाउनेछु र म उनीहरूलाई अरु सहनेछैन र म उनीहरूका बन्धुहरूका हृदयहरू उनीहरूविरुद्ध फर्काउने छु।\n\n9 अनि मैले उनीहरूलाई प्रहारित हुन अह्राउन अगाडि चारसय वर्ष बित्ने छैनन्; हो, म उनीहरूलाई तरबारका साथ र अनिकालका साथ र महामारीका साथ भेट्नेछु।\n\n10 हो, म मेरो भयङ्कर रिसमा उनीहरूलाई भेट्ने छु र तिमीहरूका शत्रुहरूको चौथो पुस्ता हुनेछ जुनले यदि तिमीहरूले पश्चात्ताप नगरे तिमीहरूको पूरै विनाश देख्नेछ; र यदि तिमीहरूले पश्चात्ताप नगरे यो निश्चय नै आउनेछ, परमप्रभु भन्नुहुन्छ; र चौथो पुस्ताका तिनीहरूले तिमीहरूको विनाश ल्याउनेछन्।\n\n11 तर यदि तिमीहरूले पश्चात्ताप गरे र परमप्रभु तिमीहरूका परमेश्वरसामु फर्के म मेरो रिस हटाउने छु, परमप्रभु भन्नुहुन्छ; हो, परमप्रभु यसो भन्नुहुन्छ, पश्चात्ताप गर्ने र मसामु फर्कने उनीहरू आशीषित छन्, तर पश्चात्ताप नगर्नेलाई धिक्कार छ।\n\n12 हो, जरहेम्लाको यो महान् सहरलाई धिक्कार; किनकि हेर, यो तिनीहरूका कारण हो जो धर्मी छन् कि यसलाई बचाइएको हो; हो, यो महान् सहरलाई धिक्कार छ, किनकि म ठान्छु, परमप्रभु भन्नुहुन्छ, कि यहाँ धेरै छन्, हो, यो सहरका बढी भाग समेत छन्, जसले आफ्ना हृदयहरू मेरा विरुद्ध कठोर बनाउने छन्, परमप्रभु भन्नुहुन्छ।\n\n13 तर उनीहरू आशीषित छन् जसले पश्चात्ताप गर्नेछन्, किनकि म उनीहरूलाई छाडिदिनेछु। तर हेर, यदि यो महान् सहरका धर्मीहरूका लागि नभएको भए, हेर, मैले अह्राउने थिएँ कि आगो स्वर्गबाट तल आउनुपर्छ र यसको विनाश गर्नुपर्छ।\n\n14 तर हेर, यो धर्मीहरूका निम्ति हो कि यसलाई छाडिएको हो। तर हेर, समय आउँछ, परमप्रभु भन्नुहुन्छ, कि जब तिमीहरूले धर्मीहरूलाई तिमीहरूमाझ बाट निकाला गर्नेछौ, तब तिमीहरू विनाशका निम्ति तयार हुनेछौ; हो, धिक्कार छ यो महान् सहरलाई, उनीमा भएको दुष्टता र कुकर्महरूका कारण।\n\n15 हो, अनि धिक्कार छ गिदोनको सहरलाई, उनीमा भएको दुष्टता र कुकर्मका कारण।\n\n16 हो, अनि नफीहरूका अधीनमा भएका सबै सहरहरूलाई धिक्कार छ जुन वरिपरिका भूमिहरूमा छन्, उनीहरूमा भएका दुष्टता र कुकर्महरूका कारण।\n\n17 अनि हेर, भूमिमा एक श्राप आउनेछ, सैन्यहरूका अधिपति भन्नुहुन्छ, भूमिमा भएका जनका कारण, हो, उनीहरूको दुष्टता र उनीहरूका कुकर्महरूका कारण।\n\n18 अनि यस्तो हुन जानेछ, सैन्यहरूका अधिपति, हो, हाम्रा महान् र सत्य परमेश्वर भन्नुहुन्छ, कि जसले पृथ्वीमा खरखजानाहरू लुकाउनेछ, यदि ऊ धर्मी मानिस भएर त्यसलाई परमप्रभुमा नलुकाए, भूमिको भयानक श्रापका कारण, उसले फेरि अरु पाउने छैन।\n\n19 किनकि म चाहान्छु, परमप्रभु भन्नुहुन्छ, कि उनीहरूले आफ्ना खरखजानाहरू ममा लुकाऊन्; र श्रापित उनीहरू हुनेछन् जसले आफ्ना खरखजानाहरू ममा लुकाउँदैन; किनकि धर्मीहरूले बाहेक कसैले पनि आफ्ना खरखजानाहरू ममा लुकाउँदैन; र ऊ जसले आफ्ना खरखजानाहरू ममा लुकाउँदैन, ऊ अनि खरखजना पनि श्रापित हुनेछन् र भूमिको श्रापका कारण कसैले पनि यसको उद्धार गर्न सक्नेछैनन्।\n\n20 अनि त्यो दिन आउनेछ कि उनीहरूले आफ्ना खरखजनाहरू लुकाउनेछन्, किनभने उनीहरूले आफ्ना हृदय धनमा राखेका छन् र किनभने उनीहरूले आफ्ना हृदय आफ्ना धनमा राखेका छन् र आफ्ना खरखजानाहरू लुकाउने छन् जब उनीहरू आफ्ना शत्रुहरूबाट भाग्नेछन्; किनभने उनीहरूले ती ममा लुकाउँदैनन्, उनीहरू र उनीहरूका खरखजानाहरू श्रापित हुनेछन्; र त्यो दिनमा उनीहरू प्रताडित हुनेछन्, परमप्रभु भन्नुहुन्छ।\n\n21 हेर तिमीहरू, यो महान् सहरका जन र मेरा वचनहरूलाई सुन; हो, परमप्रभुले भन्नुभएका वचनहरूलाई सुन; किनकि हेर, तिम्रा धनका कारण तिमीहरू श्रापित छौ र तिम्रा धन पनि किनभने तिमीहरूले आफ्ना हृदयलाई त्यसमाथि राखेका छौ र तिमीहरूलाई ती दिने उहाँका वचनहरूलाई सुनेका छैनौ।\n\n22 तिमीहरूले परमप्रभु तिमीहरूका परमेश्वरलाई ती कुराहरूमा सम्झदैनौ जुन उहाँले तिमीहरूलाई आशीषित गर्नुभएको छ, तर तिमीहरूले तिम्रा धनहरूलाई सदैव सम्झन्छौ, तिनका निम्ति परमप्रभु तिमीहरूका परमेश्वरलाई धन्यवाद दिन सम्झदैनौ; हो, तिमीहरूका हृदयहरू परमप्रभुतिर खिचिएका छैनन्, तर ती महान् घमण्डका साथ, घमण्ड गर्न र मातिन र ईर्ष्याहरू र कलहहरू, द्वैष गर्न, सताउन र हत्याहरू र सबै प्रकारका दुष्टताहरूमा रमाउँछन्।\n\n23 यसकारणका निम्ति परमप्रभु परमेश्वरले अह्राउनुभएको छ कि भूमिमा र तिमीहरूका धनहरूमा पनि श्राप आउनेछ र यो तिमीहरूका दुष्टताका कारण हो।\n\n24 हो, धिक्कार छ यी जनलाई, यो समयका कारण जुन आइपुगेको छ, कि तिमीहरूले अगमवक्ताहरूलाई निकाला गरेका छौ र उनीहरूको खिल्ली उडाएका छौ र उनीहरूतर्फ ढुङ्गाहरू हानेका छौ र उनीहरूलाई बध गरेका छौ र उनीहरूलाई सबै प्रकारका दुष्टता गरेका छौ, जसरी प्राचीन समयमा समेत उनीहरूलाई गरियो।\n\n25 अनि अब जब तिमीहरू बोल्दछौ, तिमीहरू भन्दछौ: यदि हाम्रा दिनहरू हाम्रा पितापुर्खाहरुका प्राचीन दिनहरू भएको भए, हामी हाम्रा अगमवक्ताहरूको बध गर्ने थिएनौँ; हामी उनीहरूलाई ढुङ्गाले हान्ने थिएनौँ र उनीहरूलाई निकाला गर्ने थिएनौँ।\n\n26 हेर तिमीहरू उनीहरूभन्दा पनि झन् खराब छौ, किनकि जसरी परमप्रभु जीवित हुनुहुन्छ, यदि तिमीहरूमाझ एक अगमवक्ता आउँछन् र तिमीहरूसामु परमप्रभुका वचनको घोषणा गर्छन्, जसले तिमीहरूका पापहरू र दुष्टताहरूको गवाही दिन्छन्, तिमीहरू उससँग रिसाउँछौ र उसलाई निकाला गर्छौ र उसलाई विनाश गर्न सबै प्रकारका उपायहरू खोज्छौ; हो, तिमीहरूले भन्नेछौ कि ऊ झुटो अगमवक्ता हो र ऊ पापी हो र दुष्टबाटको हो, किनभने उसले गवाही दिन्छ कि तिमीहरूका कामहरू दुष्ट छन्।\n\n27 तर हेर, यदि एक मानिस तिमीहरूमाझ आउनेछ र भन्नेछ: यो गर र यहाँ कुनै दुष्टता छैन, त्यो गर र तिमीहरूले सहनेछैनौ; हो, उसले भन्ने छ: तिमीहरूका आफ्ना हृदयहरूका घमण्डहरूका पछि हिँड; हो, आफ्ना आँखाहरूका घमण्डपछि हिँड र तिमीहरूको हृदयले चाहेअनुसार गर—र यदि एक मानिस तिमीहरूमाझ आउँछ र यो भन्छ भने, तिमीहरूले उसलाई ग्रहण गर्नेछौ र भन्नेछौ कि ऊ एक अगमवक्ता हो।\n\n28 हो, तिमीहरूले उसलाई माथि उचाल्नेछौ र उसलाई आफ्नो सम्पत्ति दिनेछौ; तिमीहरूले उसलाई आफ्ना सुन र आफ्ना चाँदी दिनेछौ र उसलाई महङ्गा वस्त्रहरू पहिराउनेछौ; र किनभने उसले तिमीहरूसामु चाप्लुसीका वचनहरू बोल्छ र उसले भन्छ कि सबै ठीक छ, तब तिमीहरूले उसमा कुनै दोष फेला पार्नेछैनौ।\n\n29 हे दुष्ट र पथभ्रष्ट पिँढीका तिमीहरू; कठोरताका तिमीहरू र हठी जन तिमीहरू, तिमीहरू कतिन्जेल ठान्छौ कि परमप्रभुले तिमीहरूलाई सहनुहुनेछ? हो, तिमीहरू कतिन्जेल आफैँलाई मूर्ख र अन्धा मार्गप्रदर्शकहरूद्वारा अगुवाइ गरिएको सहनेछौ? हो, तिमीहरू कतिन्जेल प्रकाशका सट्टामा अन्धकार रोज्नेछौ?\n\n30 हो, हेर, परमप्रभुको रिस तिमीहरूका विरुद्ध उठिसकेको छ; हेर, उहाँले तिमीहरूका दुष्टताका कारण भूमिलाई श्राप दिनुभएको छ।\n\n31 अनि हेर, समय आउँछ कि उहाँले तिमीहरूको धनलाई श्राप दिनुहुन्छ, कि ती चिप्ला हुन्छन्, कि तिमीहरूले तीनलाई समात्न सक्दैनौ; र तिम्रा गरिबीका दिनहरूमा तिमीहरूले ती राख्न सक्दैनौ।\n\n32 अनि तिमीहरूले आफ्ना गरिबीका दिनहरूमा परमप्रभुसामु पुकार्नेछौ; र तिमीहरूले व्यर्थमा पुकार्नेछौ, किनकि तिमीहरूमाथि तिमीहरूको विनाश आइसकेको छ र तिमीहरूको विनाश निश्चित बनाइएको छ; र तब तिमीहरू त्यस दिनमा रुनेछौ र डाँको छाडी कराउने छौ, सैन्यहरूका अधिपति भन्नुहुन्छ। अनि तब तिमीहरूले शोक गर्नेछौ र भन्नेछौ:\n\n33 हे कि मैले पश्चात्ताप गरेको भए र अगमवक्ताहरूलाई नमारेको भए र उनीहरूलाई ढुङ्गाले नहानेको भए र उनीहरूलाई निकाला नगरेको भए। हो, त्यस दिनमा तिमीहरूले भन्नेछौ: हे कि उहाँले हाम्रा धन हामीलाई दिएका दिनमा हामीले परमप्रभु हाम्रा परमेश्वरलाई सम्झेको भए, अनि तब ती चिप्ला बन्दैनथे कि हामीले तिनलाई गुमाउनु पर्दैनथ्यो; किनकि हेर, हाम्रो धन हामीबाट गयो।\n\n34 हेर, हामीले एक औजार यहाँ राख्छौँ र भोलिपल्ट त्यो जान्छ; र हेर, हाम्रा तरबारहरू लडाइँका निम्ति हामीले खोजेका दिनमा हामीबाट लगिन्छ।\n\n35 हो, हामीले आफ्ना खरखजनाहरू लुकाएका छौँ र भूमिको श्रापका कारण, ती हामीबाट चिप्लिएका छन्।\n\n36 हे कि परमप्रभुका वचन हामीकहाँ आएको त्यस दिनमा हामीले पश्चात्ताप गरेको भए; किनकि हेर भूमि श्रापित छ र सबै कुराहरू चिप्ला भएका छन् र हामी तिनलाई समात्न सक्दैनौँ।\n\n37 हेर, हामीलाई दानवहरूद्वारा घेरिएको छ, हो, हामी हाम्रा जीवात्माहरूको विनाश गर्न खोज्ने उसका दूतहरूद्वारा घेरा हालिएका छौँ। हेर, हाम्रा दुष्ट्याइँहरू महान् छन्। हे परमप्रभु, के हजुरले आफ्नो क्रोध हामीबाट हटाउन सक्नुहुन्न? अनि ती दिनहरूमा तिमीहरूको भाषा यो हुनेछ।\n\n38 तर हेर, तिमीहरूका परीक्षणका दिनहरू बितेका छन्; चीरस्थायी रुपमा ढिला नभइन्जेलसम्म तिमीहरूले आफ्ना मुक्तिका दिनलाई लम्ब्याएका छौ र तिमीहरूको विनाश निश्चित बनाइएको छ; हो, किनकि तिमीहरू आफ्ना जीवनका सम्पूर्ण दिनहरूमा तिमीहरूले प्राप्त गर्न नसक्ने त्यसको खोजी गरेका छौ; र तिमीहरूले दुष्ट्याइँ गरेर खुसियाली खोजेका छौ, जुन कुरा हाम्रा महान् र अनन्त शिरमा भएको धार्मिकताको प्रकृति विपरीत छ।\n\n39 हे भूमिका जन तिमीहरू, कि तिमीहरूले मेरा वचनहरू सुनिदेओ! अनि म प्रार्थना गर्छु कि परमप्रभुको क्रोध तिमिहरूबाट हटोस् र तिमीहरू पश्चात्ताप गर र मुक्त होओ।\n\n", "hel 14": "[center][font_size=26]अध्याय १४[/font_size][/center]\n\n[i]शमुएलले ख्रीष्टको जन्मको समयमा राति प्रकाश र एक नयाँ ताराको पूर्व सूचना दिन्छन्—ख्रीष्टले मानिसहरूलाई लौकिक र आत्मिक मृत्युबाट उद्धार गर्नुहुन्छ—तीन दिनसम्मको अन्धकार र चट्टानहरू च्यातिने र प्रकृतिको उथलपुथल उहाँको मृत्युका चिन्हहरू अन्तर्गत पर्दछन्।[/i]\n\n1 अनि अब यस्तो हुन गयो कि लमानी शमुएलले लेख्न नसकिने अरु धेरै महान् कुराहरूको अगमवाणी गरे।\n\n2 अनि हेर, उनले उनीहरूसामु भने: हेर, म तिमीहरूसामु एक चिन्ह दिनेछु; किनकि पाँच वर्ष अरु आउनेछ र हेर तब परमेश्वरका पुत्र आफ्ना नाउँमा विश्वास गर्ने तिनीहरू सबैको उद्धार गर्न आउनुहुनेछ।\n\n3 अनि हेर, यो म तिमीहरूसामु उहाँको आगमनको समयमा एक चिन्हका रुपमा दिनेछु, किनकि हेर, स्वर्गमा महान् प्रकाशहरू हुनेछन्, यतिसम्म कि उहाँ आउनेभन्दा अघिल्लो रातमा त्यहाँ कुनै अन्धकार हुनेछैन, यतिसम्म कि यो मानिसहरूसामु त्यस दिन भएजस्तै देखिनेछ।\n\n4 त्यसकारण, त्यहाँ एक दिन र एक रात र एक दिन, एक दिन भएको र रात नभएको जस्तो हुनेछ; र यो तिमीहरूलाई चिन्हका निम्ति हुनेछ; किनकि तिमीहरूले सूर्य उदाएको र त्यो अस्ताएको पनि थाहा पाउनेछौ; त्यसकारण तिमीहरूले निश्चितताका साथ थाहा पाउनेछौ कि त्यहाँ दुई दिन र एक रात हुनेछन्; तैपनि रात अन्धकार हुनेछैन; र त्यो उहाँ जन्मनुभन्दा अगाडिको रात हुनेछ।\n\n5 अनि हेर, त्यहाँ, तिमीहरूले कहिल्यै नदेखेको त्यस्तो एक नयाँ तारा उदाउने छ; र यो पनि तिमीहरूसामु एक चिन्ह हुनेछ।\n\n6 अनि हेर यो सबै होइन, त्यहाँ आकाशमा धेरै चिन्हहरू र आश्चर्यहरू हुनेछन्।\n\n7 अनि यस्तो हुन जानेछ कि तिमीहरू चकित र आश्चर्यन्वित हुनेछौ, यतिसम्म कि तिमीहरू पृथ्वीमा ढल्नेछौ।\n\n8 अनि यस्तो हुन जानेछ कि जसले परमेश्वरका पुत्रमा विश्वास गर्छ, उसैले अजर जीवन पाउनेछ।\n\n9 अनि हेर, परमप्रभुले मलाई आज्ञा दिनुभएको छ, उहाँका स्वर्गदूतद्वारा, कि म आउनु पर्दछ र यी कुराहरू तिमीहरूसामु भन्नुपर्दछ; हो, उहाँले आज्ञा दिनुभएको छ कि मैले यी कुराहरू तिमीहरूलाई अगमवाणी गर्नुपर्दछ; हो, उहाँले मलाई भन्नुभएको छ: यी जनसामु कराऊ, पश्चात्ताप गर्न र परमप्रभुको बाटो तयार पार।\n\n10 अनि अब, किनभने म एक लमानी हुँ र तिमीहरूसामु परमप्रभुले मलाई दिनुभएका वचनहरू बोलेको छु र किनभने ती तिमीहरूविरुद्ध कठिन थिए, तिमीहरू मसँग रिसाएका छौ र मलाई विनाश गर्न खोज्दछौ र मलाई तिमीहरूमाझ बाट निकाला गरेका छौ।\n\n11 अनि तिमीहरूले मेरा वचनहरू सुन्नेछौ, किनकि, यो अभिप्रायका निम्ति म यो सहरका पर्खालहरूमाथि आएको छु, कि तिमीहरूले सुन्न सक र परमेश्वरको न्यायका बारेमा जान्न सक जसले तिमीहरूलाई आफ्ना दुष्टताका कारण प्रतीक्षा गर्छ र यो पनि कि तिमीहरूले पश्चात्तापका सर्तहरू थाहा पाउन सक;\n\n12 अनि यो पनि कि तिमीहरूलाई येशू ख्रीष्ट, परमेश्वरका पुत्र, स्वर्ग र पृथ्वीका पिता, प्रारम्भदेखिका सबै कुराहरूका सृष्टिकर्ताको आगमनका बारेमा थाहा होस् र तिमीहरूलाई उहाँको आगमनका चिन्हहरूका बारेमा थाहा होस्, त्यो अभिप्रायका निम्ति कि तिमीहरूले उहाँको नाउँमा विश्वास गर्न सक।\n\n13 अनि यदि तिमीहरूले उहाँको नाउँमा विश्वास गऱ्यौ भने तिमीहरूले आफ्ना सबै पापहरूको पश्चात्ताप गर्नेछौ, कि जसबाट तिमीहरूले उहाँका योग्यताहरूमार्फत् तीबाट छुटकारा पाउन सक।\n\n14 अनि हेर फेरि, म तिमीहरूलाई अर्को चिन्ह, हो, उहाँको मृत्युको एक चिन्ह, दिन्छु।\n\n15 किनकि हेर, उहाँले निश्चय मर्नैपर्दछ ताकि मुक्ति आउन सकोस्; हो, उहाँलाई आवश्यक छ र आवश्यक हुन्छ कि उहाँ मर्नुपर्दछ, मृतकहरूको पुनरुत्थान पूरा गर्न, ताकि त्यसबाट मानिसहरूलाई परमप्रभुको उपस्थितिमा ल्याउन सकियोस्।\n\n16 हो, हेर, यो मृत्युले पुनरुत्थान पूरा गर्छ र सम्पूर्ण मानवजातिलाई पहिलो मृत्युबाट उद्धार गर्छ—त्यो आत्मिक मृत्यु; किनकि सम्पूर्ण मानवजाति आदमको पतनद्वारा परमप्रभुको उपस्थितबाट हटाइएका छन्, लौकिक कुराहरूमा र आत्मिक कुराहरू दुबैमा मृत सोचिएका छन्।\n\n17 तर हेर, ख्रीष्टको पुनरुत्थानले मानव जातिको उद्धार गर्दछ, हो सम्पूर्ण मानव जातिको समेत र उनीहरूलाई परमप्रभुको उपस्थितिमा फिर्ता ल्याउँछ।\n\n18 हो, अनि यसले पश्चात्तापका सर्त पूरा गर्छ, कि जसले पश्चात्ताप गर्छ उसैलाई अलग्याइन्न र आगोमा फ्याँकिन्न; तर पश्चात्ताप नगर्नेलाई काटेर ढालिन्छ र आगोमा फ्याँकिन्छ; अनि त्यहाँ आत्मिक मृत्यु आउँछ, हो, दोस्रो मृत्यु, किनकि उनीहरूलाई धार्मिकतासँग सरोकारका कुराहरूमा फेरि अलग्याइनेछ।\n\n19 त्यसकारण पश्चात्ताप गर, पश्चात्ताप गर, कथंकदाचित् यी कुराहरू थाहा पाएर ती नगरेमा तिमीहरूले आफैँलाई दोष मुनि आएको सहनेछौ र तिमीहरूलाई यो दोस्रो मृत्युमा ल्याइन्छ।\n\n20 तर हेर, जसरी मैले तिमीहरूसामु अर्को चिन्ह, उहाँको मृत्युको चिन्हका बारेमा भनेँ, हेर, उहाँले मृत्यु सहने त्यस दिनमा सूर्य र चन्द्रमा र ताराहरू पनि अन्धकार हुनेछन् र तिमीहरूलाई प्रकाश दिन अस्वीकार गर्नेछन्; र यो भूमिको सतहमाथि कुनै प्रकाश हुनेछैन, त्यस समयदेखि समेत जहिले उहाँले मृत्यु सहनुहुनेछ, तीन दिनको अन्तराल भरि, त्यस समयसम्म जब उहाँ मृत्युबाट फेरि ब्युँतनुहुनेछ।\n\n21 हो, त्यो समयमा जब उहाँले आत्मामा समर्पण गर्नु हुन्छ त्यहाँ चट्याङ्हरू र बिजुलीका चमकहरू धेरै घण्टाहरूको अन्तरालसम्म हुनेछन् र पृथ्वी काँप्नेछ र हल्लिनेछ; र पृथ्वीको सतहमा भएका, पृथ्वीमाथि र मुनितिर भएका, जुन तिमीहरूलाई यस समयमा ठोस, अथवा यसका बढी भाग एक ठोस पिण्ड भएको थाहा छ ती चट्टानहरूलाई फुटाइने छ।\n\n22 हो, तिनलाई दुई टुक्रामा च्यातिनेछ र त्यसपछि सदा जोर्नीहरूमा र खाडलहरूमा र फुटेका टुक्राहरूमा सारा पृथ्वीको सतहमाथि पाइनेछ, हो, पृथ्वीमाथि र मुनि दुबैमा।\n\n23 अनि हेर, त्यहाँ धेरै आँधिबेहेरीहरू हुनेछन् र धेरै पर्वतहरू उपत्यकाजस्तै तल झारिनेछ र त्यहाँ धेरै स्थानहरू हुनेछन् जुनलाई अहिले उपत्यकाहरू भनिन्छ जुन अत्याधिक उचाइ भएका पहाडहरू बन्नेछन्।\n\n24 अनि धेरै राजमार्गहरू भत्कनेछन् र धेरै सहरहरू उजाड बन्नेछन्।\n\n25 अनि धेरै चिहानहरू खोलिनेछन् र आफ्ना धेरै मृतहरूलाई त्याग्नेछन्; र धेरै सन्तहरू धेरैसामु देखिनेछन्।\n\n26 अनि हेर, यसरी स्वर्गदूतले मेरा सामु बोलेका छन्; किनकि उनले मलाई भने कि त्यहाँ धेरै घण्टाहरूको अन्तरालसम्म चट्याङ्हरू पर्नेछन् र बिजुली चम्कनेछन्।\n\n27 अनि उनले मेरा सामु भने कि जब चट्याङ्गहरू पर्नेछन् र बिजुली चम्कन्छन् र आँधिबेहेरी र यी कुराहरू हुनुपर्दछ र अन्धकारले तीन दिनको अन्तरालसम्म सारा पृथ्वीको सतहलाई ढाक्नेछ।\n\n28 अनि स्वर्गदूतले मलाई भने कि धेरैले यी भन्दा अझ महान् कुराहरू देख्नेछन्, त्यस अभिप्रायका निम्ति कि उनीहरूले विश्वास गरून् कि ती चिन्हहरू र ती आश्चर्यहरू यो भूमिको सम्पूर्ण सतहमाथि पूरा हुनुपर्छ, त्यस अभिप्रायका निम्ति कि मानिसका छोराछोरीहरूमाझ अविश्वासको कारण नहोस्—\n\n29 अनि यो त्यस अभिप्रायका निम्ति कि जसले विश्वास गर्नेछ उसलाई बचाइयोस् र जसले विश्वास गर्नेछैन, एक धर्मी न्याय उनीहरूमाथि आओस्; र यो पनि यदि उनीहरूलाई दोषी ठहऱ्याइएको छ भने उनीहरूले आफैँमाथि आफ्ना दोष ल्याउँछन्।\n\n30 अनि अब सम्झ, सम्झ, मेरा बन्धुहरू, कि जसको नाश हुन्छ, आफैँमा नाश हुन्छ; र जसले दुष्टता गर्दछ, त्यो आफैँमा गर्दछ; किनकि हेर, तिमीहरू स्वतन्त्र छौ; तिमीहरूले आफ्ना निम्ति कार्य गर्न अनुमति पाएका छौ; किनकि हेर, परमेश्वरले तिमीहरूलाई ज्ञान दिनुभएको छ र उहाँले तिमीहरूलाई स्वतन्त्र बनाउनुभएको छ।\n\n31 उहाँले तिमीहरूलाई दिनुभएको छ कि तिमीहरूलाई असल र खराब थाहा होस् र उहाँले तिमीहरूलाई दिनुभएको छ कि तिमीहरूले जीवन या मृत्यु चुन्न सक; र तिमीहरूले असल गर्न सक्छौ र जुन असल छ त्यसमा पुनर्स्थापित हुन सक्छौ, अथवा जे असल छ त्यो तिमीहरूमा पुनर्स्थापित गरिन सक्छ; अथवा तिमीहरूले खराब गर्न सक्छौ र जे खराब छ त्यो तिमीहरूमा पुनर्स्थापित गरिन सकिन्छ।\n\n", "hel 15": "[center][font_size=26]अध्याय १५[/font_size][/center]\n\n[i]परमप्रभुले नफीहरूलाई ताडना दिनुभयो किनभने उहाँले उनीहरूलाई माया गर्नुभयो—परिवर्तित लमानीहरू आस्थामा स्थिर र अडिग छन्—परमप्रभु पछिल्ला दिनहरूमा लमानीहरूप्रति कृपालु हुनुहुनेछ। लगभग ई.पू. ६।[/i]\n\n1 अनि अब, मेरा प्रिय बन्धुहरू, हेर, म तिमीहरूसामु घोषणा गर्दछु कि यदि तिमीहरूले पश्चात्ताप नगरे तिमीहरूका घरहरू तिमीहरूसामु उजाड छाडिनेछ।\n\n2 हो, यदि तिमीहरूले पश्चात्ताप नगरे, दुध खुवाउने ती दिनहरूमा तिमीहरूका आइमाईहरूले शोक गर्ने महान् कारण हुनेछ; किनकि तिमीहरू भाग्ने प्रयत्न गर्नेछौ र शरणका निम्ति कुनै स्थान हुनेछैन; हो र धिक्कार छ उनीहरूलाई जससँग बच्चा छन्, किनकि उनीहरू भारी हुनेछन् र भाग्न सक्ने छैनन्; त्यसकारण, उनीहरूलाई किचिमिची गरिनेछ र नाश हुनलाई छाडिनेछ।\n\n3 हो, यदि उनीहरूले पश्चात्ताप नगरे धिक्कार छ यी जनलाई जसलाई नफीका जन भनिन्छ, जब उनीहरूले यी सबै चिन्हहरू र आश्चर्यहरू देख्नेछन् जुन उनीहरूलाई देखाइनेछ; किनकि हेर, उनीहरू परमप्रभुका चुनिएका जन भएका छन्; हो, उहाँले नफीका जनलाई माया गर्नुभएको छ र उनीहरूलाई ताडना दिनुभएको छ; हो, तिनीहरूका दुष्टताका दिनहरूमा उहाँले उनीहरूलाई हप्काउनुभएको छ किनभने उहाँले तिनीहरूलाई माया गर्नुहुन्छ।\n\n4 तर हेर मेरा बन्धुहरू, लमानीहरूलाई उहाँले घृणा गर्नुभएको छ किनभने उनीहरूका कार्यहरू निरन्तर रुपमा खराब भएका छन् र यो उनीहरूका पितापुर्खाहरुका परम्पराका दुष्टताका कारण। तर हेर, नफीहरूका प्रवचनमार्फत् उनीहरूमा मुक्ति आएको छ; र यो अभिप्रायका निम्ति परमप्रभुले उनीहरूका दिनहरू लम्ब्याउनुभएको छ।\n\n5 अनि म चाहान्छु कि तिमीहरूले देख्नेछौ कि उनीहरूका बढी भाग आफ्ना कर्तव्यका पथमा छन् र उनीहरू परमेश्वरअगाडि सावधानीका साथ हिँड्छन् र उनीहरूले उहाँका आज्ञाहरू र उहाँका कानुनहरू र उहाँका न्यायहरू, मोशाका व्यवस्थाअनुसार पालना गर्न ध्यान दिन्छन।\n\n6 हो, म तिमीहरूसामु भन्छु, कि उनीहरूका बढी भागले यो गरिरहेका छन् र उनीहरूले नथाक्ने गरि लगनशीलताका साथ प्रयास गरिरहेका छन् कि उनीहरूले आफ्ना बाँकी बन्धुहरूलाई पनि सत्यताको ज्ञानमा ल्याउन सकून्; त्यसकारण उनीहरूको सङ्ख्या दैनिक बढाउने धेरै छन्।\n\n7 अनि हेर, तिमीहरू आफैँलाई थाहा छ, किनकि तिमीहरूले यो प्रत्यक्ष देखेका छौ, कि जति धेरैलाई सत्यताको ज्ञानमा र उनीहरूका पितापुर्खाहरुका दुष्ट र घृणित परम्पराका बारेमा थाहा पाउन ल्याइएको छ र पवित्र धर्मशास्त्र, हो पवित्र अगमवक्ताहरूका अगमवाणीको विश्वास गर्न उनीहरूलाई अगुवाइ गरिएको छ, जे लेखिएका छन्, जसले उनीहरूलाई परमप्रभुमा आस्था र पश्चात्तापतिर अगुवाइ गर्छन्, जुन आस्था र पश्चात्तापले उनीहरूमा हृदयको परिवर्तन ल्याउँछन्—\n\n8 त्यसकारण, जति यसमा आएका छन्, तिमीहरू आफैँलाई थाहा छ आस्थामा र उनीहरूलाई स्वतन्त्र बनाएका ती कुराहरूमा स्थिर र अडिग छन्।\n\n9 अनि तिमीहरूलाई यो पनि थाहा छ कि उनीहरूले आफ्ना युद्धका हतियारहरू गाडेका छन् र उनीहरूले ती उठाउन डराउँछन् कथंकदाचित् कुनै माध्यम बाट उनीहरूले पाप गर्नु पर्दछ; हो, तिमीहरूले देख्न सक्दछौ कि उनीहरू पापदेखि डराउँछन्—किनकि हेर उनीहरू आफैँले सहेका छन् कि उनीहरू बरु उनीहरूका शत्रुहरूद्वारा किचिमिची होऊन् र बध गरियून् र तिनीहरूविरुद्ध उनीहरूका तरबारहरू उठाउँदैनन् र यो उनीहरूको ख्रीष्टमाथिको विश्वासका कारणले हो।\n\n10 अनि अब, उनीहरूका दृढताका कारण जब उनीहरूले जेमा विश्वास गर्छन त्यसमा विश्वास गर्छन, किनकि उनीहरूको स्थिरताका कारण जब उनीहरू एक पटक ज्ञान पाउँछन्, हेर, परमप्रभुले उनीहरूलाई आशीष दिनुहुनेछ र उनीहरूका दिनहरू लम्ब्याउनु हुनेछ, उनीहरूको दुष्टता हुँदाहुँदै—\n\n11 हो, यदि उनीहरू विश्वासमा क्षीण भए पनि परमप्रभुले उनीहरूका दिनहरू लम्ब्याउनुहुनेछ, हाम्रा पितापुर्खाहरुले, अगमवक्ता येनोसद्वारा पनि र अरु धरै अगमवक्ताहरूले, हाम्रा बन्धु लमानीहरूको फेरि सत्यताको ज्ञानमा हुने पुनर्स्थापनाका बारेमा बोलेको त्यो समय नआइन्जेल—\n\n12 हो, म तिमीहरूलाई भन्दछु, कि पछिल्ला समयहरूमा परमप्रभुका वाचाहरू हाम्रा बन्धु, लमानीहरूतिर पनि फैलाइएको छ; र उनीहरूसँग धेरै कष्टहरू हुँदाहुँदै र पृथ्वीका सतहमाथि यत्रतत्र लखेटिँदा लखेटिँदै, खोजिँदा खोजिँदै, प्रताडित हुनेछनन् र छरिनेछन्, शरणका निम्ति कुनै स्थान नभएकाले, परमप्रभु उनीहरूसामु कृपालु हुनुहुनेछ।\n\n13 अनि यो अगमवाणीअनुसार हो, कि उनीहरूलाई फेरि सत्यको ज्ञानमा ल्याइनेछ, जुन उनीहरूको उद्धारकर्ताको र उनीहरूका महान् र सत्य गोठालोको ज्ञानमा हो र उहाँका भेंडाहरूका माझमा गनिनेछन्।\n\n14 त्यसकारण म तिमीहरूलाई भन्दछु, यदि तिमीहरूले पश्चात्ताप नगरे उनीहरूलाई तिमीहरूलाई भन्दा राम्रो हुनेछ।\n\n15 किनकि हेर, तिमीहरूलाई देखाइएका शक्तिशाली कार्यहरू उनीहरूलाई देखाएको भए, हो, तिनीहरूलाई जो उनीहरूका पितापुर्खाहरुका परम्पराका कारण विश्वासमा क्षीण भएका छन्. तिमीहरू आफैँले देख्न सक्छौ कि उनीहरू कहिल्यै विश्वासमा क्षीण हुने थिएनन्।\n\n16 त्यसकारण, परमप्रभु भन्नुहुन्छ: मैले उनीहरूको पूरै विनाश गर्नेछैन, तर म अह्राउने छु कि मेरो विवेको दिनमा उनीहरूलाई फेरि ममा फर्काउनेछु, परमप्रभु भन्नुहुन्छ।\n\n17 अनि अब हेर, नफीका जनका बारेमा परमप्रभु भन्नुहुन्छ: यदि तिमीहरूले पश्चात्ताप नगरे र मेरो इच्छा गर्न ध्यान नदिए, म उनीहरूलाई पूरै विनाश गर्नेछु, परमप्रभु भन्नुहुन्छ, उनीहरूको अविश्वासका कारण उनीहरूमाझ मैले गरेका धेरै शक्तिशाली कार्यहरू हुँदाहुँदै; र जति निश्चयका साथ परमप्रभु जिउँदो हुनुहुन्छ यी कुराहरू हुनेछन्, परमप्रभु भन्नुहुन्छ।\n\n", "hel 16": "[center][font_size=26]अध्याय १६[/font_size][/center]\n\n[i]शमुएललाई विश्वास गर्ने नफीहरूलाई नफीले बप्तिस्मा दिन्छन्—शमुएललाई पश्चात्ताप नगर्ने नफीहरूका बाणहरू र ढुङ्गाहरूले बध गर्न सकिँदैन—कसैले आफ्ना हृदयहरू कठोर बनाउँछन् र अरुहरूले स्वर्गदूतहरू देख्छन्—अविश्वासीहरूले भन्छन् ख्रीष्टमा र उहाँको यरुशलेमको आगमनमा विश्वास गर्नु उचित छैन। लगभग ई.पू. ६–१।[/i]\n\n1 अनि अब, यस्तो हुन गयो कि लमानी शमुएलका वचनहरू सुन्ने धेरै थिए, जुन उनले सहरको पर्खालमाथि बोलेका थिए। अनि जत्तिले उनका वचनहरूलाई विश्वास गरे, नफीलाई खोज्न अघि गए; अनि जब उनीहरू आएका थिए र उनलाई फेला पारेका थिए उनीहरूले आफ्ना पापहरूलाई उनकासामु स्वीकार गरे र अस्वीकार गरेनन्, यो चाहँदैं कि उनीहरूले परमप्रभुमा बप्तिस्मा लिन सकून्।\n\n2 तर जत्तिले शमुएलका वचनहरूको विश्वास गरेनन् उनीहरू उनीसँग रिसाए; र उनीहरूले तिनलाई पर्खालमाथि ढुङ्गाले हानें र जब उनी पर्खालमा खडा भैरहेका थिए धेरैले उनलाई बाणहरू पनि हाने; तर परमप्रभुको आत्मा उनीसँग थियो, यतिसम्म कि उनीहरूका ढुङ्गाहरूले उनलाई हान्न सकेनन् न त उनीहरूका बाणहरूले नै।\n\n3 अब जब उनीहरूले देखे कि उनीहरूले तिनलाई हान्न सकेनन्, त्यहाँ उनका वचनहरूमा विश्वास गर्ने धेरै भए, यतिसम्म कि उनीहरू बप्तिस्मा लिन नफीसामु गए।\n\n4 किनकि हेर, नफी बप्तिस्मा दिइरहेका र अगमवाणी गरिरहेका र प्रवचन दिइरहेका, जनसामु पश्चात्तापको घोषणा गरिरहेका, चिन्हहरू र आश्चर्यहरू देखाइरहेका, जनमाझ आश्चर्यकर्महरू गरिरहेका थिए, कि उनीहरूले जान्न सकून् कि ख्रीष्ट छिट्टै आउनु पर्दछ—\n\n5 उनीहरूलाई शिघ्र आउनुपर्ने कुराहरूका बारेमा भन्दै, कि ती आउने समयमा उनीहरूले जानून् र सम्झून् कि उनीहरूलाई ती पहिले नै अवगत गराइएको थियो, यो अभिप्रायले कि उनीहरूले विश्वास गर्न सकून्, त्यसकारण शमुएलका वचनहरूमा विश्वास गर्ने जति अघि गए र बप्तिस्मा लिए, किनकि उनीहरू पश्चात्ताप गर्दै र आफ्ना पापहरू स्वीकार्दै आए।\n\n6 तर उनीहरूका बढी भागले शमुएलका वचनहरूमा विश्वास गरेनन्; त्यसकारण जब उनीहरूले देखे कि उनीहरूले उनलाई आफ्ना ढुङ्गाले र आफ्ना बाणले हान्न सकेनन्, उनीहरूले उनीहरूका कप्तानहरूसामु यसो भन्दै कराए: यो मानिसलाई ल्याओ र उसलाई बाँध; किनकि हेर ऊसँग सैतान छ; र उसमा भएको सैतानको शक्तिका कारणले गर्दा हामीले उसलाई हाम्रा ढुङ्गाले र बाणले हान्न सक्दैनौँ; त्यसकारण उसलाई समात र उसलाई बाँध र उसलाई लैजाओ।\n\n7 अनि जब उनीहरूले उनीमाथि आफ्ना हातहरू हाल्न गए, हेर, उनले आफैँलाई पर्खालबाट तल फ्याँके र उनीहरूका भूमिहरूबाट बाहिर, हो, उनको आफ्नै देशतिर समेत भागे र उनका आफ्ना जनसामु प्रवचन दिन र अगमवाणी गर्न थाले।\n\n8 अनि हेर, नफीहरूकामाझ उनकाबारेमा अरु केही सुनिएन; र जनका कारोबारहरू यस्ता थिए।\n\n9 अनि नफीका जनमाथिको न्यायकर्ताहरूको शासनको छयासीयौँ वर्षको यसरी अन्त्य भयो।\n\n10 अनि न्यायकर्ताहरूको शासनको सतासीयौँ वर्षको अन्त्य पनि यसरी नै भयो, जनको बढी भाग आफ्ना घमण्ड र दुष्टतामा रहेर र थोरै भाग परमेश्वरअगाडि अझ बढी सावधानी पूर्वक हिँड्दै।\n\n11 अनि न्यायकर्ताहरूको शासनको अठासीयौँ वर्षमा पनि परिस्थिति यस्तै नै थियो।\n\n12 अनि न्यायर्कर्ताहरूको शासनको उनान्नब्बेऔँ वर्षमा जनका कारोबारहरूमा थोरै फेरबदल भयो, केवल जन दुष्टतामा अझ बढी कठोर बन्न र बढी भन्दा बढी परमेश्वरका आज्ञा विपरीत गर्न थाले।\n\n13 तर न्यायकर्ताहरूको शासनको नब्बेऔँ वर्षमा यस्तो हुन गयो, जनसामु महान् चिन्हहरू र आश्चर्यहरू दिइयो; र अगमवक्ताका वचनहरू पूरा हुन थाले।\n\n14 अनि स्वर्गदूतहरू मानिस, विवेकी मानिसहरूसामु देखा परे र महान् आनन्दका खुसीका खबरहरू घोषणा गरे, यसरी यो वर्षमा धर्मशास्त्रहरू पूरा हुन थाले।\n\n15 तैपनि, नफीहरू र लमानीहरू पनि दुबै को सबभन्दा विश्वास गर्ने भागले बाहेक सबै जनले आफ्ना हृदयहरूलाई कठोर बनाउन थाले र यसो भन्दै आफ्नै शक्ति र आफ्नै विवेकमा भर पर्न थाले:\n\n16 त्यति धेरैमध्ये केही कुराहरू उनीहरूले सही अनुमान गरेका होलान्; तर हेर, हामीलाई थाहा छ कि यी सबै महान् र अद्भूत कार्यहरू पूरा हुन सक्दैनन्, जसका बारेमा बोलिएको छ।\n\n17 अनि उनीहरूले आफूहरूमाझ झगडा गर्न र विवाद गर्न थाले, यसो भन्दै:\n\n18 कि यो उचित छैन कि ख्रीष्टजस्तो एउटा व्यक्ति आउनुहुनेछ; यदि हो भने र भनिएको जस्तै उहाँ परमेश्वरका पुत्र, स्वर्ग र पृथ्वीका पिता भए, किन आफैँलाई हामीसामु र यरुशलेममा भएका उनीहरूसामु देखाउनुहुन्न?\n\n19 हो, यो भूमिमा साथै यरुशलेमको भूमिमा उहाँले आफैँलाई किन देखाउनुहुन्न?\n\n20 तर हेर, हामीलाई थाहा छ कि यो दुष्ट परम्परा हो, जुन हामीलाई हाम्रा पितापुर्खाहरुले हस्तान्तरण गरेका हुन्, हामीलाई अह्राउन कि हामीले कुनै महान् र अद्भूत कुरामा विश्वास गर्न सकौं जुन हामीमाझ होइन, तर एक टाढा दूरीको भूमिमा, त्यो भूमिमा पूरा हुनुपर्दछ जुन हामीलाई थाहा छैन; त्यसकारण उनीहरूले हामीलाई अज्ञात राख्न सक्छन्, किनकि हामीले आफ्नै आँखाले प्रत्यक्ष देख्न सक्दैनौँ कि ती सत्य हुन्।\n\n21 अनि उनीहरूले, त्यो दुष्टको धूर्त र रहस्यमय कलाहरूद्वारा, केही महान् रहस्य गर्नेछन् जुन हामीले बुझ्न सक्दैनौँ, जुनले हामीलाई उनीहरूका वचनहरूको र उनीहरूका पनि सेवकहरू बनाएर राख्नेछ, किनकि हामीहरूलाई वचनहरू सिकाउन हामीहरू उनीहरूमा भर पर्दछौँ; र यसरी उनीहरूले हामीलाई अज्ञानमा राख्ने छन् यदि हामीहरूले आफैँलाई हाम्रा जीवनहरूका सम्पूर्ण दिनहरूमा उनीहरूसामु समर्पण गऱ्यौँ भने।\n\n22 अनि जनले आफ्ना हृदयहरूमा धेरै कुराहरूको कल्पना गरे, जुन मूर्ख र व्यर्थ थिए; अनि उनीहरू धेरै विचलित थिए किनकि सैतानले उनीहरूलाई निरन्तर दुष्टयाइँ गर्नका लागि उक्सायो, हो, ऊ भूमिको सम्पूर्ण सतहमा अफवाहहरू र कलहहरू फैलाउँदै गयो, कि उसले जनका हृदयहरू असल र आउनु पर्ने कुराहरूविरुद्ध कठोर बनाउन सकोस्।\n\n23 अनि उनीहरूका माझ भएका चिन्हहरू र आश्चर्यहरू र उनीहरूले गरेका आश्चर्यकर्महरू हुँदाहुँदै पनि, सैतानले भूमिका सम्पूर्ण सतहका जनका हृदयहरूलाई महान् अधीनमा लियो।\n\n24 अनि नफीका जनमाथिको न्यायकर्ताहरूको शासनको नब्बेऔँ वर्षको यसरी अन्त्य भयो।\n\n25 अनि हेलामान र उनका छोराहरूको अभिलेखअनुसार, हेलामानको पुस्तकको यसरी अन्त्य भयो।\n\n", "3-ne 1": "[center][font_size=26]तेस्रो नफी[/font_size][/center]\n\n[center][font_size=26]नफीको पुस्तक नफीका छोरा, जो हेलामानको छोरा थिए[/font_size][/center]\n\nअनि हेलामान हेलामानको छोरा थिए, जो अल्माको छोरा थिए, जो अल्माको छोरा थिए, नफीका सन्तति थिए जो लहीका छोरा भएकाले, जो यरुशलेमबाट यहूदाका राजा सिदकियाहको शासनको पहिलो वर्षमा आएका थिए।\n\n[center][font_size=26]अध्याय १[/font_size][/center]\n\n[i]हेलामानको छोरा नफी भूमिबाट प्रस्थान गर्छन् र उनको छोरा नफीले अभिलेखहरू राख्छन्—चिन्हहरू र आश्चर्य प्रशस्त भए पनि, दुष्टले धर्मीहरूको बध गर्ने योजना गर्छन्—ख्रीष्टको जन्मको रात आइपुग्छ—चिन्ह दिइन्छ र नयाँ तारो उदाउँदछ—झुट र कपट बढ्दछ र गादियान्तोन डाँकाहरूले धेरैको बध गर्दछन्। लगभग इ.सं. १–४।[/i]\n\n1 अब यस्तो हुन गयो कि एकानब्बेऔँ वर्ष गुज्रियो र लहीले यरुशलेम छाडेको समयदेखि छ सय वर्ष भयो; र यो वर्षमा थियो कि लाखोनेउस भूमिमाथि प्रधान न्यायकर्ता र राज्यपाल थिए।\n\n2 अनि हेलामानको छोरा नफी, आफ्नो जेठो छोरा नफीलाई काँसका पाताहरूका बारेमा र राखिएका सबै अभिलेखहरू र लहीले यरुशलेमबाट प्रस्थान गरेदेखि राखिँदै आएका ती सबै पवित्र कुराहरूको जिम्मेवारी दिएर जरहेम्लाको भूमिबाट प्रस्थान गरेका थिए।\n\n3 तब उनी भूमिबाट प्रस्थान गरे र उनी कहाँ गए, कुनै मानिसलाई थाहा छैन; र उनको छोरा नफीले उनको सट्टामा अभिलेखहरू, हो, यी जनका अभिलेख राखे।\n\n4 अनि यस्तो हुन गयो कि बयानब्बेयौँ वर्षको प्रारम्भमा, हेर, अगमवक्ताहरूले गरेका अगमवाणीहरू झन् पूर्ण रुपमा पूरा हुन थाले, किनकि त्यहाँ जनमाझ झन् महान् चिन्हहरू र झन् महान् आश्चर्यकर्महरू हुन थाले।\n\n5 तर त्यहाँ कोही थिए जसले भन्न थाले कि लमानी शमुएलले बोलेको वचनहरू पूरा हुने समय बितिसक्यो।\n\n6 अनि उनीहरूले आफ्ना बन्धुहरूमाथि खुसी मनाउन थाले, यसो भन्दै: हेर समय वितिसकेको छ र शमुएलका वचनहरू पूरा भएका छैनन्; त्यसकारण यो कुराको बारेको तिमीहरूको हर्ष र तिमीहरूको आस्था व्यर्थ भएको छ।\n\n7 अनि यस्तो हुन गयो कि उनीहरूले भूमि भरि ठूलो कोलाहल गरे; र विश्वास गर्ने जन ज्यादै दुखित हुन थाले, कथंकदाचित कुनै माध्यमद्वारा ती कुराहरू जुन बोलिएका थिए पूरा हुन नसकून्।\n\n8 तर हेर, उनीहरूले दृढताका साथ जुन रात नभएजस्तै गरी एक दिन हुनुपर्ने त्यस दिन र त्यस रात र त्यस दिनको प्रतीक्षा गरे, कि उनीहरूले थाहा पाऊन् कि उनीहरूको आस्था व्यर्थको थिएन।\n\n9 अब यस्तो हुन गयो कि अविश्वासीहरूले छुट्ट्याएर राखेको दिन थियो, कि ती परम्पराहरूमा विश्वास गर्ने ती सबैलाई यदि चिन्ह पूरा नभए मारिनुपर्छ, जुन अगमवक्ता शमुएलद्वारा दिइएको थियो।\n\n10 अब यस्तो हुन गयो कि जब नफीको छोरा नफीले आफ्ना जनको यो दुष्टता देखे, उनको हृदय अत्यन्त दुखित भयो।\n\n11 अनि यस्तो हुन गयो कि उनी गए र पृथ्वीमाथि आफैँले शिर झुकाए र उनका परमेश्वरसामु उनका जनका तर्फबाट शक्तिपूर्वक पुकारे, हो, ती जो उनीहरूका पितापुर्खाहरुका परम्पराहरूप्रतिको उनीहरूको आस्थाका कारणले विनाश हुन लागेका थिए।\n\n12 अनि यस्तो हुन गयो कि उनले त्यो दिनभरि परमप्रभुसामु शक्तिपूर्वक पुकारे; अनि हेर, परमप्रभुको आवाज उनीसामु आयो, यसो भन्दै:\n\n13 तिम्रो शिर उठाऊ र साहस गर; किनकि हेर, समय नजिक छ र यो रात चिन्ह दिइनेछ र भोलि म संसारमा आउँछु, यो संसारलाई देखाउन कि म मेरा पवित्र अगमवक्ताहरूको मुखबाट मैले बोल्न लगाएका ती सबै पूरा गर्नेछु।\n\n14 हेर, संसारको उत्पत्तिदेखि मानिसका छोराछोरीहरूसामु मैले अवगत गराएका कुराहरू सबै पूरा गर्न र पिता र पुत्र दुबै को इच्छा पूरा गर्न म मेरा आफ्नासामु आउँछु—पिताको मेरा कारणले र पुत्रको मेरा शरीरका कारणले। अनि हेर, समय नजिक छ र यो रात चिन्ह दिइनेछ।\n\n15 अनि यस्तो हुन गयो कि नफीसामु आएका वचनहरू बोलिएअनुसार पूरा भए; किनकि हेर, सूर्य अस्ताउने समयमा, त्यहाँ अँध्यारो भएन; र जन आश्चर्यचकित हुन थाले किनभने रात आउँदा त्यहाँ कुनै अँध्यारो भएन।\n\n16 अनि त्यहाँ अगमवक्ताका वचनहरूमा विश्वास नगर्ने धेरै थिए, जो पृथ्वीमा ढले र मृतक जस्तै बने, किनकि उनीहरूलाई थाहा थियो कि उनीहरूले अगमवक्ताहरूका वचनहरूमा विश्वास गर्नेहरूलाई भनेर बनाएको विनाशको त्यो भयानक योजना भङ्ग भयो; किनकि दिइएको चिन्ह अहिले नै पूरा भइसकेको थियो।\n\n17 अनि उनीहरूले थाहा पाउन थाले कि परमेश्वरको पुत्र छिट्टै नै आउनु हुनेछ; हो, निष्कर्षमा, पश्चिमदेखि पूर्वसम्मका सारा पृथ्वीका सतहमाथिका, उत्तर र दक्षिण दुबै भूमिका सबै जन यति अन्त्यन्त आश्चर्यचकित भए कि उनीहरू पृथ्वीमा ढले।\n\n18 किनकि उनीहरूलाई थाहा थियो कि अगमवक्ताहरूले धेरै वर्षहरूसम्म यी कुराहरूको गवाही दिँदै आएका थिए र दिइएको त्यो चिन्ह अहिले नै आइसकेको थियो; र उनीहरू आफ्ना दुष्टता र आफ्ना अविश्वासका कारण डराउन थाले।\n\n19 अनि यस्तो हुन गयो कि त्यस रात भरि अँध्यारो भएन, तर यो मध्य दिन जस्तै उज्यालो भयो। अनि यस्तो हुन गयो कि बिहानमा, सही रितअनुसार फेरि सूर्य उदायो; र दिइएको त्यो चिन्हको कारणले उनीहरूले थाहा पाए कि त्यो दिन थियो कि परमप्रभु जन्मनु हुनेछ।\n\n20 अनि अगमवक्ताहरूका वचनहरूअनुसार, हो, सबै कुराहरू, प्रत्येक कण पूरा हुन गयो।\n\n21 अनि यस्तो पनि हुन गयो कि वचनअनुसार, एक नयाँ तारा पनि देखा पऱ्यो।\n\n22 अनि यस्तो हुन गयो यस समयदेखि त्यहाँ जनमाझ, उनीहरूका हृदयहरूलाई कठोर पार्न सैतानद्वारा पठाइएका झुटहरू हुन थाले, त्यो अभिप्रायले कि उनीहरूले देखेका ती चिन्हहरू र आश्चर्यहरूमा विश्वास नगरून्; तर ती झुट र छलकपट हुँदाहुँदै पनि जनको बढी भागले विश्वास गरे र परमप्रभुमा परिवर्तित भए।\n\n23 अनि यस्तो हुन गयो कि नफी जनमाझ अघि गए र अरुहरू धेरैले पनि, पश्चात्तापका निम्ति बप्तिस्मा दिँदै, जुनमा पापहरूको एक महान् छुटकारा थियो। अनि यसरी जनसँग भूमिमा फेरि शान्ति हुन थाल्यो।\n\n24 अनि त्यहाँ कुनै कलह थिएन, ती बाहेक जसले धर्मशास्त्रद्वारा मोशाका व्यवस्थाको पालना गर्न अब आवश्यक थिएन भनी प्रमाणित गर्न प्रयत्न गर्दै प्रचार गर्न थाले। अब धर्मशास्त्र नबुझेका कारणले उनीहरूले यो कुरामा गल्ती गरे।\n\n25 तर यस्तो हुन गयो कि उनीहरू छिट्टै परिवर्तित भए र आफूमा भएको गल्तीलाई स्वीकारे, किनकि यो उनीहरूलाई अवगत गराइएको थियो कि व्यवस्था अझै पूरा भएको थिएन र प्रत्येक कण पूरा गरिनुपर्दछ; हो, उनीहरूसामु वचन आयो कि यो पूरा हुनुपर्दछ; हो, कि सबै पूरा नभइन्जेलसम्म प्रत्येक मात्रा र प्रत्येक बिन्दुसमेत बित्ने छैन; त्यसकारण त्यही वर्षमा उनीहरूलाई तिनीहरूको गल्तीको ज्ञानमा ल्याइएको थियो र आफ्ना गल्तीहरूलाई स्वीकार गरे।\n\n26 अनि पवित्र अगमवक्ताहरूका अगमवाणीका वचनहरूअनुसार पूरा भएका चिन्हहरूका कारण जनसामु खुसीको खबर ल्याएर यसरी बयानब्बेयौँ वर्ष बित्यो।\n\n27 अनि यस्तो हुन गयो कि त्रियानब्बेयौँ वर्ष पनि शान्तिमा बित्यो, केवल त्यहाँ गादियान्तोन डाँकाहरू थिए, जो पर्वतहरूमा बस्थे, जसले भूमि ढाके; किनकि उनीहरूका किल्लाहरू र उनीहरूका गोप्य स्थान यति बलिया थिए कि जनले उनीहरूलाई जित्न सकेनन्; त्यसकारण उनीहरूले धेरै हत्याहरू गरे र जनमाझ धेरै संहार गरे।\n\n28 अनि यस्तो हुन गयो कि चौरानब्बेयौँ वर्षमा उनीहरू अधिक मात्रामा बढ्न थाले, किनभने नफीहरूका धेरै विमति राख्नेहरू थिए जो उनीहरूसामु भागे, जुनले भूमिमा रहेका ती नफीहरूलाई धेरै दुखित बनायो।\n\n29 अनि लमानीहरूमाझ पनि धेरै दु:खका कारण थिए; किनकि हेर, उनीहरूसँग धेरै छोराछोरीहरू थिए जो वर्षमा बढेर बलिया हुन थाले, कि उनीहरू आफ्ना निम्ति भए र जोरामीहरूका केहीद्वारा, उनीहरूका झुट र चाप्लुसी वचनहरूले गादियान्तोन डाँकाहरूसँग सम्मिलित हुन अगुवाइ गरिए।\n\n30 अनि यसरी लमानीहरू पनि कष्टप्रद भए र हुर्कदो पिँढीको दुष्टताका कारण उनीहरूको आस्था र धार्मिकतामा घट्न थाले।\n\n", "3-ne 2": "[center][font_size=26]अध्याय २[/font_size][/center]\n\n[i]जनहरूमाझ दुष्टता र कुकर्महरू बढ्दछन्—नफीहरू र लमानीहरू गादियान्तोन डाँकाहरूविरुद्ध आफ्नो सुरक्षा गर्न एकीकृत हुन्छन्—परिवर्तित लमानीहरू गोरा बन्छन् र नफीहरू भनिन्छन्। लगभग इ.सं. ५–१६।[/i]\n\n1 अनि यस्तो हुन गयो कि पन्चानब्बेयौँ वर्ष पनि बित्यो र जनले ती चिन्हहरूलाई र आश्चर्यहरूलाई बिर्सन थाले जुन उनीहरूले सुनेका थिए र स्वर्गबाट आएका चिन्हहरूमा र आश्चर्यमा कमभन्दा कम आश्चर्यचकित हुन थाले, यतिसम्म कि उनीहरू आफ्ना हृदयहरूमा कठोर हुन र मस्तिष्कहरूमा अन्धा हुन थाले र उनीहरूले सुनेका सबै कुराहरूलाई अविश्वास गर्न थाले—\n\n2 उनीहरूका हृदयहरूमा केही व्यर्थका कुराहरू कल्पना गर्दै, कि यो मानिसहरूद्वारा र सैतानको शक्तिद्वारा अगुवाइ गरिन र जनका हृदयहरूलाई छकाउन भएको थियो; र यसरी सैतानले जनका हृदयहरूलाई पुन: अधीनमा पायो, यतिसम्म कि उसले उनीहरूका आँखाहरूलाई अन्धा बनायो र उनीहरूलाई विश्वास गर्न अगुवाइ गऱ्यो कि ख्रीष्टको सिद्धान्त एक मुर्ख र व्यर्थको कुरा हो।\n\n3 अनि यस्तो हुन गयो कि जन दुष्टता र कुकर्महरूमा बलिया हुन थाले; र उनीहरूले विश्वास गरेनन् कि अरु कुनै चिन्हहरू र आश्चर्यहरू दिइनेछ; र सैतान जनका हृदयहरूलाई अगुवाइ गर्दै, उनीहरूलाई लोभ्याउँदै र उनीहरूलाई अह्राउँदै वरिपरि गयो कि उनीहरूले भूमिमा भयानक दुष्टता गर्नुपर्छ।\n\n4 अनि यसरी छयानब्बेयौं वर्ष; र सन्तानब्बेयौँ वर्ष पनि; र अन्ठान्ब्बेयौँ वर्ष पनि; र उनान्सयौँ वर्ष पनि बिते।\n\n5 अनि मोसीयाहका दिनहरूदेखि एक सय वर्ष पनि बिते, जो नफीका जनमाथि राजा थिए।\n\n6 अनि लहीले यरुशलेम छाडेदेखि छ सय नौ वर्ष बिते।\n\n7 अनि त्यो समयदेखि नौं वर्ष बिते जब चिन्ह दिइएको थियो, जुन अगमवक्ताद्वारा बोलिएको थियो, कि ख्रीष्ट संसारमा आउनुहुनेछ।\n\n8 अब नफीहरूले आफ्नो समय त्यो अवधिदेखि गणना गर्न थाले जब चिन्ह दिइएको थियो, अथवा ख्रीष्टको आगमनदेखि; त्यसकारण नौ वर्ष बितेका थिए।\n\n9 अनि नफी, जो नफीका पिता थिए, जोसँग अभिलेखहरूको जिम्मेवारी थियो, जरहेम्लाको भूमिमा फर्केनन् र सम्पूर्ण भूमिमा कँही पनि फेला पार्न सकिएन।\n\n10 अनि यस्तो हुन गयो कि जन अझै दुष्टतामा रहे, उनीहरूमाझ पठाइएको धेरै प्रवचन र अगमवाणी हुँदाहुँदै; र दसौँ वर्ष पनि यसरी बित्यो र एघारौँ वर्ष पनि दुष्टतामा बित्यो।\n\n11 अनि यस्तो हुन गयो कि तेह्रौँ वर्षमा भूमि भरि युद्ध र लडाइँ हुन थाल्यो; किनकि गादियान्तोन डाँकाहरू यति अनगिन्ती भए र यति धेरै मानिसहरूको बध गरे र यति धेरै सहरहरूलाई उजाड बनाए र भूमिभरि यति धेरै मृत्यु र हिंसा फैलाए कि यो आवश्यक भयो कि सबै जन, नफीहरू र लमानीहरू दुबैले उनीहरूका विरुद्ध हतियार लिनु पऱ्यो।\n\n12 त्यसकारण, परमप्रभुमा परिवर्तित भएका सबै लमानीहरू उनीहरूका बन्धुहरू नफीहरूसँग एकीकृत भए र उनीहरूका जीवनहरू र उनीहरूका स्त्रीहरू र उनीहरूका छोराछोरीहरूको सुरक्षाका निम्ति, हो, आफ्ना अधिकार पनि र आफ्ना चर्च र आफ्ना आराधनाका र आफ्ना स्वतन्त्रता र मुक्तिका सुविधा कायम राख्नका निम्ति ती गादियान्तोन डाँकाहरूविरुद्ध हतियारहरू लिन बाध्य भए।\n\n13 अनि यस्तो हुन गयो कि यो तेर्हौँ वर्ष बित्नुभन्दा अगाडि नफीहरूलाई युद्धका कारण पूरा विनाशका साथ धम्क्याइएको थियो, जुन अत्यन्त कष्टप्रद भएको थियो।\n\n14 अनि यस्तो हुन गयो कि नफीहरूसँग एकीकृत भएका लमानीहरूलाई नफीहरूमाझ गनियो;\n\n15 अनि श्राप उनीहरूबाट हटाइयो र उनीहरूका छाला गोरा भए नफीहरू जस्तै;\n\n16 अनि उनीहरूका युवाहरू र उनीहरूका छोरीहरू अत्यन्त सुन्दर भए र उनीहरू नफीहरूमाझ गनिए र नफीहरू भनिए। यसरी तेह्रौँ वर्षको अन्त्य भयो।\n\n17 अनि चौधौँ वर्षको प्रारम्भमा यस्तो हुन गयो, डाँकाहरू र नफीका जनमाझको युद्ध निरन्तर चल्यो र अन्त्यन्त कष्टप्रद बन्यो; तैपनि, नफीका जनले डाँकाहरूमाथि केही फाइदा पाए, यतिसम्म कि उनीहरूले तिनीहरूलाई आफ्ना भूमिहरूबाट पर्वतहरूतिर र तिनीहरूका गोप्य स्थानहरूतिर लखेटे।\n\n18 अनि चौधौँ वर्ष यसरी अन्त्य भयो। अनि पन्ध्रौँ वर्षमा तिनीहरू नफीका जनविरुद्ध अघि आए; र नफीका जनको दुष्टता र उनीहरूका धेरै कलहहरू र मतभेदहरूका कारण, गादियान्तोन डाँकाहरूले उनीहरूबात धेरै फाइदा पाए।\n\n19 अनि पन्ध्रौँ वर्षको यसरी अन्त्य भयो र यसरी जन धेरै कष्टहरूको अवस्थामा थिए र विनाशको तरबार उनीहरूमाथि झुण्डियो, यतिसम्म कि उनीहरू यसद्वारा झन्डै प्रताडित हुन लागेका थिए र यो उनीहरूको दुष्टताका कारण थियो।\n\n", "3-ne 3": "[center][font_size=26]अध्याय ३[/font_size][/center]\n\n[i]गिद्दियान्ही, गादियान्तोनको अगुवाले लाखोनेउस र नफीहरूलाई उनीहरू आफैँलाई र उनीहरूको भूमिलाई आत्मसमर्पण गर्न माग गर्छन्—लाखोनेउसले गिद्गीद्दोनीलाई सेनाहरूको मुख्य कप्तानका रुपमा नियुक्त गर्छन्—नफीहरू आफ्नो सुरक्षा गर्न जरहेम्ला र बाउन्टीफुलको भूमिमा भेला हुन्छन्। लगभग ई.सं. १६–१८।[/i]\n\n1 अनि यस्तो हुन गयो कि ख्रीष्टको आगमन देखिको सोह्रौँ वर्षमा, भूमिको राज्यपाल लाखोनेउसले यी डाँकाहरूका समूहको अगुवा र राज्यपालबाट एक पत्र प्राप्त गरे र लेखिएका वचनहरू यी थिए, यसो भन्दै:\n\n2 लाखोनेउस, अति सुप्रतिष्ठित र भूमिका प्रधान राज्यपाल, हेर, म तिमीसामु यो पत्र लेख्दछु र तिमीलाई अत्यन्त महान् प्रशंसा गर्दछु तिमीहरूको स्थिरता, तिम्रा जनको स्थिरताका कारण, त्यो कायम राख्नमा जुन तिमीले आफ्नो अधिकार र स्वतन्त्रता भएको ठान्दछौ; हो, तिमीहरू राम्रोसँग खडा हुन्छौ, आफ्नो स्वतन्त्रताको र आफ्नो सम्पत्ति र आफ्नो देश, अथवा जसलाई तिमीहरू त्यसो भन्छौ त्यसको सुरक्षामा परमेश्वरका हातले तिमीहरूलाई सहयोग गरे जस्तै गरी।\n\n3 अनि मलाई यो दया लाग्छ, अति सुप्रतिष्ठित लाखोनेउस, कि तिमी यो अनुमान गर्नमा यति मूर्ख र व्यर्थ हुनेछौ कि तिमी मेरा आदेशमा भएका त्यति धेरै साहसिला मानिसहरूविरुद्ध खडा हुन सक्छौ, जो अहिले यस समयमा उनीहरूका हतियारसहित खडा छन र महान् उत्सुकताका साथ त्यो वचनको प्रतीक्षा गर्दछन्—नफीहरूमाथि जाओ र उनीहरूको विनाश गर।\n\n4 अनि म, उनीहरूको अपराजित आत्माको ज्ञान भएकाले, उनीहरूलाई लडाइँको मैदानमा प्रमाणित गरेकाले र उनीहरूको तिमीहरूप्रतिको तिमीहरूले उनीहरूमाथि गरेको धेरै अन्यायहरूका कारणको चीरस्थायी घृणाका ज्ञान भएकाले, त्यसकारण यदि उनीहरू तिमीहरूविरुद्ध तल आए भने उनीहरूले तिमीहरूलाई पूरै विनाशका साथ भेट्नेछन्।\n\n5 त्यसकारण मैले यो पत्र मेरै आफ्नै हातले यसलाई छाप लगाएर बन्द गर्दै, तिमीहरूको कल्याणको भावनाले, तिमीहरूको आफूले जेलाई सही भन्छौ त्यसमा भएको तिमीहरूको स्थिरताका र लडाइँको मैदानको तिमीहरूको सुप्रतिष्ठित आत्माका कारण लेखेको हुँ।\n\n6 त्यसकारण म तिमीसामु लेख्दछु, यो चाहँदै कि तिमीहरूले यी मेरा जनसामु, आफ्ना सहरहरू, आफ्ना भूमिहरू र आफ्ना अधीनमा भएकाहरू सबै समर्पण गर्नेछौ, ताकि उनीहरू तिमीहरूलाई तरबारका साथ नभेटून् र त्यो विनाश तिमीहरूमाथि नआओस्।\n\n7 अथवा अर्का शब्दमा, आफैँलाई हामीसामु समर्पण गर र हामीसँग एकीकृत होऊ र हाम्रा गोप्य कार्यहरूसँग परिचित बन र हाम्रा बन्धुहरू बन ताकि तिमीहरू हामीजस्तै बन्न सक—हाम्रा दासहरू होइन तर हाम्रा बन्धुहरू र हाम्रा सम्पत्तिका सहभागीहरू।\n\n8 अनि हेर, म तिमीहरूसामु कसम खान्छु, यदि तिमीहरू यसो गऱ्यौ भने, एक सपथका साथ, तिमीहरूको विनाश गरिनेछैन; तर यदि तिमीहरूले यसो नगरे, म एक सपथका साथ कसम खान्छु, कि अर्को महिनामा म आज्ञा दिनेछु कि मेरा सेनाहरू तिमीहरू विरुद्ध आक्रमण गर्नेछन् र उनीहरूले आफ्ना हातहरूलाई रोक्ने छैनन् र छाड्ने छैनन्, तर तिमीहरूको बध गर्नेछन् र तिमीहरू लोप नभइन्जेलसम्म तरवारालाई तिमीहरूमाथि पर्न दिनेछन्।\n\n9 अनि हेर, म गिद्दियान्ही हुँ; र म गादियान्तोनको गोप्य समाजको राज्यपाल हुँ; जुन समाज र उनीहरूका कार्यहरू असल भएको मलाई थाहा छ; अनि ती प्राचीन कालदेखिका हुन् र ती हामीसामु हस्तान्तरण गरिएका छन्।\n\n10 अनि म तिमिसामु यो पत्र लेख्दछु, लाखोनेउस र म आशा गर्दछु कि तिमीले आफ्ना भूमिहरू र आफ्ना अधीनमा भएका सम्पत्ति, रगत नबगाइ हस्तान्तरण गर्नेछौ, कि यो मेरा जन आफ्नो अधिकार र सरकार फिर्ता लिन सकून्, जसले तिमिहरूका दुष्टताका कारण सरकारमाथिको उनीहरूको अधिकार रोक्नाले तिमीहरूबाट बिमति प्रकट गरे र यदि तिमीहरूले यसो नगरे, म उनीहरू माथिको अन्यायको बदला लिनेछु। म गिद्दियान्ही हुँ।\n\n11 अनि अब यस्तो हुन गयो जब लाखोनेउसले यो पत्र प्राप्त गरे, नफीहरूको भूमि अधीनमा माग्न र जनलाई र अन्याय प्राप्त नगरेकाहरूको अन्यायको बदला लिन धम्क्याउन सक्ने गिद्दियान्हीको आँटका कारण उनी अत्यन्त आश्चर्यचकित भए, बरु उनीहरूले ती दुष्ट र घृणित डाँकाहरूतर्फ फुटेर गएकाले आफैँमाथि अन्याय गरेका थिए।\n\n12 अब हेर, यी लाखोनेउस, राज्यपाल, एक न्यायोचित व्यक्ति थिए र एक डाँकाका मागहरू र धम्कीहरूले तर्सदैनथे, त्यसकारण उनले डाँकाहरूको राज्यपाल गिद्दियान्हीको पत्रलाई सुनेनन्, तर उनले अह्राए कि उनका जनले समयका विरुद्ध शक्तिका निम्ति परमप्रभुसामु पुकार्नपर्छ जब डाँकाहरू उनीहरूविरुद्ध तल आउनेछन्।\n\n13 हो, उनले सम्पूर्ण जनलाई एक घोषणा पठाए कि उनीहरूले आफ्ना आइमाईलाई र आफ्ना छोराछोरीलाई, आफ्ना बथान र आफ्ना झुण्डलाई र उनीहरूको भूमिबाहेक उनीहरूको सबै सम्पत्ति एक स्थानमा जम्मा गर्नुपर्छ।\n\n14 अनि उनले अह्राए कि उनीहरू वरिपरि किल्लाहरू बनाइनुपर्छ र त्यहाँको शक्ति अत्यन्त महान् हुनुपर्छ। अनि उनले अह्राए कि, नफीहरू र लमानीहरू दुबैका, अथवा नफीहरूमाझ गनिने ती सबैका, सेनाहरू डाँकाहरूबाट उनीहरूलाई कुर्न र रक्षा गर्न वरिपरि सुरक्षकका रुपमा रात दिन राखिनु पर्दछ।\n\n15 हो, उनले उनीहरूसामु भने: जसरी परमप्रभु जिउँदो हुनुहुन्छ, यदि तिमीहरूले आफ्ना दुष्टताहरूको पश्चात्ताप नगरे र परमप्रभुसामु नपुकारे, तिमीहरू कुनै पनि हालतमा ती गादियान्तोन डाँकाहरूका हातहरूबाट मुक्त हुनेछैनौ।\n\n16 अनि लाखोनेउसका वचनहरू र अगमवाणीहरू यति महान् र अद्भूत थिए कि तिनले सम्पूर्ण जनमाथि डर ल्याए; र उनीहरू आफैँले आफ्ना शक्तिले भ्याएसम्म लाखोनेउसका वचनहरूअनुसार गर्न प्रयास गरे।\n\n17 अनि यस्तो हुन गयो कि लाखोनेउसले नफीहरूका सम्पूर्ण सेनाहरूमाथि, उनीहरूविरुद्ध उजाड स्थानबाट डाँकाहरू तल आएको समयमा उनीहरूको अगुवाइ गर्न मुख्य कप्तानहरूको नियुक्त गरे।\n\n18 अब नफीहरूका सम्पूर्ण सेनाहरूका मुख्य कप्तानहरूमाझका सबभन्दा मुख्य र सम्पूर्ण सेनाहरूका महान् सेनानी नियुक्त गरिएको थियो र उनको नाउँ गिद्गीद्दोनी थियो।\n\n19 अब सम्पूर्ण नफीहरूमाझ उनीहरूको मुख्य कप्तानहरू जोसँग प्रकाश र अगमवाणीको आत्मा छ त्यस्तो व्यक्तिलाई नियुक्त गर्ने चलन थियो (उनीहरू दुष्ट भएको समयमा बाहेक); त्यसकारण, यी गिद्गीद्दोनी उनीहरूमाझ महान् अगमवक्ता थिए, प्रधान न्यायकर्ता पनि थिए।\n\n20 अब जनले गिद्गीद्दोनीसामु भने: परमप्रभुसामु प्रार्थना गर र हामी पर्वतहरूमाथि र उजाड स्थानतिर जाऔँ, कि हामी डाँकाहरूमाथि जाइलाग्न र उनीहरूलाई आफ्नो भूमिमा विनाश गर्न सकौँ।\n\n21 तर गिद्गीद्दोनीले उनीहरूसामु भने: परमप्रभुले निषेध गर्नुहुन्छ; किनकि यदि हामी उनीहरूविरुद्ध गयौँ भने परमप्रभुले हामीलाई उनीहरूका हातहरूमा सुम्पिनुहुनेछ; त्यसकारण हामीहरूले आफैँलाई हाम्रो भूमिहरूको केन्द्रमा तयार गर्नेछौँ र हामीहरूले हाम्रा सम्पूर्ण सेनाहरूलाई एक साथ भेला गर्नेछौँ; र हामीहरू उनीहरूका विरुद्ध जानेछैनौँ, तर हामी उनीहरू हाम्रा विरुद्ध नआइन्जेल उनीहरूलाई कुर्नेछौँ; त्यसकारण जसरी परमप्रभु जिउँदो हुनुहुन्छ, यदि हामीहरूले यो गऱ्यौँ भने उहाँले उनीहरूलाई हाम्रा हातहरूमा हस्तान्तरण गर्नुहुनेछ।\n\n22 अनि सत्रौँ वर्षमा, त्यो वर्षको पछिल्लो भागमा, यस्तो हुन गयो, लाखोनेउसको घोषणा भूमिको सम्पूर्ण सतह भरि गएको थियो र उनीहरूले आफ्ना घोडाहरू र आफ्ना रथहरू र आफ्ना गाईवस्तुहरू र आफ्ना सबै बथान र आफ्ना झुण्डहरू र आफ्ना अन्न र आफ्नो सबै सम्पत्ति लिएका थिए र हजारौँ र दसौँ हजारका साथ अघि बढे, उनीहरूका शत्रुहरूविरुद्ध सुरक्षा गर्न उनीहरू एकसाथ जम्मा हुन तोकिएका स्थानतिर अघि नगइन्जेलसम्म।\n\n23 अनि तोकिएको भूमि जरहेम्लाको भूमि थियो र त्यो भूमि जुन जरहेम्ला भूमि र बाउन्टीफूल भूमिको बीचमा थियो, हो, जुन को सिमाना बाउन्टीफुल र उजाडको भूमि बीचमा थियो।\n\n24 अनि त्यहाँ हजारौँ जन थिए जसलाई नफीहरू भनिन्थ्यो, जो आफैँ एक साथ यो भूमिमा जम्मा भएका थिए। अब लाखोनेउसले अह्राए कि उनीहरू दक्षिणतर्फको भूमिमा एक साथ जम्मा हुनुपर्दछ, उत्तरतर्फको भूमिमाथिको भयानक श्रापका कारणले।\n\n25 अनि उनीहरूले आफैँलाई उनीहरूका शत्रुहरू विरुद्द बलिया बनाए र उनीहरू एक भूमिमा र एक समूहमा बास बसे र उनीहरू लाखोनेउसले बोलेका वचनहरू देखि डराए, यतिसम्म कि उनीहरूले आफ्ना सबै पापहरूको पश्चात्ताप गरे र उनीहरूले आफ्ना प्रार्थनाहरू परमप्रभु उनीहरूका परमेश्वरसामु राखे, कि उहाँले उनीहरूलाई उनीहरूका शत्रुहरू उनीहरूविरुद्ध लडाई गर्न आक्रमण गरेको समयमा मुक्त गर्नुहुनेछ।\n\n26 अनि उनीहरू उनीहरूका शत्रुहरूका कारण अत्यन्त दुखित भए। अनि गीद्गिद्दोनीले अह्राए कि उनीहरूले हरेक प्रकारका युद्धका हतियारहरू बनाउनुपर्छ र उनीहरू कवचका साथ र ढालका साथ र पाखुरामा लगाउने सानो ढालका साथ, उनको निर्देशनको तरिकाअनुसार बलियो हुनुपर्छ।\n\n", "3-ne 4": "[center][font_size=26]अध्याय ४[/font_size][/center]\n\n[i]नफीहरूका सेनाहरूले गादियान्तोन डाँकाहरूलाई हराउँछन्—गिद्दियान्हीको बध गरिन्छ र उसको उत्ताराधिकारी, जेम्नारीहाहलाई झुन्ड्याइन्छ—उनीहरूको विजयका निम्ति नफीहरू परमप्रभुको प्रशंसा गर्छन्। लगभग इ.सं. १९–२२।[/i]\n\n1 अनि यस्तो हुन गयो कि अठारौँ वर्षको अन्त्यतिर ती डाँकाहरूका सेनाहरूले युद्ध गर्न तयार गरेका थिए र तल आउन थाले र डाँडाहरूबाट र पर्वतहरू र उजाड स्थान र उनीहरूका किल्लाहरू र उनीहरूका गोप्य स्थानहरूबाट बाहिर आउन थाले र उत्तर र दक्षिण दुबै तर्फ भएका भूमिहरूलाई अधीनमा लिन थाले र नफीहरूले छाडेका सम्पूर्ण भूमिहरू र छाडेर उजाड भएका सहरहरू अधीनमा लिन थाले।\n\n2 तर हेर, नफीहरूले छाडेका ती भूमिहरूमा न त कुनै जङ्गली जनावरहरू थिए न त कुनै शिकार थिए र उजाड स्थानमा बाहेक डाँकाहरूका निम्ति त्यहाँ कुनै सिकार थिएन।\n\n3 अनि खानाको चाहानाले गर्दा डाँकाहरू उजाड स्थानमा बाहेक अन्यत्र रहन सकेनन्; किनकि नफीहरूले उनीहरूका भूमिहरू उजाड छाडेका थिए र उनीहरूका बथान र झुण्डहरू र उनीहरूको सम्पूर्ण सम्पत्ति एक साथ भेला गराएका थिए र उनीहरू एक समूहमा थिए।\n\n4 त्यसकारण, नफीहरू विरुद्ध खुल्ला लडाइँमा आउनु बाहेक ती डाँकाहरूका निम्ति लुट्न र खाना प्राप्त गर्न त्यहाँ अर्को कुनै अवसर थिएन; र नफीहरू एक समूहमा भएकाले र त्यति ठूलो सङ्ख्यामा भएकाले र आफ्ना निम्ति बन्दोवस्तीका सामानहरू र घोडाहरू र गाईवस्तु र हरेक प्रकारका बथान जोगाएको हुनाले, कि उनीहरू सात वर्षको अन्तरालसम्म जीविका गर्न सकून्, जुन समयमा उनीहरूले ती डाँकाहरूलाई भूमिको सतहबाट विनाश गर्ने आशा गरे; र यसरी अठारौँ वर्ष बित्यो।\n\n5 अनि यस्तो हुन गयो कि उन्नाइसौँ वर्षमा गिद्दियान्हीले थाहा पायो कि यो आवश्यक थियो कि उसले नफीहरूविरुद्ध लडाइँ गर्न जानु पर्दछ, किनकि चोर्न र लुट्न र हत्या गर्न बाहेक त्यहाँ कुनै उपाय थिएन कि उनीहरूले जीविका चलाउन सकून्।\n\n6 अनि उनीहरूले भूमिको सतहमा आफैँ छरिन आँट गरेनन् यतिसम्म कि उनीहरूले अन्न उब्जाउन सकून्, कथंकदाचित नफीहरू उनीहरूमाथि आउनेछन् र उनीहरूको बध गर्ने छन्; त्यसकारण गिद्दियान्हीले आफ्ना सेनाहरूलाई आज्ञा दिए कि यो वर्षमा उनीहरू नफीहरूविरुद्ध लडाइँ गर्न जानु पर्दछ।\n\n7 अनि यस्तो हुन गयो कि उनीहरू लडाइँ गर्न आए; र यो छैठौँ महिना थियो; अनि हेर, उनीहरू लडाइँ गर्न आएको त्यस दिन महान् र भयानक थियो। अनि उनीहरूले डाँकाहरूका तरिकाअनुसार लगाएका थिए; र उनीहरूको कम्मरमा थुमाको छाला थियो र ती रगतमा रङ्ग्याइएका थिए र उनीहरूको शिर खौरिएको थियो र उनीहरूसँग तिनमाथि शिर-कवचहरू थिए; र उनीहरूका हतियारका कारण र उनीहरू रगतमा रङ्ग्याइएका कारण, गिद्दियान्हीका सेनाहरूको रूप महान् र भयानक थियो।\n\n8 अनि यस्तो हुन गयो कि नफीहरूका सेनाहरू जब उनीहरूले गिद्दियान्हीका सेनाको रुपलाई देखे पृथ्वीमा ढलेका थिए र परमप्रभु उनीहरूका परमेश्वरसामुको आफ्ना पुकारहरूलाई उचाले, कि उहाँले उनीहरूलाई छाडिदिनुहुनेछ र उनीहरूका शत्रुहरूका हातहरूबाट मुक्त गर्नुहुनेछ।\n\n9 अनि यस्तो हुन गयो कि जब गिद्दियान्हीका सेनाहरूले यो देखे उनीहरू उनीहरूको हर्षका कारण एउटा ठुलो आवाजमा चिच्याउन थाले; किनकि उनीहरूले अनुमान गरेका थिए कि आफ्ना सेनाहरूको भयावहका कारण नफीहरू डरले ढलेका थिए।\n\n10 तर यो कुरामा उनीहरू निराश भए, किनकि नफीहरू उनीहरूसँग डराएनन्; तर उनीहरू आफ्ना परमेश्वरसँग डराए र सुरक्षाका निम्ति उहाँलाई बिन्ती गरे; त्यसकारण, जब गिद्दियान्हीका सेनाहरू उनीहरूमाथि जाइलागे उनीहरू तिनीहरूलाई भेट्न तयार थिए; हो, परमप्रभुको शक्तिमा उनीहरूले तिनीहरूलाई भेटे।\n\n11 अनि लडाइँ छैठौँ महिनामा आरम्भ भयो; र त्यहाँको लडाइँ विशाल र भयानक थियो, हो, त्यहाँको सम्हार विशाल र भयानक थियो, यतिसम्म कि लहीका सम्पूर्ण जनमाझ उनले यरुशलेम छाडेदेखि त्यस्तो विशाल संहार कहिले थाहा भएको थिएन।\n\n12 अनि गिद्दियान्हीले गरेका धम्कीहरू र शपथहरू हुँदाहुँदै पनि, हेर, नफीहरूले तिनीहरूलाई हराए, यतिसम्म कि तिनीहरू उनीहरूबाट पछि हटे।\n\n13 अनि यस्तो हुन गयो कि गिद्गीद्दोनीले आज्ञा दिए कि उनका सेनाहरूले तिनीहरूलाई उजाड स्थानका सिमानाहरूसम्म लखेट्नु पर्दछ र उनीहरूले बाटामा उनीहरूका हातहरूमा परेकाहरू कुनैलाई पनि छाड्नु हुँदैन; र यसरी उनीहरूले तिनीहरूलाई लखेटे र तिनीहरूको बध गरे, उजाड स्थानका सिमानाहरूसम्म, उनीहरूले गिद्गीद्दोनीका आज्ञा पूरा नगरिन्जेलसम्म।\n\n14 अनि यस्तो हुन गयो कि, खडा भएर सहासका साथ लडेको गिद्दियान्हीलाई ऊ भाग्दा लखेटियो; र उसको धेरै लडाइँका कारण ऊ थाकेकाले उसलाई उछिनियो र बध गरियो। अनि गिद्दियान्ही डाँकाको अन्त्य यस्तो थियो।\n\n15 अनि यस्तो हुन गयो कि नफीहरूका सेनाहरू उनीहरूका सुरक्षाका स्थानमा पुन: फर्के। अनि यस्तो हुन गयो कि यो उन्नाइसौँ वर्ष बित्यो र डाँकाहरू पुन: लडाइँ गर्न आएनन्; उनीहरू न त बीसौँ वर्षमा नै आए।\n\n16 अनि एक्काइसौँ वर्षमा तिनीहरू लड्न आएनन्, तर उनीहरू सबैतिरबाट नफीका जन वरिपरि घेरा हाल्न आए; किनकि तिनीहरूले ठाने कि यदि तिनीहरूले नफीका जनलाई उनीहरूका भूमिहरूबाट अलग्याए भने र प्रत्येक तिरबाट बन्दी बनाए भने र यदि उनीहरूका बाहिरी सुबिधाहरूबाट उनीहरूलाई अलग्याए भने, कि तिनीहरूले आफ्नो चाहानाअनुसार उनीहरूलाई आत्मसमर्पण गर्न बाध्य बनाउन सक्थे।\n\n17 अबा तिनीहरूले आफैँ अर्को अगुवाको नियुक्त गरे, जसको नाउँ जेम्नारीहाह थियो; त्यसकारण यो जेम्नारीहाह थियो जसले अह्रायो कि त्यो बन्द गरिनुपर्दछ।\n\n18 तर हेर, यो नफीहरूका निम्ति एउटा फाइदा थियो; नफीहरूमाथि असर पार्ने गरी पर्याप्त लामो समयसम्म घेरा लगाउन डाँकाहरूलाई असम्भव थियो, किनकि उनीहरूले भण्डारमा राखेको उनीहरूको धेरै वन्दोवस्तीका कारण,\n\n19 अनि डाँकाहरूमाझ बन्दोवस्तीका सामानहरूका अभावका कारण; किनकि हेर, उनीहरूसँग जीविकाको निम्ति मासु बाहेक केही थिएन, जुन मासु उनीहरूले उजाड स्थानमा प्राप्त गर्थे;\n\n20 अनि यस्तो हुन गयो कि उजाड स्थानमा जङ्गली शिकार दुर्लभ भए यतिसम्म कि डाँकाहरू भोकले नाश हुन लागेका थिए।\n\n21 अनि नफीहरू निरन्तर रुपमा राति र दिउँसो बाहिर आइरहेका थिए र तिनीहरूका सेनाहरू माथि जाइलागिरहेका थिए र तिनीहरूका हजारौँ र दसौँ हजारहरूलाई मारिरहेका थिए।\n\n22 अनि यसरी जेम्नारीहाहका जनको चाहना तिनीहरूको योजनालाई त्याग्नु भयो, रातिमा र दिनमा तिनीहरूमाथि आएको भयानक विनाशका कारण।\n\n23 अनि यस्तो हुन गयो कि जेम्नारीहाहले आफ्ना जनलाई आज्ञा दियो कि तिनीहरू आफैँले घेराऊलाई त्याग्नु पर्दछ र उत्तरतर्फको भूमिको भित्री भागतिर अघि जानुपर्दछ।\n\n24 अनि अब, गिद्गीद्दोनीलाई तिनीहरूको योजना थाहा भएकोले र खानाको चाहानाको र तिनीहरूमाझ भएको महान् सम्हारका कारणको तिनीहरूको कमजोरी थाहा भएकोले, त्यसकारण उनले आफ्ना सेनाहरूलाई रातको समयमा पठाए र तिनीहरूको पछाडि हट्ने बाटोबाट अलग्याए र तिनीहरूको पछाडि हट्ने बाटामा आफ्ना सेनाहरूलाई राखे।\n\n25 अनि उनीहरूले यो रातमा गरे र डाँकाहरूभन्दा पर सम्मको आफ्नो यात्रामा गए, ताकि भोलिपल्ट, जब डाँकाहरूले आफ्नो यात्रा थाले, तिनीहरूलाई नफीहरूका सेनाहरूद्वारा तिनीहरूको अगाडि र तिनीहरूको पछाडि दुबै तिर भेटियो।\n\n26 अनि दक्षिणमा भएका डाँकाहरूलाई पनि उनीहरूको पछाडि हट्ने स्थानहरूबाट अलग्याइयो। अनि यी सबै कुराहरू गिद्गीद्दोनीका आज्ञाहरूद्वारा गरिएको थियो।\n\n27 अनि त्यहाँ धेरै हजारहरू थिए जसले आफैँलाई नफीहरूसामु कैदीको रुपमा समर्पण गरे र तिनीहरूका बाँकीलाई वध गरियो।\n\n28 अनि तिनीहरूको अगुवा जेम्नारीहाहलाई लगियो र रुखमा झुन्ड्याइयो, हो, त्यसको टुप्पामा समेत ऊ नमरिन्जेलसम्म। अनि जब ऊ नमरिन्जेलसम्म उनीहरूले उसलाई झुन्ड्याएका थिए उनीहरूले त्यो रुखलाई पृथ्वीमा ढाले र यसो भन्दै ठूलो अवाजमा कराए:\n\n29 परमप्रभुले उहाँका जनलाई हृदयको धार्मिकतामा र पवित्रतामा जोगाऊन्, कि ती सबै जो शक्ति र गोप्य गुटबन्दिका कारण उनीहरूको बध गर्न खोज्दछन् तिनीहरूलाई पृथ्वीमा ढलाउने कारण होओस्, जसरी यो मानिस पृथ्वीमा ढलेको छ:\n\n30 अनि उनीहरूले हर्ष गरे र एक आवाजमा फेरि कराए, यसो भन्दै: अब्राहामका परमेश्वर र इसहाकका परमेश्वर र याकूबका परमेश्वरले यी जनलाई धार्मिकतामा तबसम्म सुरक्षा गरून्, जबसम्म उनीहरूले सुरक्षाका निमित्त उनीहरूका परमेश्वरका नाउँमा पुकार्नेछन्।\n\n31 अनि यस्तो हुन गयो कि उनीहरू सबै एक भएर गाउन र उनीहरूलाई उनीहरूका शत्रुहरूका हातहरूमा पर्नबाट जोगाउनमा परमेश्वरले उनीहरूका निमित्त गरेका महान् कुराका लागि उनीहरूका परमेश्वरलाई प्रशंसा गर्न थाले।\n\n32 हो, उनीहरूले कराए: सर्वोच्च परमेश्वरलाई होसन्ना। अनि उनीहरूले पुकारे: परमप्रभु सर्वशक्तिमान् परमेश्वर, सर्वोच्च परमेश्वरको नाउँ आशीषित होओस्।\n\n33 अनि उनीहरूका हृदयहरू हर्षले फुलेका थिए, धेरै आँसुको फोहोरा फुट्नमा, उनीहरूका शत्रुहरूका हातहरूबाट उनीहरूलाई मुक्ति दिनमा परमेश्वरको महान् कृपाका कारण; अनि उनीहरूलाई थाहा थियो यो उनीहरूको पश्चात्ताप र उनीहरूको विनम्रताका कारण थियो कि उनीहरूलाई चीरस्थायी विनाशबाट संरक्षण गरिएको थियो।\n\n", "3-ne 5": "[center][font_size=26]अध्याय ५[/font_size][/center]\n\n[i]नफीहरूले पश्चात्ताप गर्छन् र आफ्ना पापहरूलाई त्याग्दछन्—मोर्मोनले आफ्ना जनको इतिहास लेख्दछन् र चीरस्थायी वचन उनीहरूसामु घोषणा गर्दछन्—इस्राएललाई उनको लामो छरपष्ट भएको अवस्थाबाट भेला गराइनेछ। लगभग ई.सं. २२–२६।[/i]\n\n1 अनि अब हेर, नफीहरूमाझ कुनै पनि जीवित आत्मा थिएन जसले सम्पूर्ण पवित्र अगमवक्ताहरूले बोलेका वचनहरूको अलिकति पनि शङ्का गर्थ्यो; किनकि उनीहरूलाई थाहा थियो कि यो आवाश्यक थियो कि ती पूरा हुनुपर्दछ।\n\n2 अनि अगमवक्ताहरूका वचनहरूअनुसार दिइएका धेरै चिन्हहरूका कारण उनीहरूलाई थाहा थियो कि यो आवश्यक थियो कि ख्रीष्ट आउनु भएको थियो; र आइसकेका ती कुराहरूका कारण उनीहरूलाई थाहा थियो कि यो आवश्यक थियो कि बोलिएको त्यो सबैअनुसार सबै कुरा आउनु पर्दछ।\n\n3 त्यसकारण उनीहरूले आफ्ना सबै पापहरूलाई र आफ्ना कुकर्महरूलाई र आफ्ना वेश्यावृत्तिहरूलाई त्यागे र रातदिन सम्पूर्ण लगनशीलताका साथ परमेश्वरको सेवा गरे।\n\n4 अनि अब यस्तो हुन गयो कि जब उनीहरूले सबै डाँकाहरूलाई कैदी बनाएका थिए, यतिसम्म कि वध नगरिएका कोही पनि भागेनन्, उनीहरूले आफ्ना कैदीहरूलाई कारागारमा फ्याँके र परमेश्वरका वचन उनीहरूसामु प्रचार गर्न अह्राए; र जतिले आफ्ना पापहरूको पश्चात्ताप गर्छन् र करारमा प्रवेश गर्छन् कि उनीहरूले अरु हत्या गर्नेछैनन् उनीहरूलाई स्वतन्त्र बनाइयो।\n\n5 तर करारमा प्रवेश नगर्ने र ती गोप्य हत्याहरूलाई आफ्ना हृदयहरूमा अझै राखिरहनेहरू जतिलाई, हो, आफ्ना बन्धुहरूविरुद्ध धम्कीहरू हुङ्कारेको फेला पारिएकाहरू जतिलाई दोषी ठहऱ्याइयो र कानुनअनुसार सजायँ दिइयो।\n\n6 अनि यसरी ती सबै दुष्टता र गोप्य र घृणित गुटबन्दीहरूको अन्त्य गरियो, जुनमा त्यति धेरै दुष्टता थियो र त्यति धेरै हत्याहरू गरियो।\n\n7 अनि बाइसौँ वर्ष र तेइसौँ वर्ष पनि र चौबीसौँ वर्ष, पच्चीसौँ वर्ष यसरी बिते; र पच्चीस वर्ष यसरी बितेका थिए।\n\n8 अनि त्यहाँ धेरै कुराहरूहरू घटेका थिए जुन, केहीका नजरमा, महान् र अद्भुत हुन्थे; तैपनि, ती सबै यो पुस्तकमा लेख्न सकिन्न; हो, यो पुस्तकमा पच्चीस वर्षको अन्तरालमा त्यति धेरै जनमाझ गरिएका कुराहरूको एक सयांश पनि अटाउन सक्दैन;\n\n9 तर हेर यी जनका सम्पूर्ण काम-कारवाहीहरू भएका अभिलेखहरू छन् र एउटा छोटो तर सत्य विवरण नफीद्वारा दिइएको थियो।\n\n10 त्यसकारण मैले यी कुराहरूको अभिलेख नफीको अभिलेखअनुसार बनाएको छु, जुन नफीका पाताहरू भनिने पाताहरूमा कुँदिएको थियो।\n\n11 अनि हेर, म मेरा आफ्नै हातहरूले बनाएका यी पाताहरूमा अभिलेख बनाउँछु।\n\n12 अनि हेर, मलाई मोर्मोन भनिन्छ, मोर्मोनको भूमिअनुसार भनिएकोले, त्यो भूमि जुनमा अल्माले जनमाझ चर्च, हो, पहिलो चर्च स्थापित गरे जुन उनीहरूको उल्लङ्घनपछाडि उनीहरूमाझ स्थापित गरियो।\n\n13 हेर, म परमेश्वरका पुत्र येशू ख्रीष्टको शिष्य हुँ। मलाई उहाँबाट उहाँका जनमाझ उहाँका वचन उद्घोष गर्न बोलावट गरिएको छ, कि उनीहरूले अजर जीवन पाऊन्।\n\n14 अनि यो आवश्यक भएको छ कि मैले, परमेश्वरको चाहानाअनुसार, कि तिनको प्रार्थनाहरू जो यस अघि गएका छन्, जो पवित्र थिए, उनीहरूको आस्थाअनुसार पूरा हुनुपर्दछ, गरिएका यी कुराहरूको अभिलेख बनाउनु पर्दछ—\n\n15 हो, तिनको सानो अभिलेख जुन लहीले यरुशलेम छाडेदेखि वर्तमान समयसम्म भएका छन्।\n\n16 त्यसकारण म मेरो अभिलेख ती विवरणहरूबाट बनाउँछु जुन मेरा दिनका प्रारम्भ नभइन्जेलसम्म म अघि आएको थिएँ उनीहरूले दिएका थिए;\n\n17 अनि तब म मेरा आफ्ना आँखाहरूले देखेका कुराहरूको अभिलेख बनाउँछु।\n\n18 अनि मलाई थाहा छ मैले बनाउने अभिलेख न्यायोचित र सत्य अभिलेख हो; तैपनि धेरै कुराहरू छन् जुन, हाम्रो भाषाअनुसार, हामी लेख्न सामर्थ्य छैनौँ।\n\n19 अनि अब म मेरो भनाइको अन्त्य गर्दछु, जुन आफ्नै हो र मेरा अगाडि भएका कुराहरूको विवरण दिन अघि बढ्दछु।\n\n20 म मोर्मोन र लहीको शुद्ध सन्तति हुँ। मेरा परमेश्वर र मेरा मुक्तिदाता येशू ख्रीष्टको महिमा गर्ने कारण मसँग छ, कि उहाँले हाम्रा पितापुर्खाहरुलाई यरुशलेमको भूमिबाट ल्याउनुभयो, (र यो उहाँ आफैँलाई र उहाँले त्यो भूमिबाट ल्याउनुभएका ती बाहेक कसैलाई थाहा थिएन) र उहाँले मलाई र मेरा जनलाई हाम्रो मुक्तिका निम्ति यति धेरै ज्ञान दिनुभएको छ।\n\n21 निश्चय नै उहाँले याकूबको घरानालाई आशीषित गर्नुभएको छ र योसेफका सन्ततिप्रति कृपालु हुनु भएको छ।\n\n22 अनि जहाँसम्म लहीका छोराछोरीहरूले उहाँका आज्ञाहरू पालना गरेका छन् आफ्ना वचनअनुसार उहाँले उनीहरूलाई आशीष दिनुभएको छ र उनीहरूको उन्नति गराउनु भएको छ।\n\n23 हो, निश्चय नै उहाँले योसेफका सन्ततिको अवशेषलाई परमप्रभु उनीहरूका परमेश्वरको ज्ञानमा पुन: ल्याउनुहुनेछ।\n\n24 अनि जति निश्चयका साथ परमप्रभु जिउँदो हुनुहुन्छ, उहाँले पृथ्वीको चारै दिशाबाट याकूबका सन्ततिका सम्पूर्ण अवशेषहरूलाई भेला गर्नुहुनेछ, जो पृथ्वीका सम्पूर्ण सतहमा छरपष्ट पारिएका छन्।\n\n25 अनि जसरी उहाँले याकूबको सम्पूर्ण घरानासँग करार गर्नु भएको छ, त्यसरी उहाँले याकूबको घरानासँग गरेको करार आफ्नो समयमा पूरा हुनेछ, उहाँले उनीहरूसँग गरेको करारको ज्ञानमा याकूबको सम्पूर्ण घरानालाई पुनर्स्थापना गर्नमा।\n\n26 अनि तब उनीहरूले आफ्ना उद्धारकर्तालाई चिन्नेछन्, जो परमेश्वरका पुत्र येशू ख्रीष्ट हुनुहुन्छ; अनि तब उनीहरूलाई पृथ्वीका चारै दिशाबाट उनीहरूको आफ्नो भूमिमा भेला गरिनेछ, जहाँबाट उनीहरूलाई छरिएको छ; हो, जसरी परमप्रभु जिउँदो हुनुहुन्छ त्यसरी नै हुनेछ। आमिन।\n\n", "3-ne 6": "[center][font_size=26]अध्याय ६[/font_size][/center]\n\n[i]नफीहरूले उन्नति गर्दछन्—घमण्ड, धन र वर्ग विभाजन चर्कन्छ—चर्चमा भएका मतभेदहरूका कारण टुक्रा-टुक्रा हुन्छ—सैतानले जनलाई खुल्ला विद्रोहमा अगुवाइ गर्दछ—धेरै अगमवक्ताहरूले पश्चात्तापको घोषणा गर्दछन् र उनीहरूको वध गरिन्छ—हत्याराहरूले सरकार हत्याउने षडयन्त्र गर्दछन्। लगभग ई.सं. २६–३०।[/i]\n\n1 अनि अब यस्तो हुन गयो कि नफीका जन सबै छब्बिसौँ वर्षमा प्रत्येक मानिस आफ्नो परिवार, आफ्ना वथानहरू र आफ्ना झुण्डहरू, आफ्ना घोडाहरू र आफ्ना गाईवस्तुहरू र उनीहरूसँग भएको सबै कुराहरूका साथ आफ्ना भूमिहरूमा फर्के।\n\n2 अनि यस्तो हुन गयो कि उनीहरूले उनीहरूको सबै बन्दोबस्तीका सामानहरू खाएर सकेका थिएनन्; त्यसकारण उनीहरूले उपभोग नगरी रहेको प्रत्येक किसिमका आफ्ना अन्न, उनीहरूका सुन, आफ्ना चाँदी र हरेक किसिमका सबै मूल्यवान् कुराहरू सबै आफूसँग लगे र उनीहरू उनीहरूका आफ्ना भूमिहरूमा र आफ्ना मातहतकामा, उत्तरमा र दक्षिण दुबैमा, उत्तरतर्फको भूमिमा र दक्षिणतर्फको भूमि दुबैमा फर्के।\n\n3 अनि भूमिको शान्ति राख्न करारमा प्रवेश गरेका ती डाँकाहरूलाई, जो लमानी नै रहन इच्छुक थिए, उनीहरूले तिनीहरूको सङ्ख्याअनुसार भूमिहरू दिए, कि उनीहरूसँग, आफ्नो परिश्रमका साथ जीविका गर्ने उपाय होओस्; र यसरी उनीहरूले सम्पूर्ण भूमिमा शान्ति स्थापना गरे।\n\n4 अनि उनीहरू उन्नति गर्न र विशाल हुन थाले; र छब्बीसौँ र सत्ताइसौँ वर्ष बित्यो र भूमि अत्यन्त व्यस्थित थियो; र उनीहरूले समानता र न्यायअनुसार आफ्ना कानूनहरू बनाएका थिए।\n\n5 अनि अब उनीहरू उल्लङ्घनमा पतन हुनु बाहेक जनलाई निरन्तर उन्नति गर्नबाट वन्चित गर्ने सम्पूर्ण भूमिमा केही थिएन।\n\n6 अनि अब यो गिद्गीद्दोनी र न्यायकर्ता, लाखोनेउस र अगुवाहरूका रुपमा नियुक्त गरिएका ती थिए जसले भूमिमा यो महान् शान्ति स्थापना गरेका थिए।\n\n7 अनि यस्तो हुन गयो कि त्यहाँ धेरै नयाँ सहरहरू बनाइयो र त्यहाँ धेरै पुराना सहरहरूको मर्मत गरियो।\n\n8 अनि त्यहाँ धेरै राजमार्गहरू उचालिए र धेरै सडकहरू बनाइए, जुनले एउटा सहरदेखि अर्को सहरसम्म र एउटा भूमिदेखि अर्को भूमिसम्म र एउटा स्थानदेखि अर्को स्थानसम्म डोऱ्याउँथे।\n\n9 अनि अठाइसौँ वर्ष यसरी बित्यो र जनमाझ निरन्तर शान्ति थियो।\n\n10 तर उनान्तीसौँ वर्षमा यस्तो हुन गयो जनमाझ केही विवादहरू हुन थाल्यो; र केही उनीहरूको अत्याधिक धनका कारण घमण्डमा र शेखीमा, हो, भयानक सतावटसम्म पनि उचालिए।\n\n11 किनकि भूमिमा धेरै व्यापारीहरू र धेरै वकिलहरू पनि र धेरै अधिकारिहरू थिए।\n\n12 अनि जनले दर्जाद्वारा, उनीहरूको धनहरू र उनीहरूको सिक्ने अवसरहरूअनुसार चिनिन थाले; हो, कोही उनीहरूको गरिबीका कारण अज्ञान थिए र अरुले उनीहरूका धनहरूका कारण धेरै ज्ञान प्राप्त गरे।\n\n13 कोही घमण्डमा उचालिएका थिए र अरु अत्यन्त विनम्र थिए; कसैलेले पीडाका निम्ति पीडा फर्काए, जबकी अरुले पीडा र सताई र सबै प्रकारका कष्टहरू प्राप्त गर्थे र फर्कदैनथे र फेरि आलोचना गर्दैनथे, तर, परमेश्वरअगाडि विनम्र हुन्थे र पछुताउँथे।\n\n14 अनि यसरी सम्पूर्ण भूमिमा एक महान् असमानता भयो, यतिसम्म कि चर्चको विभाजन हुन थाल्यो; हो, यतिसम्म कि तीसौँ वर्षमा सत्य आस्थामा परिवर्तित भएका केही लमानीहरूमाझ बाहेक सम्पूर्ण भूमिमा चर्चको विभाजन हुन् थाल्यो; र उनीहरूले त्यसबाट हटेनन्, किनकि उनीहरू स्थिर र अडिग र विचलन रहित, सम्पूर्ण लगनशीलताका साथ परमप्रभुका आज्ञाहरू पालना गर्न इच्छुक थिए।\n\n15 अब जनको दुष्टताको कारण यो थियो—जनहरूलाई सबै प्रकारका दुष्टता गर्न र घमण्डले उनीहरूलाई फुलाउन उक्साउनमा, शक्ति र अधिकार र धनहरू र संसारका व्यर्थ कुराहरू खोज्न लोभ्याउनमा सैतानको भयानक शक्ति थियो।\n\n16 अनि सैतानले यसरी जनका हृदयहरूलाई सबै प्रकारका दुष्टता गर्न अगुवाइ गऱ्यो; त्यसकारण उनीहरूले शान्ति केही वर्षका लागि मात्र पाए।\n\n17 अनि यसरी तीसौँ वर्षको प्रारम्भमा—सैतानको प्रलोभनहरूद्वारा उनीहरूलाई उसले जहाँ चाह्यो त्यहीँ लैजान र उसले जे चाह्यो उनीहरूले त्यही दुष्टता गर्न एउटा लामो समयको अन्तरालका लागि जनलाई हस्तान्तरण गरिएको हुनाले—अनि यसरी यो, तीसौँ वर्षको प्रारम्भमा, उनीहरू भयावह दुष्टताको अवस्थामा थिए।\n\n18 अब उनीहरूले अज्ञानतामा पाप गरेनन्, किनकि उनीहरूलाई आफ्ना बारेको परमेश्वरको इच्छा थाहा थियो, किनकि उनीहरूलाई यो सिकाइएको थियो; त्यसकारण उनीहरूले इच्छापूर्वक परमेश्वरविरुद्ध विद्रोह गरे।\n\n19 अनि अब यो लाखोनेउसका छोरा, लाखोनेउसका दिनहरूमा भएको थियो, किनकि लाखोनेउसले उनका पिताको आसनमा बसे र त्यो वर्ष जनको शासन गरे।\n\n20 अनि त्यहाँ स्वर्गबाट प्रेरित भएका मानिसहरू आउन थाले, सम्पूर्ण भूमिमा जनमाझ खडा हुँदै, साहासका साथ जनका पापका र दुष्टताका गवाही दिँदै र उनीहरूसामु परमप्रभुले उहाँका जनका निम्ति गर्ने उद्धारका बारेमा, अथवा अर्को शब्दमा, ख्रीष्टको पुनरुत्थानका बारेमा गवाही दिँदै; र उनीहरूले उहाँको मृत्यु र कष्टहरूका बारेमा साहसका साथ गवाही दिए।\n\n21 अब त्यहाँ धेरै जन थिए जो ती कुराहरूको गवाही दिने तिनीहरूका कारण अत्यन्तै रिसाए; र रिसाउनेहरू मुख्यत: प्रधान न्यायकर्ताहरू र तिनीहरू थिए जसलाई उच्च पादरीहरू र वकिलहरू बनाइएको थिए, हो, तिनीहरू सबै जो वकीलहरू थिए तिनीहरू ती कुराहरूको गवाही दिनेहरूसँग रिसाएका थिए।\n\n22 अब न त त्यहाँ कुनै वकिल न त न्यायकर्ता न त उच्च पादरी थिए जसले भूमिको राज्यपालको सही गरेको दण्डाज्ञा बिना कसैलाई मृत्युको दोषी ठहऱ्याउन सक्थे।\n\n23 अब त्यहाँ ख्रीष्टका सम्बन्धमा सहासका साथ गवाही दिने धेरै थिए, जसलाई न्यायकर्ताहरूद्वारा गोप्य रुपमा लगियो र मारियो, कि उनीहरूको मृत्युको ज्ञान उनीहरूको मृत्यु पछिसम्म भूमिको राज्यपालसम्म आएन।\n\n24 अब हेर, यो भूमिका कानुनहरू विपरीत थियो, कि कुनै पनि मानिसलाई भूमिको राज्यपालबाटको अधिकारबिना मृत्युदण्ड दिइओस्—\n\n25 त्यसकारण जरहेम्लाको भूमिमा, भूमिका राज्यपालसामु, परमप्रभुका अगमवक्ताहरूलाई, कानुनअनुसार नभए पनि मृत्यु दण्डको दोषी ठहऱ्याएका यी न्यायकर्ताहरूको विरोधमा गुनासो आयो।\n\n26 अनि यस्तो हुन गयो कि उनीहरूले गरेको अपराधको जनद्वारा दिइएको कानुनआनुसार सजायँ दिन उनीहरूलाई लगियो र न्यायकर्ताअगाडि ल्याइयो।\n\n27 अनि यस्तो हुन गयो कि ती न्यायकर्ताहरूका धेरै मित्रहरू र कुटुम्बहरू थिए; र बाँकी, हो, लगभग सबै वकिलहरू र उच्च पादरीहरूसमेत, एकसाथ भेला भए र कानुनआनुसार वकालत गरिएका ती न्यायकर्ताहरूका कुटुम्बहरूसँग एकीकृत भए।\n\n28 अनि उनीहरू एक अर्कासँग करारमा प्रवेश गरे, हो, त्यो करारमा समेत जुन प्राचीन समयका उनीहरूद्वारा दिइएको थियो, जुन करार सैतानद्वारा सम्पूर्ण धार्मिकताविरुद्ध सङ्गठित हुन दिइएको थियो र सञ्चालन गरिको थियो।\n\n29 त्यसकारण उनीहरू परमप्रभुका जनविरुद्ध सङ्गठित भए र उनीहरूको विनाश गर्न र हत्याका दोषीहरूलाई कानुनअनुसार गर्न लागिएको न्यायको कठघराबाट मुक्त गर्न करारमा प्रवेश गरे।\n\n30 अनि उनीहरूले आफ्नो देशका कानुन र अधिकारहरूको विरुद्धमा स्थापित भए; र उनीहरूले एक अर्कासँग राज्यपालको विनाश गर्ने र भूमिमाथि राजाको स्थापना गर्ने करार गरे, ताकि उनीहरू अब अरु स्वतन्त्र हुनुहुदैन तर राजाका अधीनमा हुनुपर्दछ।\n\n", "3-ne 7": "[center][font_size=26]अध्याय ७[/font_size][/center]\n\n[i]प्रधान न्यायकर्ताको हत्या हुन्छ, सरकारको विनाश हुन्छ र जन कूलहरूमा विभाजित हुन्छन्—याकूब, एक ख्रीष्टविरोधी, गोप्य गुटबन्दीको राजा बन्दछ—नफीले पश्चात्ताप र आस्थाको प्रचार गर्छन्—स्वर्गदूतहरूले दैनिक रुपमा उनको सेवा गर्छन् र उनले आफ्ना भाइलाई मृत्युबाट उठाउँछन्—धेरैले पश्चात्ताप गर्छन् र बप्तिस्मा लिन्छन्। लगभग ई.सं. ३०–३३।[/i]\n\n1 अब हेर, म तिमीहरूसामु देखाउनेछु कि उनीहरूले भूमिमाथि राजाको स्थापना गरेनन्, तर सोही वर्षमा, हो, तीसौँ वर्षमा, उनीहरूले न्यायको आसनको विनाश गरे, हो, भूमिको प्रधान न्यायकर्ताको हत्या गरे।\n\n2 अनि जन एकको विरुद्ध अर्कोमा विभाजित थिए; उनीहरू एक अर्काका क्जूलहरूमा छुट्ट्याइए, प्रत्येक मानिस उसको परिवार र उसको कुटुम्ब र मित्रहरूअनुसार; अनि यसरी उनीहरूले भूमिको सरकारलाई विनाश गरे।\n\n3 अनि प्रत्येक कूलले उनीहरूमाथि मुखिया अथवा अगुवा नियुक्त गरे; यसरी उनीहरू कूलहरू र कूलहरूका अगुवाहरू बने।\n\n4 अब हेर, धेरै परिवार र धेरै कुटुम्बहरू र मित्रहरू भएको बाहेक उनीहरूमाझ कुनै मानिस थिएन; त्यसकारण उनीहरूका कूलहरू अत्यन्त विशाल भए।\n\n5 अब यो सबै गरिएको थियो र उनीहरूमाझ अझै कुनै युद्धहरू भएनन्; र यो सबै दुष्टता जनमाथि भएको थियो किनभने उनीहरूले सैतानको शक्तिसामु आफैँलाई समर्पण गरे।\n\n6 अनि सरकारका विनियमहरूलाई विनाश गरियो, अगमवक्ताहरूको हत्या गरेकाहरूका मित्रहरू र कुटुम्बहरूको गोप्य गुटबन्दिका कारण।\n\n7 अनि उनीहरूले भूमिमा एक विशाल कलह ल्याए, यतिसम्म कि जनको अझ धर्मी भाग झन्डै पूरै दुष्ट बन्न पुगेको थियो; हो, उनीहरूमाझ थोरै मात्रै धर्मी मानिसहरू थिए।\n\n8 अनि जसरी कुकुर आफ्नो वान्तामा, अथवा नुहाएको सुँगुर हिलोमा लडिबडि गर्न फर्कन्छ, त्यसरी जनको बढी भाग उनीहरूको धार्मिकताबाट पर गएको छवर्ष पनि बितेको थिएन।\n\n9 अब यो गोप्य गुटबन्दि, जुनले जनमाथि त्यति महान् गुटबन्दि ल्याएको थियो, आफैँ एकसाथ भेला भए र उनीहरूले याकूब भन्ने मानिसलाई उनीहरूको अगुवाको रुपमा स्थापना गरे।\n\n10 अनि उनीहरूले उसलाई उनीहरूका राजा भने, त्यसकारण ऊ यो दुष्ट समूहमाथिको राजा भयो; अनि ऊ येशूको गवाही दिने अगमवक्ताहरूविरुद्ध आफ्नो आवाज दिनेहरूका मुख्यहरूमध्ये एक थियो।\n\n11 अनि यस्तो हुन गयो कि उनीहरू कुलहरूका सङ्ख्यामा जति बलिया थिएनन्, जो उनीहरूका कानुनहरूको स्थापना गर्ने उनीहरूका अगुवाहरूबाहेक एकसाथ एकीकृत भएका थिए, प्रत्येक आफ्नो कूलअनुसार; उनीहरू शत्रुहरू हुँदाहुँदै; उनीहरू धर्मी नहुँदानहुँदै; अझ उनीहरू सरकारको विनाश गर्न एक करारमा प्रवेश गरेकाहरू प्रतिको घृणामा एकिकृत थिए।\n\n12 त्यसकारण, याकूबले आफूहरू भन्दा आफ्ना शत्रुहरू बढी अनगिन्ती भएको देखेर, ऊ समूहको राजा भएकाले, त्यसकारण उसले आफ्ना जनलाई आज्ञा दियो कि उनीहरू भूमिको सबभन्दा उत्तरी भागतिर भाग्नुपर्छ र त्यहाँ विमति राख्नेहरू उनीहरूसँग सम्मिलित नभइन्जेलसम्म आफ्नालागि उनीहरूले एउटा अधिराज्यको स्थापना गर्नुपर्छ, (किनकि उसले उनीहरूको चाप्लुसी गऱ्यो कि त्यहाँ धेरै विमति राख्नेहरू हुनेछन्) र उनीहरू कुलहरूसँग लड्न पर्याप्त बलिया हुनेछन; र उनीहरूले त्यसो गरे।\n\n13 अनि उनीहरूको यात्रा यस्तो द्रूतगतिको थियो कि यसलाई जनको पहुँचबाट बाहिर नगइन्जेलसम्म रोक्न सकिएन। अनि यसरी तीसौँ वर्षको अन्त्य भयो; र नफीहरूका जनको कारोबार यस्तो थियो।\n\n14 अनि एकतीसौँ वर्षमा यस्तो हुन गयो कि उनीहरू कूलहरूमा विभाजित भए, प्रत्येक मानिस उसको परिवार, कुटुम्ब र मित्रहरूअनुसार; तैपनि उनीहरू एक सम्झौतामा आएका थिए कि उनीहरू एकअर्काविरुद्ध युद्ध गर्न जानेछैनन्; तर उनीहरू उनीहरूका कानुनहरूमा र उनीहरूका सरकारका तरिकाहरूमा एकीकृत थिएनन्, किनकि ती उनीहरूका मुखियाहरू र उनीहरूका अगुवाहरूका सोचअनुसार स्थापित गरिएका थिए। तर उनीहरूले ज्यादै कडा कानुनहरूको स्थापना गरे कि एक कूल अर्काविरुद्ध उल्लङ्घन गर्न हुँदैन; यतिसम्म कि भूमिमा केही हदसम्म उनीहरूसँग शान्ति भयो; तैपनि, उनीहरूका हृदय परमप्रभु उनीहरूका परमेश्वरबाट टाढिए र उनीहरूले अगमवक्ताहरूलाई ढुङ्गाले हाने र उनीहरूमाझ बाट बाहिर फ्याँके।\n\n15 अनि यस्तो हुन गयो कि नफी—स्वर्गदूतहरूद्वारा र परमप्रभुको आवाजद्वारा भेट गरिएका हुनाले र स्वर्गदूतहरूलाई देखेको र प्रत्यक्षदर्शी गवाही भएको र उनलाई शक्ति दिएको हुनाले कि ख्रीष्टको सेवाको बारेमा उनलाई ज्ञान हुन सकोस् र धार्मिकताबाट उनीहरूका दुष्टता र कुकर्महरूसामुको उनीहरूको द्रूत प्रतिगमनको प्रत्यक्षदर्शी भएकाले;\n\n16 त्यसकारण, उनीहरूका हृदयका कठोरता र उनीहरूका मस्तिष्कहरूको अन्धोपनाका निम्ति शोकाकूल भएकाले—सोही वर्ष उनीहरूमाझ गए र परमप्रभु येशू ख्रीष्टमाथिको आस्थामार्फत् पापहरूको पश्चात्ताप र छुटकाराको सहासका साथ गवाही दिन थाले।\n\n17 अनि उनले उनीहरूसामु धेरै कुराहरूको शिक्षा प्रदान गरे; अनि ती सबै लेख्न सकिँदैन र तिनको एक भाग पर्याप्त हुनेछैन, त्यसकारण ती यो पुस्तकमा लेखिएका छैनन्। अनि नफीले शक्ति र महान् अधिकारका साथ सेवा गरे।\n\n18 अनि यस्तो हुन गयो कि उनीहरू उनीसँग रिसाए, किनभने उनीसँग उनीहरूभन्दा विशाल शक्ति थियो, किनकि यो सम्भव थिएन कि उनीहरूले उनका वचनहरूलाई अविश्वास गर्न सकून्; किनकि उनको परमप्रभु ख्रीष्टमाथिको आस्था यस्तो महान् थियो कि स्वर्गदूतहरूले दैनिक रुपमा उनको सेवा गरे।\n\n19 अनि येशूको नाउँमा उनले दुष्टहरूलाई र अशुद्ध आत्माहरूलाई निकाले; र उनको आफ्नो भाइलाई मृत्युबाट समेत उठाए, उनलाई जानद्वारा ढुङ्गाले हानेर मारिएको मृत्यु सहेपछि।\n\n20 अनि जनले यो देखे र यसको गवाही दिए र उनको शक्तिका कारण उनीसँग रिसाए; र उनले, जनको अगाडि, येशूको नाउँमा, अरु धेरै आश्चर्यकर्महरू पनि गरे।\n\n21 अनि यस्तो हुन गयो कि एकतीसौँ वर्ष बित्यो र त्यहाँ केही थिए जो परमप्रभुमा परिवर्तित भए; तर जति परिवर्तित भए उनीहरूले जनसामु देखाए कि उनीहरूलाई साँचै नै परमेश्वरको शक्ति र आत्माद्वारा भेट गरिएको थियो, जुन येशू ख्रीष्टमा थियो, जसमा उनीहरूले विश्वास गरे।\n\n22 अनि जतिबाट दुष्टहरूको निकाला गरियो र उनीहरूका विमारहरूको र कमजोरीहरूको चङ्गाइ गरियो, उनीहरूले जनसामु साँचै नै प्रकट गरे कि उनीहरूलाई परमेश्वरको आत्माद्वारा प्रभाव पारिएको हो र चङ्गाइ गरिएको हो; र उनीहरूले चिन्हहरू पनि देखाए र जनमाझ केही आश्चर्यकर्महरू पनि गरे।\n\n23 यसरी बत्तीसौँ वर्ष पनि बित्यो। अनि तेत्तिसौँ वर्षको प्रारम्भमा नफीले जनसामु कराए र उनले उनीहरूसामु पापहरूको पश्चात्ताप र छुटकाराको बारेमा प्रचार गरे।\n\n24 अब म चाहान्छु तिमीहरूले यो पनि सम्झ, कि पश्चात्तापमा ल्याइएको त्यस्तो कोही थिएन जसलाई पानीले बप्तिस्मा दिइएन।\n\n25 त्यसकारण, त्यहाँ यो सेवाकाइमा नफीद्वारा नियुक्त गरिएका मानिसहरू थिए, कि यस्ता सबै उनीहरूसामु आउनु पर्दछ पानीले बप्तिस्मा लिनुपर्दछ र यो परमेश्वरअगाडि र जनसामुको गवाही र साक्षीको रुपमा, कि उनीहरूले पश्चात्ताप गरे र उनीहरूका पापहरूको छुट्कारा पाए।\n\n26 अनि यो वर्षको प्रारम्भमा धेरै थिए जसले पश्चात्तापका निम्ति बप्तिस्मा लिए; र यसरी वर्षको बढी भाग बित्यो।\n\n", "3-ne 8": "[center][font_size=26]अध्याय ८[/font_size][/center]\n\n[i]आँधिवेहेरीहरू, भूकम्पहरू, आगलागीहरू, भूमरीहरू र भौतिक उथलपुथलहरूले ख्रीष्टको क्रूसारोहणलाई प्रमाणित गर्छन्—धेरै जनको विनाश हुन्छ—अन्धकारले भूमिलाई तीन दिनसम्म ढाक्दछ—जो रहन्छन् तिनीहरूले आफ्नो अवस्थाको विलाप गर्दछन्। लगभग ई.सं. ३३–३४।[/i]\n\n1 अनि अब यस्तो हुन गयो कि हाम्रो अभिलेखअनुसार र हामीलाई थाहा छ हाम्रो अभिलेख सत्य छन्, किनकि हेर, ती न्यायोचित मानिस थिए जसले अभिलेख राखे—किनकि उनले साँचै नै येशूको नाउँमा धेरै आश्चर्यकर्महरू गरे; र त्यहाँ कुनै मानिस थिएन जसले आफ्ना दुष्टताहरूबाट प्रत्येक कण सफा गरिकन येशूको नाउँमा आश्चर्यकर्म गर्न सक्थ्यो—\n\n2 अनि अब यस्तो हुन गयो, यदि यो मानिसले हाम्रो समयको हरहिसाबमा कुनै गल्ती नगरेको भए, तेत्तीसौँ वर्ष बित्यो;\n\n3 अनि जनले लमानी शमुएल अगमवक्ताद्वारा दिइएका चिन्हहरूलाई महान् उत्सुकताका साथ हेर्न थाले, हो, त्यो समयका निम्ति जब भूमिको सतहभरि तीन दिनको अन्तरालसम्म अन्धकार हुनुपर्दछ।\n\n4 अनि त्यति धेरै चिन्हहरू दिइँदा दिइँदै पनि जनमाझ महान् विवादहरू र झगडाहरू हुन थाले।\n\n5 अनि यस्तो हुन गयो कि चौतीसौँ वर्षको, पहिलो महिनामा, त्यो महिनाको चौथो दिनमा, एउटा भयानक आँधी उठ्यो, त्यस्तो एउटा जुन सम्पूर्ण भूमिमा कहिल्यै थाहा थिएन।\n\n6 अनि ठूलो र भयानक आँधिवेहेरी पनि आयो र भयानक मेघ गर्जेको थियो, यतिसम्म कि टुक्रा-टुक्रा हुन लागेको जस्तै गरी सारा पृथ्वी हल्लियो।\n\n7 अनि त्यहाँ अत्यन्त तीब्र बिजुली चम्किएका थिए, त्यस्तो सम्पूर्ण भूमिमा कहिल्यै थाहा थिएन।\n\n8 अनि जरहेम्लाको सहरमा आगलागी भयो।\n\n9 अनि मोरोनीको सहर समुन्द्रको गहिराइमा डुब्यो र त्यहाँका बासिन्दाहरू डुबे।\n\n10 अनि मोरोनीहाहको सहरमा पृथ्वीलाईमाथि उठाइयो, ताकि सहरको स्थानमा महान् पर्वत बन्यो।\n\n11 अनि दक्षिणतर्फको भूमिमा महान् र भयानक विनाश भयो।\n\n12 तर हेर, उत्तरतर्फको भूमिमा झन् महान् र भयानक विनाश भयो; आँधिवेहेरी र भूमरीहरूका र मेघ गर्जनहरू र विजुलीका चमकहरूका र सम्पूर्ण पृथ्वीका अत्यन्त भयानक कम्पनहरूका कारणले, किनकि हेर, भूमिको पूरा सतह बदलिएको थियो;\n\n13 अनि राजमार्गहरू भत्किएका थिए र सम्म सडकहरू बिगारिए र धेरै समथल स्थानहरू उबडखावड भए।\n\n14 अनि धेरै महान् र प्रतिष्ठित सहरहरू डुबे र धेरैको आगलागी भयो र धेरैका भवनहरू पृथ्वीमा नढलुन्जेलसम्म हल्लाइयो र त्यहाँका बासिन्दाहरूको वध गरियो र स्थानहरूलाई उजाड छाडियो।\n\n15 अनि त्यहाँ केही सहरहरू बाँकी थिए; तर त्यहाँको क्षति अत्यन्त ठूलो थियो र तिनीहरूमा बध गरिएकाहरू धेरै थिए।\n\n16 अनि त्यहाँ कोही थिए जसलाई भूमरीमा लगियो; र उनीहरू कहाँ गए कुनै मानिसलाई थाहा छैन, उनीहरूलाई यतिमात्र थाहा छ कि उनीहरूलाई लगियो।\n\n17 अनि आँधीवेहेरीहरूका र मेघ गर्जनहरूका र विजुलीका चमकहरूका र पृथ्वीका कम्पनहरूका कारण यसरी सारा पृथ्वीको सतहको आकृति बिग्रियो।\n\n18 अनि हेर, चट्टानहरू दुई टुक्रा भए; तिनीहरूलाई सम्पूर्ण पृथ्वीको सतहमाथि टुक्र्याइयो; यतिसम्म कि ती साना साना टुक्राहरूमा र जोर्नीहरूमा र खाडीहरूमा, भूमिको सम्पूर्ण सतहमाथि पाइए।\n\n19 अनि यस्तो हुन गयो कि जब मेघ गर्जनहरू र बिजुलीका चमकहरू र आँधी र आँधिवेहेरी र पृथ्वीका कम्पनहरू रोकिए—किनकि हेर, ती तीन घण्टाको अन्तरालसम्म रहे; र केहीले भनेका थिए कि यो समय अझ लामो थियो; तैपनि ती सबै भयानक कुराहरू तीन घण्टाको अन्तरालमा गरिएका थिए—अनि तब हेर, भूमिको सतहमा अन्धकार भयो।\n\n20 अनि यस्तो हुन गयो कि भूमिको सम्पूर्ण सतहमा बाक्लो अन्धकार थियो, यतिसम्म कि त्यहाँका नढलेका बासिन्दाहरूले अन्धकारको तुवाँलोको अनुभव गर्न सक्थे;\n\n21 अनि त्यहाँ कुनै प्रकाश हुन सकेन, अन्धकारका कारण, न त मैनबत्ती, न त ज्वालाहरू; न त उनीहरूका असली र अत्यन्त सुख्खा दाउराले आगो बाल्न सकिन्थ्यो, ताकि त्यहाँ कुनै हालतमा पनि कुनै प्रकाश हुन सकेन;\n\n22 अनि त्यहाँ कुनै प्रकाश देखिएन, न त आगो, न त किरण, न त सूर्य, न त चन्द्रमा, न त तारा, किनकि भूमिको सतहमाथि भएको अन्धकारको तुवाँलो त्यति भयानक थियो।\n\n23 अनि यस्तो हुन गयो कि यो तीन दिनसम्म रह्यो कि त्यहाँ कुनै प्रकाश थिएन; र सम्पूर्ण जनमाझ निरन्तर रुपमा महान् शोक र चिच्याहट र रोदन थिए; हो, उनीहरूमाथि आएका अन्धकार र महान् विनाशका कारण जनका आर्तनादहरू त्यति भयानक थिए।\n\n24 अनि एक स्थानमा उनीहरूले कराएको सुनियो, यसो भन्दै: हे कि हामीले यो महान् र भयानक दिनअगाडि पश्चात्ताप गरेको भए र तब हाम्रा बन्धुहरूलाई छाडिन्थ्यो होला र उनीहरूलाई त्यो महान् सहर जरहेम्लामा जलाइन्न्थ्यो होला।\n\n25 अनि अर्को ठाउँमा उनीहरूले कराएको र शोक गरेको सुनियो, यसो भन्दै: हे कि हामीले यो महान् र भयानक दिनअगाडि पश्चात्ताप गरेको भए र अगमवक्ताहरूलाई नमारेको र ढुङ्गाले नहानेको र उनीहरूलाई निकाला नगरेको भए; तब हाम्रा आमाहरू र सुन्दर छोरीहरू र हाम्रा छोराछोरीहरूलाई छाडिन्थ्यो होला र त्यो महान् सहर मोरोनीहाहमा गाडिन्नथ्यो होला। अनि जनका आर्तनादहरू यस्ता महान् र भयानक थिए।\n\n", "3-ne 9": "[center][font_size=26]अध्याय ९[/font_size][/center]\n\n[i]अन्धकारमा, ख्रीष्टको आवाजले धेरै जनको र सहरहरूको उनीहरूको दुष्टताका कारणको विनाशको घोषणा गर्दछ—उहाँले आफ्नो ईश्वरीयताको घोषणा गर्नुहुन्छ, उद्घोषण गर्नुहुन्छ कि मोशाको व्यवस्था पूरा भएको छ र सबै मानिसहरूलाई आफूमा आउन र मुक्ति प्राप्त गर्न निम्त्याउनु हुन्छ। लगभग ई.सं. ३४।[/i]\n\n1 अनि यस्तो हुन गयो कि पृथ्वीका बासिन्दाहरूमाझ, यो भूमिको सम्पूर्ण सतहमा, एउटा आवाज सुनिएको थियो, कराउँदै:\n\n2 धिक्कार, धिक्कार, धिक्कार छ यी जनलाई; उनीहरूले पश्चात्ताप नगरे सारा पृथ्वीका बासिन्दाहरूलाई धिक्कार छ; किनकि सैतान हाँस्दछ र उसका दूतहरू खुसी मनाउँदछन्, मेरा जनका राम्रा छोराहरू र छोरीहरूका बधका कारण; र यो उनीहरूका दुष्टता र कुकर्महरूका कारण हो कि उनीहरू पतित छन्।\n\n3 हेर, त्यो महान् सहर जरहेम्ला र त्यसका बासिन्दाहरूलाई मैले आगोले जलाएको छु।\n\n4 अनि हेर, त्यो महान् सहर मोरोनीलाई समुन्द्रको गहिराइमा डुब्न लगाएँ र त्यसका बासिन्दाहरूलाई डुबाएँ।\n\n5 अनि हेर, त्यो महान् सहर मोरोनीहाह र त्यसका बासिन्दाहरूलाई, उनीहरूका दुष्टताहरू र उनीहरूका कुकर्महरू मेरो अनुहारअगाडि बाट लुकाउन पृथ्वीले ढाकेँ, ताकि अगमवक्ताहरूका र सन्तहरूका रगत उनीहरू विरुद्ध मेरासामु अरु आउनेछैन।\n\n6 अनि हेर, गिलगालको सहरलाई पुर्न लगाएको छु र त्यहाँका बासिन्दाहरूलाई पृथ्वीको गहिराइमा डुबाएँ;\n\n7 हो, अनि ओनीहाहको सहर र त्यसका बासिन्दाहरू र मोकूमको सहर र त्यसका बासिन्दाहरू र यरुशलेमको सहर र त्यसका बासिन्दाहरू; त्यसको सट्टामा मैले पानी ल्याएँ, उनीहरूका दुष्टता र कुकर्महरू मेरा अनुहारअगाडि बाट लुकाउन, कि अगमवक्ताहरू र सन्तहरूका रगत उनीहरूविरुद्ध मेरासामु अरु आउनेछैन।\n\n8 अनि हेर, गादियान्दीको सहर र गादिओम्नाहको सहर र याकूबको सहर र गिम्गिम्नोको सहर, ती सबैलाई मैले पुर्न लगाएँ र ती स्थानहरूका सट्टामा पहाडहरू र उपत्यकाहरू बनाएँ; र त्यहाँका बासिन्दाहरूलाई मैले पृथ्वीको गहिराइमा गाढ़े, उनीहरूका दुष्टता र कुकर्महरू मेरो सम्मुखबाट लुकाउन, ताकि अगमवक्ताहरू र सन्तहरूका रगत उनीहरूविरुद्ध अब अरु मेरासामु आउनेछैन।\n\n9 अनि हेर, त्यो महान् सहर याकूबगोत, जुन याकूब राजाका जनद्वारा बसालिएको थियो, मैले उनीहरूका दुष्टता र कुकर्महरूका कारण जलाउन लगाएँ, जुन सारा पृथ्वीको दुष्टताभन्दा अधिक थियो, उनीहरूका गोप्य हत्याहरू र गुटबन्दीहरूका कारण; किनकि यो यिनीहरू थिए जसले मेरा जन र भूमिको सरकारको शान्तिको विनाश गरे, त्यसकारण मैले उनीहरूलाई जल्न, मेरा सम्मुखबाट विनाश हुन लगाएँ, ताकि अगमवक्ताहरू र सन्तहरूका रगत उनीहरूविरुद्ध अब अरु मेरासामु आउनेछैन।\n\n10 अनि हेर, लामानको सहर र योशको सहर र गादको सहर र कीश्कुमेनको सहर र तिनीहरूका बासिन्दाहरूलाई मैले आगोले जल्न लगाएँ, अगमवक्ताहरूलाई निकाला गर्नमा र मैले उनीहरूका दुष्टता र उनीहरूका कुकर्महरूका बारेमा उनीहरूसामु घोषणा गर्न पठाएका तिनीहरूलाई ढुङ्गाले हान्नुको उनीहरूको दुष्टताको कारण।\n\n11 अनि किनभने उनीहरूले तिनीहरू सबैलाई निकाला गरे, कि उनीहरूमाझ कोही धर्मी भएनन्, मैले आगो तल पठाएँ र उनीहरूलाई विनाश गरेँ, ताकि उनीहरूको दुष्टता र कुकर्महरू मेरो अनुहारअगाडि बाट लुकून्, कि मैले उनीहरूमाझ पठाएका अगमवक्ताहरू र सन्तहरूको रगत जमिनबाट उनीहरूविरुद्ध मेरासामु नकराओस्।\n\n12 अनि मैले यो भूमिमा र यी जनसामु, उनीहरूका दुष्टता र उनीहरूका कुकर्महरूका कारण मैले धेरै महान् विनाशहरू आउन लगाएँ।\n\n13 हे तिमीहरू सबै जसलाई जोगाइएको छ किनभने तिमीहरू उनीहरू भन्दा बढी धर्मी थियौ, के तिमीहरू अब मेरा सामु फर्कदैनौ र आफ्ना पापहरूको पश्चात्ताप गर्दैनौ र परिवर्तित हुँदैनौ, कि मैले तिमीहरूको चङ्गाइ गर्न सकूँ?\n\n14 हो, म तिमीहरूसामु साँचै भन्दछु, यदि तिमीहरू मसमक्ष आयौ भने तिमीहरूले अनन्त जीवन पाउने छौ। हेर, मेरा कृपाका बाहुहरू तिमीहरूतर्फ फैलाइएका छन् र जो आउँछ, उसलाई म ग्रहण गर्नेछु; र ती आशीषित होओउन् जो मसमक्ष आउँछन्।\n\n15 हेर, म परमेश्वरको पुत्र येशू ख्रीष्ट हुँ। मैले स्वर्गहरू र पृथ्वी र तिनमा भएका सबै कुराहरूको सृष्टि गरेँ। म प्रारम्भ देखि नै पितासँग थिएँ। म पितामा छु र पिता ममा हुनुहुन्छ; र पिताले आफ्नो नाउँ ममा महिमित तुल्याउनु भएको छ।\n\n16 म मेरा आफ्नाहरू समक्ष आएँ र मेरा आफ्नाहरूले मलाई ग्रहण गरेनन्। अनि मेरो आगमनकाबारेका धर्मशास्त्रहरू पूरा हुन्छन्।\n\n17 अनि जतिले मलाई ग्रहण गरे, उनीहरूलाई मैले परमेश्वरका छोराहरू बन्ने अधिकार दिएको छु; त्यसरी नै जतिले मेरा नाउँमा विश्वास गर्नेछन्, म त्यतिलाई दिनेछु, किनकि हेर मद्वारा उद्धार आउँछ, ममा नै मोशाका व्यवस्था पूरा भयो।\n\n18 म संसारको ज्योति र जीवन हुँ। म नै अल्फा र ओमेगा, प्रारम्भ र अन्त्य हुँ।\n\n19 अनि तिमीहरूले अबदेखि रगत बगाएर मलाई अर्पण गर्नु पर्दैन; हो, तिमीहरूका बलिहरू र तिमीहरूका होमबलिहरू रोकिनेछ, किनकि म तिमीहरूका कुनै बलिहरू र तिमीहरूका कुनै होमबलिहरू स्वीकार्ने छैनँ।\n\n20 अनि तिमीहरूले मेरासामु चूर्ण हृदय र पछुताएको आत्मा बलिका रुपमा अर्पण गर्नू। अनि जो मेरासामु चूर्ण हृदय र पछुताएको आत्माका साथ आउँछ, उसलाई म आगोका साथ र पवित्रआत्माका साथ बप्तिस्मा दिनेछु, जसरी मैले लमानीहरूलाई गरेको थिएँ, उनीहरूको परिवर्तनको समयमा ममाथिको उनीहरूको आस्थाका कारण, आगो र पवित्र आत्माका साथ उनीहरूलाई बप्तिस्मा दिइएको थियो र उनीहरूलाई थाहा थिएन।\n\n21 हेर, म संसारमा संसारको उद्धार ल्याउन, संसारलाई पापबाट बचाउन आएको छु।\n\n22 त्यसकारण, जसले पश्चात्ताप गर्दछ र एउटा सानो बालक झैँ भएर मेरा सामु आउँदछ, म उसलाई ग्रहण गर्नेछु, किनकि परमेश्वरको अधिराज्य त्यस्ताको नै हो। हेर, त्यस्ताका निम्ति मैले मेरो जीवन अर्पण गरेँ र फेरि फिर्ता लिएँ; त्यसकारण पृथ्वीका पल्लो छेउका तिमीहरू पश्चात्ताप गर र मसमक्ष आओ र मुक्ति प्राप्त गर।\n\n", "3-ne 10": "[center][font_size=26]अध्याय १०[/font_size][/center]\n\n[i]भूमिमा धेरै घण्टासम्म शान्ति हुन्छ—ख्रीष्टको आवाजले उहाँका जनलाई एउटा पोथीले आफ्ना चल्लाहरू बटुले जस्तै बटुल्ने वाचा गर्छ—जनहरूको बढी धर्मी भागलाई जोगाइएको छ। लगभग ई.सं. ३४–३५।[/i]\n\n1 अनि अब हेर, यस्तो हुन गयो कि भूमिका सबै जनले यी कुराहरू सुने र यसलाई प्रत्यक्ष देखे। अनि यी भनाइहरूपछि भूमिमा धेरै घण्टाको अन्तरालसम्म शान्ति थियो।\n\n2 किनकि जनको आश्चर्य यति महान् थियो कि उनीहरूले बध गरिएका उनीहरूका कुटुम्बहरूको क्षतिको निम्ति शोक गर्न र विलाप गर्न रोके; त्यसकारण भूमिमा धेरै घण्टाको अन्तरालसम्म शान्ति थियो।\n\n3 अनि यस्तो हुन गयो कि जनसामु एउटा आवाज फेरि आयो र सबै जनले सुने र यसलाई देखे, यसो भन्दै:\n\n4 हे पतन भएका यी महान् सहरहरूका जन हो, जो याकूबका सन्तति हुन्, हो, जो इस्राएलका घरानाका हुन्, पोथीले आफ्ना चल्लाहरूलाई आफ्ना पखेंटाहरूमुनि बटुले झैँ मैले कति पटक तिमीहरूलाई बटुलेको छु र पालनपोषण गरेको छु।\n\n5 अनि फेरि, पोथीले आफ्ना चल्लाहरूलाई आफ्ना पखेँटाहरूमुनि बटुले झैँ म तिमीहरूलाई कति पटक बटुल्थेँ, हो, हे इस्राएलका घरानाका जन हो, जो पतित भएका छौ; हो, हे इस्राएलका घरानाका जन तिमीहरू, तिमीहरू जो यरुशलेममा बस्छौ र तिमीहरू जो पतित भएका छौ; हो, पोथीले आफ्ना चल्लाहरूलाई आफ्ना पखेँटाहरूमुनि बटुलेजस्तै म तिमीहरूलाई कति पटक बटुल्थेँ होला र तिमीहरूले मानेनौ।\n\n6 हे इस्राएलका घरानाका जसलाई मैले जोगाएको छु, पोथीले आफ्ना चल्लाहरूलाई आफ्ना पखेँटाहरू मुनि बटुले जस्तै म तिमीहरूलाई कति पटक बटुल्ने छु, यदि तिमीहरूले आफ्नो हृदयको पूरा प्रयोजन सहित पश्चात्ताप गऱ्यौ र ममा फर्कियौ भने।\n\n7 तर यदि त्यसो नभए, हे इस्राएलका घराना, तिमीहरूको आवासका स्थानहरू तिमीहरूका पितापुर्खाहरुसँगको करार पूरा नभइन्जेलसम्म उजाड बन्नेछन्।\n\n8 अनि यस्तो हुन गयो कि जनले यी वचनहरू सुनेपछि, हेर, उनीहरूका कुटुम्बहरू र मित्रहरूको क्षतिका कारण उनीहरू रुन र डाँको छाडेर रुन थाले।\n\n9 अनि यस्तो हुन गयो कि तीन दिन बिते। अनि यो बिहानमा थियो र अन्धकार पृथ्वीको सतहबाट हट्यो र पृथ्वी काँप्न रोकियो र चट्टानहरू टुक्रा टुक्रा हुन रोकिए र ती भयावह पीडाका आर्तनादहरू रोकिए र कोलाहलपूर्ण सम्पूर्ण हल्लाहरू बन्द भए।\n\n10 अनि पृथ्वी फेरि एकसाथ मिल्यो, कि यो खडा भयो र जोगाइएका ती जनको शोक र रुवाइ र चिच्याहट रोकियो; र उनीहरूको शोक खुसीमा र उनीहरूका विलापहरू उनीहरूका उद्धारकर्ता परमप्रभु येशू ख्रीष्टप्रतिको प्रशंसा र कृतज्ञतामा परिणत भयो।\n\n11 अनि अहिलेसम्म अगमवक्ताहरूले बोलेका धर्मशास्त्रहरू पूरा भए।\n\n12 अनि यो जनको बढी धर्मी भाग थियो जसलाई बचाइएको थियो र यी उनीहरू थिए जसले अगमवक्ताहरूलाई प्राप्त गरे र उनीहरूलाई ढुङ्गाले हानेनन्; र यी उनीहरू थिए जसले सन्तहरूको रगत बगाएनन्, जसलाई जोगाइएको थियो—\n\n13 अनि उनीहरूलाई जोगाइएको थियो र गाडिएन र पृथ्वीमा पुरिएन; अनि उनीहरू समुन्द्रको गहिराइहरूमा डुबेनन्; र उनीहरू आगोले जलेनन्, न त उनीहरूमाथि केही खस्यो र मृत्युसम्म किच्यो; र उनीहरूलाई भूमरीमा लगिएको थिएन; न त उनीहरूलाई धुवाँ र अन्धकारको तुवाँलोले वशमा नै पारेको थियो।\n\n14 अनि अब जसले पढ़दछ, उसलाई बुझ्न देऊ; ऊ जससँग धर्मशास्त्र छ, उसलाई तिनमा खोज्न र देख्न र हेर्न देऊ यदि ती सबै आगोद्वाराका र धुवाँद्वाराका र आँधिबेहेरीहरूद्वाराका र भूमरीहरूद्वाराका र उनीहरूलाई प्राप्त गर्ने पृथ्वीका धाँजाहरूका मृत्युहरू र विनाशहरू र ती कुराहरू सबै अगमवक्ताहरूमध्ये धेरैका अगमवाणीहरू पूरा भए कि भएनन्।\n\n15 हेर, म तिमीहरूलाई भन्दछु, हो, धेरैले ख्रीष्टको आगमनमा ती कुराहरूका बारेमा गवाही दिएका छन् र वध गरिए किनभने उनीहरूले ती कुराहरूको गवाही दिए।\n\n16 हो, अगमवक्ता येनोशले यी कुराहरूको गवाही दिए र जेनोकले पनि यी कुराहरूका बारेमा बोले किनभने उनीहरूले विशेष गरेर हाम्रा बारेमा गवाही दिए, जो उनीहरूका सन्तति हौँ।\n\n17 हेर, हाम्रा पिता याकूबले पनि योसेफका सन्ततिको अवशेषका बारेमा गवाही दिए। अनि हेर, के हामी योसेफका सन्ततिको अवशेष हैनौ? अनि यी कुराहरू जुनले हाम्रा बारेमा गवाही दिन्छन्, के ती हाम्रा पिता लहीले यरुशलेमबाट ल्याएका काँसका पाताहरूमा लेखिएका छैनन्?\n\n18 अनि यस्तो हुन गयो कि चौतीसौँ वर्षको अन्त्यमा, हेर, म तिमीहरूसामु देखाउनेछु कि नफीका जन जसलाई जोगाइयो र ती पनि जसलाई लमानीहरू भनिन्थ्यो, जसलाई जोगाइएको थियो, उनीहरूसमक्ष महान् कृपाहरू देखाइयो र उनीहरूका शिरहरूमा महान् आशीषहरू खन्याइयो, यतिसम्म कि ख्रीष्टको स्वर्गतिरको आरोहण पछि लगत्तै उहाँ उनीहरूसामु साँचै नै आफैँ प्रकट हुनुभयो—\n\n19 आफ्नो शरीर उनीहरूलाई देखाउँदै र उनीहरूलाई सेवा गर्दै; अनि उहाँको सेवाको एउटा विवरण यसपछि दिइनेछ। त्यसकारण यससमयका निम्ति म मेरा भनाइहरूको अन्त्य गर्दछु।\n\n", "3-ne 11": "येशू ख्रीष्टले नफीका जनसामु आफैँलाई देखाउनुभयो, जब भीड बाउन्टीफुल भूमिमा एकसाथ भेला भएका थिए र उनीहरूसामु सेवा गर्नु भयो; र उनीहरूसामु उहाँले आफूलाई यसप्रकारले देखाउनुभयो।\n\nअध्याय ११ देखि २६ सम्म\n\n[center][font_size=26]अध्याय ११[/font_size][/center]\n\n[i]पिताले आफ्नो प्रिय पुत्रको गवाही दिनुहुन्छ—ख्रीष्ट देखिनुहुन्छ र आफ्नो प्रयाश्चितको घोषणा गर्नुहुन्छ—जनहरूले उहाँका हातहरूमा र पाउहरूमा र कोखामा घाउका चिन्हहरू छाम्छन्—उनीहरू होसन्ना कराउँछन्—उहाँले बप्तिस्माको तरिका र ढङ्ग तोक्नुहुन्छ—कलहको आत्मा सैतानको हो—ख्रीष्टको सिद्धान्त हो कि मानिसले विश्वास गर्नुपर्छ र बप्तिस्मा लिनुपर्दछ र पवित्र आत्मा प्राप्त गर्नुपर्छ। लगभग ई.सं. ३४।[/i]\n\n1 अनि अब यस्तो हुन गयो कि नफीका जनको एउटा ठूलो भीड बाउन्टीफुल भूमिमा भएको मन्दिरको वरिपरि एकसाथ भेला भएको थियो; र उनीहरू एकअर्कासँग विस्मय र आश्चर्य मान्दै थिए र एकअर्कालाई त्यहाँ भएका महान् र अद्भूत परिवर्तनहरू देखाउँदै थिए।\n\n2 अनि उनीहरू यो येशू ख्रीष्टका बारेमा पनि वार्तालाप गरिरहेका थिए, जसका बारेमा उहाँको मृत्युका सम्बन्धमा चिन्हहरू दिइएको थियो।\n\n3 अनि यस्तो हुन गयो कि जब उनीहरूले यसरी एकअर्कासँग वार्तालाप गरिरहेका थिए, उनीहरूले स्वर्गबाट आए जस्तो एउटा आवाज सुने; अनि उनीहरूले आफ्ना आँखाहरू वरिपरि डुलाए किनकि उनीहरूले त्यो आवाजलाई बुझेनन् जुन उनीहरूले सुने; र यो कठोर आवाज थिएन, न त यो ठूलो आवाज थियो; तैपनि, यो सानो आवाज हुँदाहुँदै पनि यसले त्यसलाई सुन्नेको केन्द्रसम्म छेड्यो, यतिसम्म कि उनीहरूको शरीरको कुनै भाग थिएन जुनलाई यसले कम्पन दिएन; हो यसले उनीहरूको भित्री आत्मासम्म छेड्यो र उनीहरूको हृदयलाई जलायो।\n\n4 अनि यस्तो हुन गयो कि उनीहरूले त्यो आवाज फेरि सुने र उनीहरूले त्यसलाई बुझेनन्।\n\n5 अनि फेरि उनीहरूले त्यो आवाजलाई तेस्रो पटक सुने र त्यसलाई सुन्न आफ्ना कानहरू खोले र आफ्ना आँखाहरू त्यो आवाज आएतिर लगाए र उनीहरूले स्वर्गतिर दृढताका साथ हेरे, जहाँबाट त्यो आवाज आयो।\n\n6 अनि हेर, उनीहरूले तेस्रो पटक उनीहरूले सुनेको आवाजलाई बुझे; र यसले उनीहरूलाई भन्यो:\n\n7 हेर मेरा प्रिय पुत्रलाई, जसमा म अति प्रसन्न छु, जसमा मैले मेरो नाउँ महिमित गरेको छु—तिमीहरू उनलाई सुन।\n\n8 अनि यस्तो हुन गयो कि जब उनीहरूले बुझे उनीहरूले आफ्ना आँखाहरू फेरि स्वर्गतिर लगाए; अनि हेर, उनीहरूले एउटा मानिस स्वर्गबाट ओर्लिरहेको देखे; अनि उहाँ एउटा सेतो लबेदामा ढाकिनुभएको थियो; अनि उहाँ तल आउनुभयो र उनीहरूकामाझ खडा हुनुभयो; र सारा भीडका आँखाहरू उहाँमा थिए र उनीहरूले आफ्ना मुखहरू खोल्ने आँट गरेनन्, एक अर्कासामु समेत र यसको अर्थ के हो बुझेनन्, किनकि उनीहरूले सोचे यी एउटा स्वर्गदूत हुन् जो उनीहरूसामु देखा परेका थिए।\n\n9 अनि यस्तो हुन गयो कि उहाँले आफ्ना हातहरू फैलाउनुभयो र उनीहरूसामु बोल्नुभयो, यसो भन्दै:\n\n10 हेर, म येशू ख्रीष्ट हुँ, जसलाई अगमवक्ताहरूले संसारमा आउनु हुनेछ भनी गवाही दिए।\n\n11 अनि हेर, म संसारको ज्योति र जीवन हुँ; अनि मैले त्यो तीतो कचौराबाट पिएको छु जुन पिताले मलाई दिनुभएको छ र संसारका पापहरू आफूमाथि लिएर पितालाई महिमित गरेको छु, जुनमा मैले प्रारम्भदेखिका सबै कुराहरूमा पिताको इच्छा सहेको छु।\n\n12 अनि यस्तो हुन गयो कि जब येशूले यी वचनहरू बोल्नुभएको थियो सारा भीड पृथ्वीमा ढल्यो; किनकि उनीहरूले सम्झे कि उनीहरूमाझ अगमवाणी गरिएको थियो कि ख्रीष्टले आफ्नो स्वर्गतिरको आरोहणपछि आफैँलाई उनीहरूमाझ देखाउनु हुनेछ।\n\n13 अनि यस्तो हुन गयो कि परमप्रभुले उनीहरूसामु बोल्नुभयो यसो भन्दै:\n\n14 उठ र मकहाँ अघि आओ, कि तिमीहरूले आफ्ना हातहरू मेरो कोखामा राख्न सक्नेछौ र यो पनि कि तिमीहरूले मेरा हातहरू र पाउहरूमा किलाका डोबहरू छाम्न सक्नेछौ, ताकि तिमीहरूले थाहा पाउनेछौ कि म इस्राएलका परमेश्वर र सारा पृथ्वीका परमेश्वर हुँ र संसारका पापहरूका निम्ति वध गरिएको हुँ।\n\n15 अनि यस्तो हुन गयो कि भीड अघि गयो र उहाँको कोखामा आफ्ना हातहरू राखे र उहाँका हातहरूमा र उहाँका पाउहरूमा किलाहरूका डोबहरू छाम्यो; अनि यो उनीहरूले गरे, उनीहरू सबै अघि नगइन्जेलसम्म एक एक गरेर अघि जाँदै र आफ्नै आँखाहरूले देखे र आफ्नै हातहरूले छामे र निश्चितताका साथ थाहा पाए र गवाही दिए कि यो उहाँ हुनुहुन्थ्यो, जसका बारेमा अगमवक्ताहरूद्वारा लेखिएको थियो, उहाँ आउनुपर्दछ।\n\n16 अनि जब उनीहरू सबै अघि गएका थिए र आफ्ना निम्ति गवाही दिएका थिए, उनीहरूले एक आवाजमा कराए, यसो भन्दै:\n\n17 होसन्ना! सर्वोच्च परमेश्वरको नाउँको प्रशंसा गर! अनि उनीहरू येशूका पाउमा परे र उहाँको आराधना गरे।\n\n18 अनि यस्तो हुन गयो कि उहाँले नफीसामु बोल्नुभयो (किनकि नफी भीडमाझ थिए) र उहाँले उनलाई आज्ञा दिनुभयो कि उनी अगाडि आउनु पर्दछ।\n\n19 अनि नफी उठे र अघि गए र आफैँलाई परमप्रभुसामु निहुऱ्याए र उहाँका पाउलाई चुम्बन गरे।\n\n20 अनि परमप्रभुले उनलाई आज्ञा दिनुभयो कि उनी उठ्नुपर्छ। र उनी उठे र उहाँअगाडि खडा भए।\n\n21 अनि परमप्रभुले उनलाई भन्नुभयो: म तिमीलाई शक्ति दिन्छु कि तिमीले यी जनलाई बप्तिस्मा दिनेछौ जब म फेरि स्वर्गतिर आरोहण गर्छु।\n\n22 अनि फेरि परमप्रभुले अरुलाई बोलाउनुभयो र उनीहरूलाई पनि त्यसरी नै भन्नुभयो; अनि उहाँले उनीहरूलाई बप्तिस्मा दिने शक्ति दिनुभयो। अनि उहाँले उनीहरूसामु भन्नुभयो: यस तरिकाले तिमीहरूले बप्तिस्मा दिनेछौ; र तिमीहरूमाझ त्यहाँ कुनै विवाद हुनेछैन।\n\n23 साँचै नै म तिमीहरूलाई भन्दछु, कि जसले मेरा वचनहरू मार्फत् आफ्ना पापहरूको पश्चात्ताप गर्दछ र मेरा नाउँमा बप्तिस्मा लिन चाहन्छ, तिमीहरूले यस तरिकाले उनीहरूलाई बप्तिस्मा दिनेछौ—हेर, तिमीहरू जानेछौ र पानीमा खडा हुनेछौ र तिमीहरूले उनीहरूलाई मेरा नाउँमा बप्तिस्मा दिनेछौ।\n\n24 अनि हेर, यी वचनहरू हुन् जुन तिमीहरूले भन्नेछौ, उनीहरूको नाउँ लिँदै, यसो भन्दै:\n\n25 मलाई येशू ख्रीष्टबाट दिइएको अधिकारद्वारा, म तिमीलाई पिताको र पुत्रको र पवित्र आत्माको नाउँमा बप्तिस्मा दिन्छु। आमिन।\n\n26 अनि तब तिमीहरूले उनीहरूलाई पानीमा डुबाउनेछौ र पानीबाट फेरि बाहिर आउनेछौ।\n\n27 अनि यस प्रकारले तिमीहरूले मेरा नाउँमा बप्तिस्मा दिनेछौ; किनकि हेर, साँचै नै म तिमीहरूलाई भन्दछु, कि पिता र पुत्र र पवित्र आत्मा एक हुनहुन्छ; र म पितामा छु र पिता ममा र पिता र म एक हौँ।\n\n28 अनि मैले तिमीहरूलाई आज्ञा दिएअनुसार तिमीहरूले त्यसरी नै बप्तिस्मा दिनू। अनि तिमीहरूमाझ तिमीहरूमा यस अघि भए जस्ता कुनै विवादहरू हुनेछैन; न त मेरा सिद्धान्तका वुँदाहरूका बारेमा तिमीहरूमाझ यसअघि भए जस्ता विवादहरू हुनेछ।\n\n29 किनकि साच्चैं, साँचै नै म तिमीहरूसामु भन्दछु, जोसँग कलहको आत्मा छ ऊ मेरो होइन, तर सैतानको हो, जो कलहको पिता हो र उसले मानिसका हृदयहरूलाई एक अर्कासँग क्रोधमा कलह गर्न भड़काउँछ।\n\n30 हेर, मानिसका हृदयहरूलाई एक अर्का विरुद्ध क्रोधमा भड़काउनु मेरो सिद्धान्त होइन; तर यो मेरो सिद्धान्त हो, कि त्यस्ता कुराहरूलाई बन्द गर्नुपर्छ।\n\n31 हेर, साँचै नै, साँच्चैँ नै, म तिमीहरूसामु भन्दछु, म तिमीहरूसामु मेरो सिद्धान्त उद्घोष गर्छु।\n\n32 अनि यो मेरो सिद्धान्त हो र यो मेरो सिद्धान्त हो जुन पिताले मलाई दिनुभएको छ; र म पिताको गवाही दिन्छु र पिताले मेरो गवाही दिनुहुन्छ र पवित्र आत्माले पिताको र मेरो गवाही दिन्छ; र म गवाही दिन्छु कि पिताले, जताततैका, सबै मानिसहरूलाई पश्चात्ताप गर्न र ममा विश्वास गर्न आज्ञा दिनुहुन्छ।\n\n33 अनि जसले ममा विश्वास गर्दछ र बप्तिस्मा लिन्छ, उसलाई बचाइनेछ; र उनीहरू तिनै हुन् जसले परमेश्वरको अधिराज्य रिक्थमा प्राप्त गर्नेछन्।\n\n34 अनि जसले ममा विश्वास गर्दैन र बप्तिस्मा लिँदैन, ऊ दोषी ठहरिनेछ।\n\n35 साँचै नै, साँचै नै, म तिमीहरूसामु भन्दछु, कि यो मेरो सिद्धान्त हो र म यसको गवाही पिताबाट दिन्छु र ममा विश्वास गर्नेले पितामा पनि विश्वास गर्दछ; र उसलाई पिताले मेरो गवाही दिनुहुनेछ, किनकि उहाँले उसलाई आगोका साथ र पवित्र आत्माका साथ भेट्नुहुनेछ।\n\n36 अनि पिताले यसरी मेरो गवाही दिनुहुनेछ र पवित्र आत्माले उसलाई पिताको र मेरो गवाही दिनुहुनेछ; किनकि पिता र म र पवित्र आत्मा एक हौँ।\n\n37 अनि फेरि म तिमीहरूसामु भन्दछु, तिमीहरूले पश्चात्ताप गर्नुपर्दछ र सानो बालक जस्तो बन्नु पर्छ र मेरा नाउँमा बप्तिस्मा लिनुपर्छ, अन्यथा तिमीहरूले कुनै पनि हालतमा यी कुराहरू प्राप्त गर्न सक्दैनौ।\n\n38 अनि फेरि म तिमीहरूलाई भन्दछु, तिमीहरूले पश्चात्ताप गर्नुपर्दछ र मेरो नाउँमा बप्तिस्मा लिनुपर्दछ र एउटा सानो बालक जस्तो हुनुपर्छ, अन्यथा तिमीहरूले कुनै हालतमा परमेश्वरको अधिराज्य रिक्थमा प्राप्त गर्न सक्दैनौ।\n\n39 साँचै नै, साँचै नै म तिमीहरूसामु भन्दछु, कि यो मेरो सिद्धान्त हो र जसले यसमा बनाउँछ मेरो चट्टानमा निर्माण गर्दछ र नरकका द्वारले उसका विरुद्ध जित्न सक्ने छैनन्।\n\n40 अनि जसले यसबाट घटबढ घोषणा गरी गर्नेछ र मेरो सिद्धान्तका निम्ति यो स्थापना गर्नेछ, ऊ दुष्टबाट आउँछ र मेरो चट्टानमा निर्माण गरिएको होइन; तर उसले बालुवाको जगमा बनाउँछ र उसलाई प्राप्त गर्न नरकका द्वारहरू खोलिन तयार छन् जब बाढी आउँछन् र हुरीले उसमाथि कुट्छ।\n\n41 त्यसकारण, यी जनसामु अघि जाऊ र पृथ्वीका पल्लो छेउका सामु मैले बोलेका वचनहरू उद्घोष गर।\n\n", "3-ne 12": "[center][font_size=26]अध्याय १२[/font_size][/center]\n\n[i]येशूले बाह्र प्रेरितहरूलाई बोलाउनुहुन्छ र अधिकार दिनुहुन्छ—उहाँले नफीहरूसामु डाँडाको उपदेशजस्तै प्रवचन दिनुहुन्छ—उहाँले आशीर्वचनहरू बोल्नुहुन्छ—उहाँका शिक्षाहरू मोशाका व्यवस्थाभन्दा अग्रगामी हुन्छन् र अग्रता लिन्छन्—मानिसहरूलाई उहाँ र उहाँका पिता सिद्ध भएजस्तै सिद्ध हुन आज्ञा दिइन्छ—मत्ति ५ सँग तुलना गर्नुहोस्। लगभग ई.सं. ३४।[/i]\n\n1 अनि यस्तो हुन गयो कि जब येशूले नफी र बोलावट गरिएका (बोलावट गरिएका र बप्तिस्मा दिने शक्ति र अधिकार प्राप्त गरेकाहरूको सङ्ख्या बाह्र थियो) ती सबैसामु बोल्नु भएको थियो र हेर, उहाँले आफ्ना हातहरू भीडतिर फैलाउनुभयो र कराउनुभयो यसो भन्दै: आशीषित होओ तिमीहरू यदि तिमीहरूले यी बाह्रका वचनहरूलाई ध्यान दियौ भने जसलाई मैले तिमीहरूमाझबाट तिमीहरूको सेवा गर्न र तिमीहरूका सेवकहरू हुन चुनेको छु; र उनीहरूलाई मैले अधिकार दिएको छु कि उनीहरूले तिमीहरूलाई पानीले बप्तिस्मा दिन सकून्; र तिमीहरूले पानीले बप्तिस्मा लिएपछि, हेर, म तिमीहरूलाई आगोले र पवित्र आत्माले बप्तिस्मा दिनेछु; त्यसकारण तिमीहरू आशीषित होओ तिमीहरूले मलाई देखे र मलाई चिनेपछि, यदि तिमीहरूले ममा विश्वास गर्दछौ र बप्तिस्मा लिन्छौ भने।\n\n2 अनि फेरि, अझ बढी आशीषित उनीहरू हुनेछन् जसले तिमीहरूका वचनहरूमा विश्वास गर्नेछन् किनभने तिमीहरूले गवाही दिनेछौ कि तिमीहरूले मलाई देखेका छौ र तिमीहरूले चिनेका छौ कि म हुँ। हो, आशीषित उनीहरू छन् जसले तिमीहरूका वचनहरूलाई विश्वास गर्नेछन् र नम्रताको गहिराइमा तल आउनेछन् र बप्तिस्मा लिनेछन्, किनकि उनीहरूलाई आगो र पवित्र आत्माका साथ भेटिनेछ र उनीहरूले पापहरूबाट छुटकारा प्राप्त गर्नेछन्।\n\n3 हो, आशीषित छन् आत्माका दीनहरू जो मसमक्ष आउँछन्, किनकि स्वर्गको अधिराज्य उनीहरूकै हो।\n\n4 अनि फेरि, आशीषित छन् तिनीहरू सबै जो शोक गर्छन्, किनकि उनीहरूले सान्त्वना पाउनेछन्।\n\n5 अनि आशीषित छन् विनम्रहरू, किनकि उनीहरूले नै पृथ्वी रिक्थमा पाउनेछन्।\n\n6 अनि आशीषित छन् तिनीहरू सबै जो धार्मिकताका निम्ति भोकाउँछन् र तिर्खाउछन्, किनकि उनीहरू पवित्र आत्माले भरिनेछन्।\n\n7 अनि आशीषित छन् कृपालु, किनकि उनीहरूले कृपा प्राप्त गर्नेछन्।\n\n8 अनि आशीषित छन् हृदयमा शुद्ध हुनेहरू सबै, किनकि उनीहरूले परमेश्वरलाई देख्नेछन्।\n\n9 अनि आशीषित छन् सबै शान्तिका निर्माताहरू, किनकि उनीहरू परमेश्वरका छोराछोरीहरू भनी कहलिनेछन्।\n\n10 अनि आशीषित छन् तिनीहरू सबै जसलाई मेरो नाउँका निमित्त सताइन्छ, किनकि स्वर्गको अधिराज्य उनीहरूको हो।\n\n11 अनि आशीषित छौ तिमीहरू जब मानिसहरू तिमीहरूलाई मेरा निमित्त निन्दा गर्छन् र सताउँछन् र तिमीहरू विरुद्ध झुटो बोलेर सबै किसिमका खराब भन्नेछन्;\n\n12 किनकि तिमीहरूसँग महान् हर्ष र अत्यन्त खुसियाली हुनेछ, किनकि स्वर्गमा तिमीहरूको पुरस्कार महान् हुनेछ; किनकि उनीहरूले त्यसरी नै तिमीहरूभन्दा अगाडिका अगमवक्ताहरूलाई सताएका थिए।\n\n13 साँचै नै, साँचै नै, म तिमीहरूसामु भन्छु, म तिमीहरू पृथ्वीको नुन बन भन्छु; तर यदि नुनले आफ्नो स्वाद गुमायो भने पृथ्वी के ले नुनिलो बन्नेछ? नुन त्यसपछि बाहिर फ्याँकिन र मानिसहरूका पाउहरूमुनि कुल्चन बाहेक केहीका लागि पनि उपयोगी हुँदैन।\n\n14 साँचै नै, साँचै नै, म तिमीहरूलाई भन्छु, म तिमीहरूलाई यी जनको प्रकाश हुन भन्दछु। डाँडामा बसालिएको एउटा सहर लुकाइन सकिँदैन।\n\n15 हेर, के मानिसहरू मैनबत्ती बाल्दछन् र त्यसलाई पाथीमुनि राख्दछन्? राख्दैनन्, तर एउटा सामदानमा राख्दछन् र त्यसले घरमा भएका सबैलाई प्रकाश दिन्छ;\n\n16 त्यसकारण आफ्नो प्रकाशलाई यी जनअगाडि चम्कन देऊ, ताकि उनीहरूले तिमीहरूका असल कार्यहरूलाई देख्न सकून् र स्वर्गमा रहनुभएका तिमीहरूका पितालाई महिमित गर्न सकून्।\n\n17 नसोच कि म व्यवस्था र अगमवक्ताहरूको विनाश गर्न आएको हुँ। म विनाश गर्न होइन पूरा गर्न आएको हुँ;\n\n18 किनकि साँचै नै म तिमीहरूसामु भन्छु, व्यवस्थाबाट एक मात्रा र एक बिन्दु पनि बित्नेछैन, तर ममा ती सबै पूरा भएका छन्।\n\n19 अनि हेर, मैले तिमीहरूलाई मेरो पिताका व्यवस्था र आज्ञाहरू दिएको छु, कि तिमीहरूले ममा विश्वास गर्नेछौ र तिमीहरूले आफ्ना पापहरूको पश्चात्ताप गर्नेछौ र चूर्ण हृदय र पछुताएको आत्माका साथ मसमक्ष आउनेछौ। हेर, तिमीहरूअगाडि तिमीहरूसँग आज्ञाहरू छन् र व्यवस्था पूरा गरिएकोछ।\n\n20 त्यसकारण मसमक्ष आओ र मुक्त होओ; किनकि साँचै नै म तिमीहरूसामु भन्छु, कि यदि तिमीहरूले मेरा आज्ञाहरू पालना नगरे, जुन आज्ञा मैले तिमीहरूलाई यस समयमा दिएको छु, तिमीहरू कुनै पनि अवस्थामा स्वर्गको अधिराज्यमा प्रवेश गर्न सक्दैनौ।\n\n21 तिमीहरूले सुनेका छौ कि प्राचीन समयका उनीहरूद्वारा यसो भनिएको छ र यो तिमीहरूअगाडि लेखिएको पनि छ, कि तिमीहरूले हत्या नगर र जसले हत्या गर्छ ऊ परमेश्वरको न्यायको खतरामा हुनेछ;\n\n22 तर म तिमीहरूसामु भन्दछु, कि जो आफ्नो भाइसँग रिसाउँछ ऊ उहाँको न्यायको खतरामा हुनेछ। अनि जसले आफ्नो भाइलाई अपमान गर्नेछ, परिषदको खतरामा हुनेछ; अनि जसले भन्नेछ, तँ मूर्ख, नरकको आगाको खतरामा हुनेछ।\n\n23 त्यसकारण, यदि तिमीहरू मसमक्ष आउँछौ, अथवा मसमक्ष आउने चाहना गर्छौ र सम्झन्छौ कि तिम्रो भाइको तिमीविरुद्ध केही छ भने—\n\n24 भाइतिरको आफ्नो बाटो लाग्नू र पहिला आफ्नो भाइसँग मिलाप गर्नु, अनि तब हृदयको पूरा प्रयोजन सहित मसमक्ष आउनू र म तिमीलाई ग्रहण गर्नेछु।\n\n25 आफ्नो शत्रुसँग तुरुन्त सम्झौता गर्नू जब आफू उसँग एउटा बाटोमा हुँदा, कथंकदाचित् कुनै पनि समयमा उसले तिमीलाई समात्ने छ र तिमीलाई कारागारमा फ्याँकिनेछ।\n\n26 साँचै नै, साँचै नै, म तिमीसामु भन्दछु, तिमी कुनै तरिकाले पनि उम्कने छैनौ जबसम्म तिमीले एक-एक सेनिन तिर्दैनौ। अनि जब तिमीहरू कारागारमा हुँदा के तिमीले एक सेनिन पनि तिर्न सक्छौ? साँचै नै, साँचै नै, म तिमीहरूसामु भन्छु, सक्दैनौ।\n\n27 हेर, यो प्राचीन समयका उनीहरूद्वारा लेखिएको छ, कि तिमीहरूले व्यभिचार गर्नुहुँदैन।\n\n28 तर म तिमीहरूसामु भन्छु, कि जसले एक स्त्रीलाई कामवासनाको इच्छाले हेर्छ, उसले अघि नै आफ्नो हृदयमा व्यभिचार गरिसकेको हुनेछ।\n\n29 हेर, म तिमीहरूसामु एउटा आज्ञा दिन्छु, कि तिमीहरूले ती कुराहरूलाई आफ्नो हृदयमा प्रवेश गर्न नदिनू।\n\n30 किनकि, तिमीहरूलाई नरकमा फ्याँकिनु भन्दा यो असल छ कि तिमीहरू आफैँले ती कुराहरू अस्वीकार गर्नु, जसमा तिमीहरूले आफ्नो क्रूस बोक्नेछौ।\n\n31 यो लेखिएको छ, कि जसले आफ्नी पत्नीलाई त्याग्दछ, उसले उनलाई त्यागपत्र लेखेर देओस्।\n\n32 साँचै नै, साँचै नै, म तिमीहरूसामु भन्छु, कि जसले व्यभिचारका कारण बाहेक आफ्नी पत्नीलाई त्याग्छ, उसले उनलाई व्यभिचार गर्ने बनाउँछ, अनि जसले त्याग गरिएकी उनीसँग बिहे गर्छ उसले व्यभिचार गर्छ।\n\n33 अनि फेरि यो लेखिएको छ, तिमीहरूले आफैँ झुटो शपथ नखानू, तर परमप्रभुसामुका आफ्ना शपथहरू पूरा गर्नू;\n\n34 तर साँचै नै, साँचै नै, म तिमीहरूसामु भन्दछु, शपथ खाँदै नखानू; न त स्वर्गका नाउँमा, किनकि त्यो परमेश्वरको सिंहासन हो;\n\n35 न त पृथ्वीका नाउँमा, किनकि त्यो उहाँको पाउदान हो;\n\n36 न त तिमीले आफ्नो शिरको शपथ खानू, किनभने तिमीले एउटा कपाललाई कालो अथवा सेतो बनाउन सक्दैनौ;\n\n37 तर तिम्रा वार्तालाप हो भने हो, होइन भने होइन मात्र होऊन्, किनकि यी भन्दा अरु जे आउँछन् ती दुष्ट हुन्।\n\n38 अनि हेर, यो लेखिएको छ, आँखाको बदला आँखा र दाँतको बदला दाँत;\n\n39 तर म तिमीहरूसामु भन्दछु, कि तिमीहरूले दुष्टको सामना नगर, तर जसले तिमीलाई दाहिने गालामा चड्काउँछ, उसलाई अर्को पनि थापिदिनू;\n\n40 अनि यदि कुनै मानिसले तिमीलाई अदालतमा मुद्दा हाल्दछ र तिम्रो दौरा लैजान्छ भने, उसलाई आफ्नो लवेदा पनि देऊ;\n\n41 अनि जसले तिमीलाई एक किलोमिटर हिड्न बाध्य गराउँछ, ऊसँग दुई किलोमिटर जाऊ;\n\n42 तिमीसँग माग्नेलाई देऊ र तिमीबाट ऋणलिन खोज्नेलाई आफूबाट नहटाऊ।\n\n43 अनि हेर यो पनि लेखिएको छ, कि तिमीले आफ्नो छिमेकीलाई माया गर्नू र आफ्ना शत्रुलाई घृणा गर्नू;\n\n44 तर हेर, म तिमीहरूसामु भन्छु, तिम्रा शत्रुहरूलाई माया गर, तिमीलाई श्राप दिनेलाई आशीष देऊ, तिमीलाई घृणा गर्नेहरूको भलो गर र तिमीहरूलाई स्वार्थपूर्वक प्रयोग गर्ने र तिमीहरूलाई सताउनेहरूका निम्ति प्रार्थना गर;\n\n45 ता कि तिमी स्वर्गमा रहने तिम्रा पिताका सन्तान बन्न सक; किनकि उहाँले आफ्नो सूर्य दुष्टमाथि र असलमाथि उदाइदिनु हुन्छ।\n\n46 त्यसकारण ती कुराहरू जुन प्राचीन समयका थिए, जुन व्यवस्थाको अधिनमा थिए, ममा पूरा भएका छन्।\n\n47 प्राचीन कुराहरू पूरा भएका छन् र सबै कुराहरू नयाँ बनेका छन्।\n\n48 त्यसकारण म चाहन्छु कि तिमीहरू सिद्ध हुनू जसरी म र तिमीहरूका स्वर्गमा रहने पिता सिद्ध हुनुहुन्छ।\n\n", "3-ne 13": "[center][font_size=26]अध्याय १३[/font_size][/center]\n\n[i]उनीहरूले स्वर्गमा आफ्नो सम्पत्ति थुपार्नु पर्दछ—बाह्र प्रेरितहरूलाई उनीहरूको सेवामा लौकिक कुराहरूका निम्ति कुनै चिन्ता नगर्न आदेश दिइन्छ—मत्ती ६ सँग तुलना गर्नुहोस्। लगभग ई.सं. ३४।[/i]\n\n1 साँचै नै, साँचै नै, म भन्दछु कि म चाहन्छु कि तिमीहरूले गरिबलाई दान दिनु पर्दछ; तर ध्यान दिनु कि तिमीहरूले आफ्नो दान मानिसहरूअगाडि उनीहरूले देख्ने गरी नदिनू; अन्यथा तिमीहरूले स्वर्गमा हुनुहुने तिमीहरूका पिताबाट कुनै पुरस्कार पाउने छैनौ।\n\n2 त्यसकारण, जब तिमीहरूले दान दिन्छौ आफ्ना अगाडि विगुल नफुक्नू, जसरी ढोँगीहरूले सभाघरहरूमा र सडकहरूमा गर्दछन्, कि उनीहरूले मानिसहरूबाट महिमा पाऊन्। साँचै नै म तिमीहरूसामु भन्दछु, उनीहरूले आफ्नो पुरस्कार पाएका छन्।\n\n3 तर जब तिमीहरूले दान दिन्छौ तिम्रो दाहिने हातले के गर्दैछ भनी तिम्रो देब्रे हातले थाहा नपाओस्;\n\n4 कि तिम्रा दानहरू गोप्यमा होऊन् र गोप्यमा देख्नु हुने तिम्रा पिता, आफैँले तिमीलाई खुल्ला रुपमा पुरस्कार दिनुहुनेछ।\n\n5 अनि जब तिमीले प्रार्थना गर्दछौ तिमीहरूले ढोँगीहरूले जस्तो नगर्नू, किनकि उनीहरूले सभाघरहरूमा र सडकहरूका कुनाहरूमा खडा भएर प्रार्थना गर्न मन पराउँछन्, कि उनीहरूलाई मानिसहरूद्वारा देखियोस्। साँचै नै म तिमीहरूसामु भन्दछु, उनीहरूले आफ्नो इनाम पाएका छन्।\n\n6 तर तिमी, जब तिमीले प्रार्थना गर्दछौ, आफ्नो गोप्य कोठामा प्रवेश गर र जब तिमीले आफ्नो ढोका बन्द गरेका छौ, गोप्यमा हुनुहुने तिम्रा पितालाई प्रार्थना गर; र तिम्रा पिता, जसले गोप्यमा देख्नुहुन्छ; उहाँले तिमीलाई खुल्ला रुपमा इनाम दिनुहुनेछ।\n\n7 तर जब तिमीहरूले प्रार्थना गर्दछौ, अन्य जातिले जस्तो व्यर्थ नदोहोऱ्याउनू, किनकि उनीहरूले सोच्दछन् कि उनीहरूले धेरै बोल्दा उनीहरूलाई सुनिनेछ।\n\n8 त्यसकारण तिमीहरू उनीहरू जस्तो नहुनू, किनकि तिम्रा पितालाई तिमीहरूले अनुरोध गर्नु भन्दा पहिले नै तिमीहरूलाई के को आवश्यकता छ भनी थाहा छ।\n\n9 त्यसकारण तिमीहरूले यस प्रकारले प्रार्थना गर्नू: हाम्रा पिता, जो स्वर्गमा हुनुहुन्छ, तपाईँको नाउँ पवित्र होस्।\n\n10 हजुरको इच्छा स्वर्गमा जस्तै पृथ्वीमा पनि पूरा होओस्।\n\n11 अनि जसरी हामी हाम्रा ऋणीहरूलाई क्षमा दिन्छौँ, हाम्रा ऋणहरूलाई पनि क्षमा दिनुहोस्।\n\n12 अनि हामीलाई प्रलोभनमा पर्न नदिनुहोस्, तर दुष्टबाट मुक्त गर्नुहोस्।\n\n13 किनकि अधिराज्य र शक्ति र महिमा सदासर्वदा तपाईँकै हुन्। आमिन।\n\n14 किनकि, यदि तिमीहरूले मानिसहरूलाई उनीहरूका उल्लङ्घनहरूको क्षमा दियौ भने स्वर्गीय पिताले पनि तिमीहरूलाई क्षमा गर्नुहुनेछ;\n\n15 तर यदि तिमीहरूले मानिसहरूलाई उनीहरूका उल्लङ्घनहरूको क्षमा गरेनौ भने तिम्रा पिताले पनि तिमीहरूलाई तिमीहरूका उल्लङ्घनहरूको क्षमा गर्नुहुनेछैन।\n\n16 अझ, जब तिमीहरूले उपवास बस्दछौ ढोँगीले झैँ, उदासी मुहारमा नहुनू, किनकी उनीहरूले आफ्नो अनुहार अध्याँरो बनाउँछन् ताकि उनीहरू मानिसहरूसामु उपवास बसेको देखिन सकून्। साँचै नै म तिमीसामु भन्दछु, उनीहरूले आफ्नो इनाम पाइसकेका छन्।\n\n17 तर तिमी, जब तिमी उपवास बस्दछौ, आफ्नो शिर अभिषेक गर्नू र आफ्नो अनुहार धुनू;\n\n18 कि तिमी मानिसहरूसामु होइन, गोप्यमा हुनुहुने तिम्रो पितासामु उपवास बसेको जस्तो देखिय; अनि तिम्रो पिता जसले गोप्यमा देख्नुहुन्छ, तिमीलाई खुल्ला रुपमा पुरस्कार दिनुहुनेछ।\n\n19 आफ्ना निम्ति पृथ्वीमा सम्पत्ति जम्मा नगर, जहाँ कीराले र खियाले भष्म गर्दछ र चोरहरूले घर फोर्छन् र चोर्छन्;\n\n20 तर आफ्ना निम्ति स्वर्गमा सम्पत्ति जम्मा गर, जहाँ न त कीराले न त खियाले नष्ट गर्दछ र जहाँ चोरहरूले घर फोर्दैनन् र चोर्न सक्दैनन्।\n\n21 किनकि जहाँ तिम्रो सम्पत्ति छ, तिम्रो हृदय पनि त्यहाँ नै हुनेछ।\n\n22 आँखा शरीरको ज्योति हो; यदि, त्यसकारण, तिम्रो आँखा एकाग्र छ भने, तिम्रो सम्पूर्ण शरीर नै ज्योतिले भरिनेछ।\n\n23 तर यदि तिम्रो आँखा खराब छ भने, तिम्रो सम्पूर्ण शरीर अन्धकारले भरिनेछ। यदि, त्यसकारण, तिमीमा भएको त्यो ज्योति अन्धकार छ भने, त्यो अन्धकार कति भयङ्कर हुन्छ!\n\n24 कुनै पनि मानिसले दुई मालिकहरूलाई सेवा गर्न सक्दैन; किनकि या त उसले एकलाई घृणा गर्नेछ र अर्कोलाई माया गर्नेछ, अथवा उसले एकको भक्ति गर्नेछ र अर्कोलाई अपमान गर्नेछ। तिमीहरूले परमेश्वर र धनको सेवा गर्न सक्दैनौ।\n\n25 अनि अब यस्तो हुन गयो कि जब येशूले यी वचनहरू बोल्नुभएको थियो उहाँले आफूले चुनेका बाह्रलाई हेर्नुभयो र उनीहरूसामु भन्नुभयो: यी वचनहरूलाई सम्झ जुन मैले बोलेको छु। किनकि हेर, तिमीहरू ती हौ जसलाई मैले यी जनको सेवा गर्न चुनेको छु। त्यसकारण म तिमीहरूसामु भन्छु, आफ्नो जीवनका बारेमा, तिमीहरूले के खाउँला, अथवा तिमीहरूले के पियौँला; न त आफ्नो शरीरको निम्ति पनि, के लगाउँला केही नसोच्नू। के जीवन मासुभन्दा बढी र शरीर पहिरनभन्दा बढी होइन र?\n\n26 आकाशका चराहरूलाई हेर; किनकि न त तिनले बीउ छर्छन्, न त वाली काट्छन् न त भकारीहरूमा जम्मा गर्छन्; तैपनि तिम्रा स्वर्गीय पिताले तिनलाई खुवाउनु हुन्छ। के तिमीहरू तीभन्दा उच्च छैनौ र?\n\n27 तिमीहरू मध्ये कुनले चिन्ता गरेर आफ्नो कदमा एक हात थप्न सक्छ?\n\n28 अनि तिमीहरू पहिरनका निम्ति किन चिन्ता लिन्छौ? मैदानका लिलीहरूलाई सोच ती कसरी हुर्कन्छन्; उनीहरूले न त परिश्रम गर्छन न त धागो कात्छन्;\n\n29 अनि तैपनि म तिमीहरूसामु भन्दछु, कि सोलोमन समेत, आफ्नो सम्पूर्ण महिमामा, यिनीहरूमध्ये एउटा जत्ति पनि विभूषित थिएनन्।\n\n30 यसकारण, यदि परमेश्वरले खेतको घाँसलाई जसरी पहिराइदिनुहुन्छ, जुन आज छ र भोलि आगोमा फ्याँकिन्छ, त्यसरी नै उहाँले तिमीहरूलाई पहिराउनुहुनेछ, यदि तिमीहरू अल्प विश्वासी भएनौ भने।\n\n31 त्यसकारण चिन्ता नगर, यसो भन्दै: हामीले के खाऔँला? अथवा, हामी के पिऔँला? अथवा, हामी के पहिरौँला?\n\n32 किनकि स्वर्गीय पितालाई थाहा छ कि तिमीहरूलाई यी सबै कुराहरूको आवश्यकता छ।\n\n33 तर पहिले तिमीहरूले परमेश्वरको अधिराज्य र उहाँको धार्मिकताको खोजि गर, अनि यी सबै कुराहरू तिमीहरूलाई थपिनेछ।\n\n34 त्यसकारण भोलिका निम्ति चिन्ता नगर, किनकि भोलिले आफ्नो चिन्ता आफैँ लिनेछ। आजका निम्ति आजकै दु:ख पर्याप्त छ।\n\n", "3-ne 14": "[center][font_size=26]अध्याय १४[/font_size][/center]\n\n[i]येशूले आज्ञा दिनुहुन्छ: मूल्याङ्कन नगर; परमेश्वरसँग अनुरोध गर; झुटा अगमवक्ताहरू देखि होसियार हुनू—उहाँले तिनीहरूसँग मुक्तिको वाचा गर्नुहुन्छ जसले पिताको इच्छा पूरा गर्छन्—मत्ती ७ सँग तुलना गर्नुहोस्। लगभग ई.सं. ३४।[/i]\n\n1 अनि अब यस्तो हुन गयो जब येशूले यी कुराहरू बोल्नुभएको थियो उहाँ फेरि भीडतिर फर्कनुभयो र उनीहरूसामु आफ्नो मुख फेरि खोल्नुभयो, यसो भन्दै: साँचै नै, साँचै नै, म तिमीहरूसामु बोल्दछु, मूल्याङ्कन नगर, ताकि तिमीहरूको मूल्याङ्कन नगरियोस्।\n\n2 किनकि तिमी जुन न्यायले मुल्याङ्कन गर्छौ, तिमीहरूलाई त्यसैले मुल्याङ्कन गरिनेछ; र जुन मापदण्डले तिमीहरूले नाप्दछौ, त्यसैले तिमीहरूलाई फेरि नापिनेछ।\n\n3 अनि तिमी किन आफ्नो भाइको आँखाको कसिङ्गरलाई देख्दछौ, तर आफ्नो आँखामा भएको मुढालाई किन देख्दैनौ?\n\n4 अथवा तिमीले कसरी तिम्रो भाइलाई भन्दछौ: मलाई तिम्रो आँखाको कसिङ्गर निकाल्न देऊ—अनि हेर, तिम्रो आँखामा एउटा मुढो छ?\n\n5 तिमी ढोँगी, पहिला आफ्नो आँखाको मूढालाई फ्याँक; र तब तिमीले तिम्रो भाइको आँखाबाट कसिङ्गर हटाउन सफासँग देख्नेछौ।\n\n6 जे पवित्र छ त्यो कुकुरलाई नदेऊ, न त तिम्रो मोति सुँगुरका आगाडि फ्याँक, कथंकदाचित तिनीहरूले तिनलाई आफ्ना पाउमुनि किचिमिची गरेर, फर्की तिमीमाथि नै हमला गर्लान्।\n\n7 माग, अनि यो तिमीलाई दिइनेछ; खोज, अनि तिमीहरूले भेट्टाउनेछौ; ढक्ढक्याऊ, अनि यो तिम्रा निम्ति खोलिनेछ।\n\n8 किनकि जसले माग्दछ, उसले प्राप्त गर्दछ; र जसले खोज्दछ, उसले भेट्टाउँछ; र जसले ढक्ढक्याउँछ, उसका निम्ति यो खोलिनेछ।\n\n9 अथवा तिमीहरूमध्ये कुनै मानिस छ, जसले, यदि उसको छोराले रोटी मागे, उसलाई ढुङ्गा दिन्छ?\n\n10 अथवा यदि उसले एउटा माछा मागे, के उसले उसलाई सर्प दिन्छ?\n\n11 यदि तिमीहरू दुष्ट भएर पनि आफ्ना छोराछोरीहरूलाई असल उपहार कसरी दिने भनी जान्दछौ भने, स्वर्गमा रहनुहुने तिम्रा पिताले उहाँसँग अनुरोध गर्नेहरूलाई असल कुराहरू कति बढी दिनुहुनेछ?\n\n12 त्यसकारण, सबै कुराहरू जुन तिमीहरूले चाहन्छौ कि मानिसहरूले तिमीलाई गरून्, तिमीहरूले पनि उनीहरूलाई त्यसै गर्नू, किनकि यो नै व्यवस्था र अगमवाणीको सारांश हो।\n\n13 तिमीहरू साँघुरो ढोकाबाट प्रवेश गर; किनकि जुन ढोका फराकिलो छ र बाटो सजिलो छ, जसले विनाशतिर अगुवाइ गर्छ र त्यहाँ जाने धेरै छन्;\n\n14 किनभने ढोका साँघुरो छ र बाटो कठिन छ, जसले जीवनतिर अगुवाइ गर्छ र त्यसलाई पत्तालगाउने थोरै छन्।\n\n15 झुटा अगमवक्ताहरूदेखि होसियार हुनू, जो भेडाको भेषमा तिमीहरूसामु आउँछन्, तर भित्र उनीहरू डरलाग्दा ब्वाँसाहरू हुन्।\n\n16 तिमीहरूले उनीहरूलाई उनीहरूका फलहरूद्वारा चिन्नेछौ। के मानिसहरूले काँडाको बोटबाट अङ्गुर, अथवा सिउँडीबाट अन्जीर जम्मा गर्छन् र?\n\n17 त्यस्तै गरी प्रत्येक असल वृक्षले असल फल ल्याउँदछ; तर भ्रष्ट वृक्षले खराब फल ल्याउँदछ।\n\n18 एक असल वृक्षले खराब फल ल्याउन सक्दैन, न त भ्रष्ट वृक्षले असल फल ल्याउँछ।\n\n19 असल फल नल्याउने प्रत्येक वृक्षलाई काटेर ढाली आगोमा फ्याँकिन्छ।\n\n20 यसकारण, उनीहरूका फलहरूद्वारा तिमीहरूले उनीहरूलाई चिन्नेछौ।\n\n21 मलाई परमप्रभु, परमप्रभु भन्ने सबै स्वर्गको अधिराज्यमा प्रवेश गर्नेछैनन्; तर ऊ जसले स्वर्गमा रहनुहुने मेरा पिताको इच्छा पूरा गर्दछ।\n\n22 त्यस दिनमा धेरैले मलाई भन्नेछन्: परमप्रभु, परमप्रभु, के हामीले हजुरका नाउँमा अगमवाणी गरेका छैनौँ र, अनि हजुरका नाउँमा हामीले दुष्टलाई निकाला गरेका छैनौँ र, अनि हजुरका नाउँमा धेरै आश्चर्यका कार्यहरू गरेका छैनौँ र?\n\n23 अनि तब म उनीहरूसामु घोषणा गर्नेछु: मैले तिमीहरूलाई कहिल्यै चिनिनँ; मबाट निस्किजाओ, तिमीहरू जसले दुष्टताका कार्य गर्छौ।\n\n24 त्यसकारण, जसले मेरा यी भनाइहरूलाई सुन्छ र पालना गर्छ, म उसलाई एक विवेकी मानिससँग दाँज्नेछु, जसले आफ्नो घर चट्टानमाथि बनायो—\n\n25 अनि पानी पऱ्यो र बाढी आयो र हुरी चल्यो र त्यो घरमाथि बजारियो; र त्यो ढलेन, किनकि त्यो चट्टानमाथि बनाइएको थियो।\n\n26 अनि मेरा यी वचनहरूलाई सुन्ने र तिनको पालना नगर्ने प्रत्येकलाई एउटा मूर्ख मानिससँग दाँजिनेछ, जसले आफ्नो घर बालुवामाथि बनायो—\n\n27 अनि पानी पऱ्यो र बाढी आयो र हुरी चल्यो र त्यो घरमाथि बजारियो र त्यो ढल्यो र त्यसको पतन भयानक थियो।\n\n", "3-ne 15": "[center][font_size=26]अध्याय १५[/font_size][/center]\n\n[i]येशूले उद्घोषण गर्नुहुन्छ कि मोशाको व्यवस्था उहाँमा पूरा हुन्छ—नफीहरू अन्य भेडाहरू हुन् जसका बारेमा उहाँले यरुशलेममा बोल्नुभयो—दुष्टताका कारण, परमप्रभुका यरुशलेमका जनले छरपष्ट पारिएका इस्राएलका भेडाहरूका बारेमा थाहा पाउदैनन्। लगभग ई.सं. ३४।[/i]\n\n1 अनि अब यस्तो हुन गयो कि जब येशूले यी भनाइहरूको अन्त्य गर्नुभएको थियो उहाँले आफ्ना आँखाहरू भीडतिर डुलाउनुभयो र उनीहरूसामु भन्नभयो: हेर, तिमीहरूले यी कुराहरू सुनेका छौ जुन मैले म मेरा पितासामु आरोहण गर्नुभन्दा पहिले सिकाएँ; त्यसकारण, जसले मेरा यी भनाइहरूलाई सम्झन्छ र पालना गर्छ, उसलाई म अन्तिम दिनमा उठाउनेछु।\n\n2 अनि यस्तो हुन गयो कि जब येशूले यी कुराहरू भन्नुभएको थियो उहाँले सोच्नुभयो कि उनीहरूमध्ये केही थिए जसले मोशाको व्यवस्थाका बारेमा के गर्ने हो भनी विस्मय र आश्चर्य गरे; किनकि उनीहरूले त्यो भनाइलाई बुझेनन् कि पुराना कुराहरू बितिसकेका थिए र सबै कुराहरू नयाँ बनेका थिए।\n\n3 अनि उहाँले उनीहरूसामु भन्नुभयो: विस्मय नगर कि मैले तिमीहरूसामु भनेँ कि प्राचीन कुराहरू बितिसकेका थिए र सबै कुराहरू नयाँ बनेका थिए।\n\n4 हेर, म तिमीहरूसामु भन्दछु कि व्यवस्था पूरा भएका छन् जुन मोशालाई दिइएको थियो।\n\n5 हेर, म उही हुँ जसले व्यवस्था दियो र म उही हुँ जसले मेरा जन इस्राएलसँग करार गऱ्यो; त्यसकारण ममा व्यवस्था पूरा भएको छ, किनकि म व्यवस्था पूरा गर्न आएको हुँ; त्यसकारण यसको अन्त्य छ।\n\n6 हेर, म अगमवक्ताहरूको विनाश गर्दिनँ, किनकि जति ममा पूरा भएका छैनन्, साँचै नै म तिमीहरूसामु भन्दछु, सबै पूरा हुनेछन्।\n\n7 अनि किनभने मैले तिमीहरूसामु भनेँ कि प्राचीन कुराहरू बितिसकेका छन्, म तिनको विनाश गर्दिनँ जुन आउने कुराहरूका बारेमा बोलिएका छन्।\n\n8 किनकि हेर, मैले मेरा जनसँग गरेको करार सबै पूरा भएका छैनन्; तर मोशालाई दिइएको व्यवस्था ममा अन्त्य हुन्छन्।\n\n9 हेर, म नै व्यवस्था र प्रकाश हुँ। मलाई हेर र अन्त्यसम्म सह र तिमीहरू जिउनेछौ; किनकि जसले अन्त्यसम्म सहन्छ उसलाई म अनन्त जीवन दिनेछु।\n\n10 हेर, मैले तिमीहरूलाई आज्ञाहरू दिएको छु; त्यसकारण मेरा आज्ञाहरू पालना गर। अनि यो नै व्यवस्था र अगमवाणीहरूको सारांश हो, किनकि तिनले मेरा बारेमा गवाही दिए।\n\n11 अनि अब यस्तो हुन गयो कि जब येशूले यी वचनहरू बोल्नुभएको थियो, उहाँले ती बाह्रसामु भन्नुभयो जसलाई उहाँले चुन्नुभएको थियो:\n\n12 तिमीहरू मेरा शिष्यहरू हौ; तिमीहरू यी जनसामु ज्योति हौ र जो योसेफको घरानाका अवशेष हुन्।\n\n13 अनि हेर, यो तिमीहरूको रिक्थको भूमि हो; र पिताले तिमीहरूलाई यो दिनुभएको छ।\n\n14 अनि कुनै पनि समयमा पिताले मलाई आज्ञा दिनुभएन कि मैले यो तिमीहरूका यरुशलेमका बन्धुहरूलाई भन्नुपर्छ।\n\n15 न त कुनै पनि समयमा पिताले मलाई आज्ञा दिनुभएको छ कि मैले उनीहरूलाई इस्राएलका घरानाका अन्य कूलहरूका बारेमा भन्नुपर्छ, जसलाई पिताले भूमिबाट बाहिर अगुवाइ गर्नुभएको छ।\n\n16 पिताले यति आज्ञा दिनुभयो, कि मैले उनीहरूलाई भन्नुपर्छ:\n\n17 कि अन्य भेडा मसँग छन् जुन यो बथानका होइनन्; उनीहरूलाई पनि मैले ल्याउनु पर्दछ र उनीहरूले मेरो आवाज सुन्नेछन्; र त्यहाँ एक बथान र एक गोठालो हुनेछ।\n\n18 अनि अब, हठीपना र अविश्वासका कारण उनीहरूले मेरो वचनलाई बुझेनन्, त्यसकारण मलाई पिताद्वारा यो कुराको बारेमा उनीहरूलाई अरु नभन्न आज्ञा दिइएको थियो।\n\n19 तर, साँचै नै, म तिमीहरूसामु भन्दछु कि पिताले मलाई आज्ञा दिनुभएको छ र म तिमीहरूसामु यो भन्दछु, कि तिमीहरूलाई उनीहरूको दुष्टताका कारण उनीहरूमाझबाट अलग्याइएको थियो; त्यसकारण यो उनीहरूको दुष्टताका कारण हो कि उनीहरूलाई तिमीहरूका बारेमा थाहा छैन।\n\n20 अनि साँचै नै, म तिमीहरूसामु फेरि भन्दछु कि अन्य कूलहरूलाई पिताले उनीहरूबाट अलग्याउनुभएको छ; र यो उनीहरूको दुष्टताका कारण हो कि उनीहरूलाई तिनीहरूका बारेमा थाहा छैन।\n\n21 अनि साँचै नै म तिमीहरूसामु भन्दछु, कि तिमीहरू उनीहरू हौ जसका बारेमा मैले भनेँ: अन्य भेडा मसँग छन् जुन यो बथानका होइनन्; उनीहरूलाई पनि मैले ल्याउनु पर्दछ र उनीहरूले मेरो आवाज सुन्नेछन्; र त्यहाँ एक बथान र एक गोठालो हुनेछन्।\n\n22 अनि उनीहरूले मलाई बुझेनन्, किनकि उनीहरूले अनुमान गरे यी गैह्र यहुदीहरू थिए; किनकि उनीहरूले बुझेनन् कि गैह्र यहुदीहरू उनीहरूका प्रवचनमार्फत् परिवर्तित हुनुपर्दछ।\n\n23 अनि उनीहरूले मलाई बुझेनन् कि मैले भनेँ उनीहरूले मेरो आवाज सुन्नेछन्; र उनीहरूले मलाई बुझेनन् कि गैह्र यहुदीहरूले कुनै पनि समयमा मेरो आवाज सुन्ने छैनन्—कि म आफैँ उनीहरूसामु पवित्र आत्माद्वारा बाहेक प्रकट हुनेछैन।\n\n24 तर हेर, तिमीहरूले मेरो आवाज सुनेका छौ र मलाई देखेका पनि छौ; र तिमीहरू मेरा भेडा हौ र तिमीहरूलाई तीमाझ गणना गरिन्छ जसलाई पिताले मलाई दिनुभएको छ।\n\n", "3-ne 16": "[center][font_size=26]अध्याय १६[/font_size][/center]\n\n[i]येशू इस्राएलका हराएका अरु भेडाहरूलाई भेट्नुहुनेछ—पछिल्ला दिनहरूमा सुसमाचार गैह्र यहुदीहरूकोमा र तब इस्राएलका घरानाकोमा जानेछ—परमप्रभुका जनले आफ्नै आँखाले देख्नेछन् जब उहाँले फेरि सियोन ल्याउनुहुन्छ। लगभग ई.सं. ३४।[/i]\n\n1 अनि साँचै नै, साँचै नै, म तिमीहरूसामु भन्दछु कि मसँग अन्य भेडा छन्, जुन यो भूमिका होइनन्, न त यरुशलेमको भूमिका, न त त्यो भूमि वरिपरिका कुनै भागका हुन् जहाँ म सेवा गर्न गएको छु।\n\n2 किनकि तिनीहरू जसका बारेमा म बोल्दछु उनीहरू हुन् जसले मेरो आवाज अझै सुनेका छैनन्; न त कुनै समयमा म आफैँ उनीहरूसामु प्रकट भएको छु।\n\n3 तर मैले पिताबाट आज्ञा प्राप्त गरेको छु कि म उनीहरूसामु जानुपर्दछ र उनीहरूले मेरो आवाज सुन्नेछन् र मेरा भेडामाझ गनिनेछन्, कि त्यहाँ एक बथान र एक गोठालो हुनेछ; त्यसकारण म आफैँलाई उनीहरूसामु देखाउन जान्छु।\n\n4 अनि म तिमीहरूलाई आज्ञा दिन्छु कि तिमीहरूले यी कुराहरू म गइसकेपछि लेख्नु पर्दछ, कि यदि त्यस्तो भयो कि यरुशलेमका मेरा जनले, उनीहरूले जसले मलाई देखेका छन् र मेरो सेवामा मसँग थिए, पितासँग मेरो नाउँमा अनुरोध गर्दैनन् भने, कि उनीहरूले पवित्र आत्माद्वारा तिमीहरूको र उनीहरूले नजानेका अन्य कूलहरूका बारेमा ज्ञान प्राप्त गरून्, कि यी कुराहरू जुन तिमीहरूले लेख्नेछौ त्यो लुकाइनेछ र गैह्र यहुदीहरूसामु प्रकट गरिनेछ, कि गैह्र यहुदीहरूको पूर्णतामार्फत्, उनीहरूका सन्ततिका अवशेष, जो उनीहरूको अविश्वासका कारण पृथ्वीको सतहमा छरपष्ट पारिनेछन्, उनीहरूलाई ल्याउन सकियोस्, अथवा म, उनीहरूको उद्धारकर्ताको ज्ञानमा ल्याउन सकियोस्।\n\n5 अनि तब म उनीहरूलाई पृथ्वीका चारै दिशाबाट भेला गराउनेछु; अनि तब म करार पूरा गर्नेछु जुन पिताले इस्राएलका घरानाका सबै जनसामु गर्नुभएको छ।\n\n6 अनि गैह्र यहुदीहरू आशीषित छन्, उनीहरूको ममाथिको विश्वासका कारण, पवित्र आत्मामा र उनीबाटको, जुनले उनीहरूसामु मेरो र पिताको गवाही दिन्छन्।\n\n7 हेर, उनीहरूको ममाथिको विश्वासका कारण, पिता भन्नुहुन्छ र तिमीहरूको अविश्वासका कारण, हे इस्राएलका घराना, पछिल्ला दिनहरूमा सत्यता गैह्र यहुदीहरूसामु आउनेछ, कि यी कुराहरूको परिपूर्णता उनीहरूलाई अवगत गराइनेछ।\n\n8 तर धिक्कार छ विश्वास नगर्ने गैह्र यहुदीहरूलाई, पिता भन्नुहुन्छ—किनकि त्यस्तो हुँदाहुँदै पनि कि उनीहरू यो भूमिको सतहमा आएका छन् र मेरा जन जो इस्राएलका घरानाका हुन् तिनीहरूलाई छरपष्ट पारेका छन् र मेरा जन जो इस्राएलका घरानाका हुन् तिनीहरूलाई आफू माझबाट निकाला गरेका छन् र उनीहरूद्वारा पाउमुनि कुल्चिएको छ;\n\n9 अनि पिताको गैह्र यहुदीहरूप्रतिका कृपाहरूका र पिताको मेरा जन जो इस्राएलका घरानाका हुन् तिनीहरूमाथिको न्यायका कारण, साँचै नै, साँचै नै म तिमीहरूसामु भन्दछु, कि यो सबै पछि, मैले मेरा जन जो इस्राएलका घरानाका हुन् तिनीहरूमाथि प्रहार गराउन र कष्ट दिन र बध गराउन र उनीहरूमाझबाट निकाला गराउन, उनीहरूद्वारा घृणा गराउन र निन्दा र उखानको पात्र बनाउन अह्राएको छु—\n\n10 अनि यसरी पिताले आज्ञा दिनुहुन्छ कि मैले तिमीहरूसामु भन्नुपर्दछ: त्यो दिनमा जब गैह्र यहुदीहरूले मेरो सुसमाचार विरुद्ध पाप गर्नेछन् र मेरो सुसमाचारको परिपूर्णतालाई अस्वीकार गर्नेछन् र आफ्ना हृदयको घमण्डमा अरु राष्ट्रहरू र सारा पृथ्वीका सबै जनमाथि उचालिनेछन् र सबै प्रकारका झुट र छलकपट र उपद्रव र सबै प्रकारका ढोँग र हत्या र पाखण्ड र वेश्यावृत्ति र गोप्य संयोजनले भरिनेछन् र यदि उनीहरूले ती सबै कुराहरू गर्नेछन् र मेरो सुसमाचारका पूर्णतालाई अस्वीकार गर्नेछन् भने, हेर, पिता भन्नुहुन्छ, म मेरो सुसमाचारका पूर्णतालाई उनीहरूका माझबाट झिक्नेछु।\n\n11 अनि तब म मेरो करारलाई सम्झनेछु जुन मैले मेरा जनसामु गरेको छु, हे इस्राएलका घराना र म मेरो सुसमाचार उनीहरूसामु लैजानेछु।\n\n12 अनि म तिमीलाई देखाउनेछु, हे इस्राएलका घराना, कि गैह्र यहुदीहरूसँग तिमीहरूमाथि शक्ति हुनेछैन; तर म तिमीहरूसँगको मेरा करार सम्झनेछु, हे इस्राएलका घराना र तिमीहरू मेरो सुसमाचारको परिपूर्णताको ज्ञानमा आउनेछौ।\n\n13 तर यदि गैह्र यहुदीहरूले पश्चात्ताप गर्नेछन् र मकहाँ फर्कनेछन् भने, पिता भन्नुहुन्छ, हेर, उनीहरूलाई मेरा जनमाझ गणना गरिनेछ, हे इस्राएलका घराना।\n\n14 अनि म मेरा जनलाई, जो इस्राएलका घरानाका हुन्, तिनीहरूमाझ जान र तिनीहरूमाथि कुल्चिन दिइनेछैन, पिता भन्नुहुन्छ।\n\n15 तर यदि तिनीहरू मकहाँ फर्केनन् र मेरो आवाजलाई सुनेनन् भने, म उनीहरूलाई दिनेछु, हो, म मेरा जनलाई दिनेछु, हे इस्राएलका घराना, कि उनीहरू तिनीहरू भएमाझ जानेछन् र तिनीहरूमाथि कुल्चिनेछन् र तिनीहरू स्वाद हराएको नुनजस्तै हुनेछन्, जुन फ्याँकिन र मेरा जनका पाउमुनि कुल्चिनबाहेक केहीका लागि पनि उपयोगी छैन, हे इस्राएलका घराना।\n\n16 साँचै नै, साँचै नै, म तिमीहरूसामु भन्दछु, पिताले मलाई यसरी आज्ञ दिनुभएको छ—कि मैले यी जनलाई यो भूमि उनीहरूको रिक्थका निम्ति दिनुपर्दछ।\n\n17 अनि तब यशैया अगमवक्ताका वचनहरू पूरा हुनेछन्, जसले भन्दछन्:\n\n18 तिम्रा चौकीदारहरूले आवाज उच्च पार्ने छन्; एकै स्वरमा उनीहरूले गाउनेछन्, किनकि जब परमप्रभुले पुन: सियोन ल्याउनुहुन्छ, उनीहरूले आफ्नै आँखाले देख्नेछन्।\n\n19 एकाएक हर्षित होओ, यरुशलेमका भग्नावशेषहरू तिमीहरू एकसाथ गाओ; किनकि परमप्रभुले उहाँका जनलाई शान्त्वना दिनुभएको छ, उहाँले यरुशलेमलाई उद्धार गर्नुभएको छ।\n\n20 सारा राष्ट्रहरूका आँखाहरूमा परमप्रभुले आफ्ना पवित्र बाहु प्रदर्शन गर्नुभएको छ; अनि पृथ्वीका पल्लो छेउसम्मका सबैले परमेश्वरको मुक्ति देख्नेछन्।\n\n", "3-ne 17": "[center][font_size=26]अध्याय १७[/font_size][/center]\n\n[i]येशूले जनलाई आफ्ना वचनहरूको चिन्तन गर्न र बुझ्नका निम्ति प्रार्थना गर्न निर्देशन दिनुहुन्छ—उहाँले उनीहरूका बिरामीलाई चङ्गाइ गर्नुहुन्छ—उहाँले जनका निम्ति लेख्न नसकिने भाषा प्रयोग गर्दै प्रार्थना गर्नुहुन्छ—स्वर्गदूतहरूले उनीहरूका साना नानीहरूलाई सेवा गर्छन् र उनीहरूलाई आगाले घेरिन्छ। लगभग ई.सं. ३४।[/i]\n\n1 हेर, अब यस्तो हुन गयो कि जब येशूले यी वचनहरू बोल्नुभएको थियो उहाँले फेरि भीडमा वरिपरि हेर्नुभयो र उहाँले उनीहरूसामु भन्नुभयो: हेर, मेरो समय नजिकै छ।\n\n2 म अनुमान गर्छु कि तिमीहरू कमजोर छौ, कि तिमीहरूले मैले बोलेका सबै वचनहरू बुझ्न सक्दैनौ जुन मलाई तिमीहरूसामु यस समयमा बोल्न पिताद्वारा आज्ञा गरिएको छ।\n\n3 त्यसकारण, तिमीहरू आफ्ना घरहरूमा जाओ र मैले भनेका कुराहरूको चिन्तन गर र पितासँग मेरा नाउँमा अनुरोध गर, कि तिमीहरूले बुझ्न सक र भोलिका निम्ति तिमीहरूका मस्तिष्कहरू तयार गर र म तिमीहरूकहाँ फेरि आउँछु।\n\n4 तर अब म पिताकहाँ र इस्राएलका हराएका कूलहरूसामु आफैँलाई देखाउन पनि जान्छु, किनकि पिताका निम्ति उनीहरू हराएका छैनन्, किनकि उहाँलाई थाहा छ उहाँले उनीहरूलाई कहाँ लैजानु भएको छ।\n\n5 अनि यस्तो हुन गयो कि जब येशूले यसरी बोल्नु भएको थियो, उहाँले आफ्ना आँखाहरू फेरि भीडमा वरिपरि डुलाउनुभयो र देख्नुभयो उनीहरू आँशुले भरिएका थिए र उहाँलाई आफूहरूसँग केही अरु समय सँगै बसिदिए हुन्थ्यो भनी अनुरोध गर्ने जस्तै गरी दृढताका साथ हेरे।\n\n6 अनि उहाँले उनीहरूसामु भन्नुभयो: हेर, मेरो हृदयहरू तिमीहरूप्रतिको सहानुभूतिले भरिएको छ।\n\n7 के तिमीहरूसँग कोही छन् जो तिमीहरूमध्ये बिरामी छन्? उनीहरूलाई यहाँ ल्याओ। के तिमीहरूमध्ये कोही छन् जो लङ्डा, अथवा अन्धा, अथवा पक्षघाती, अथवा डुँडा, अथवा कोरी छन्, अथवा जो थकित छन्, अथवा ती जो बहिरा छन्, अथवा कुनै प्रकारले ग्रसित छन्? उनीहरूलाई यहाँ ल्याओ र म उनीहरूलाई चङ्गाइ गरिदिनेछु, किनकि ममा तिमीहरूमाथि सहानुभूति जाग्यो, मेरो हृदय कृपाले भरिएकोछ।\n\n8 किनकि म अनुमान गर्छु कि तिमीहरू चाहान्छौ कि मैले तिमीहरूका यरुशलेमका बन्धुहरूसामु जे गरेको थिएँ त्यो मैले तिमीहरूसामु देखाऊँ, किनकि म देख्दछु कि तिमीहरूको आस्था पर्याप्त छ कि मैले तिमीहरूको चङ्गाइ गर्नु पर्दछ।\n\n9 अनि यस्तो हुन गयो कि जब उहाँले यसरी बोल्नुभएको थियो, सबै भीड, एक समूहमा, उनीहरूका बिरामी र उनीहरूका ग्रसित र उनीहरूका लङ्गडा, उनीहरूका अन्धा र उनीहरूका लाटासहित र कुनै प्रकारले ग्रसित भएका सबैसहित गए; र उहाँले उनीहरू प्रत्येकलाई चङ्गाइ गरिदिनुभयो जब उनीहरूलाई उहाँसामु ल्याइएको थियो।\n\n10 अनि उनीहरू सबै, जसलाई चङ्गाइ गरिएको थियो र जो पूर्ण थिए दुबै, उहाँका पाउमा निहुरिए र उहाँको आराधना गरे; अनि भीडमा सक्ने जतिले उहाँका पाउलाई चुम्बन गरे, यतिसम्म कि उनीहरूले उहाँका पाऊलाई आफ्ना आँसुहरूले नुहाइदिए।\n\n11 अनि यस्तो हुन गयो कि उहाँले आज्ञा दिनुभयो कि उनीहरूका साना बालबालिकाहरूलाई ल्याइनु पर्दछ।\n\n12 त्यसैले उनीहरूले आफ्ना साना बालबालिकाहरूलाई ल्याए र उहाँ वरिपरि जमिनमा राखे र येशू माझमा खडा हुनुभयो; र उनीहरू सबैलाई उहाँसामु नल्याइन्जेलसम्म भीडले बाटो दियो।\n\n13 अनि यस्तो हुन् गयो कि जब उनीहरू सबैलाई ल्याइएको थियो र येशू माझमा खडा हुनुभयो, उहाँले भीडलाई आज्ञा दिनुभयो कि उनीहरूले जमिनमा घुँडा टेक्नुपर्छ।\n\n14 अनि यस्तो हुन गयो कि जब उनीहरूले जमिनमा घुँडा टेकेका थिए, येशू आफैँ पीडाले कराउनुभयो र भन्नुभयो: पिता, इस्राएलका घरानाका जनको दुष्टताका कारण म चिन्तित छु।\n\n15 अनि जब उहाँले यी वचनहरू बोल्नुभएको थियो, उहाँ आफैँले पनि पृथ्वीमा घुँडा टेक्नु भयो; र हेर उहाँले पितासामु प्रार्थना गर्नुभयो र उहाँले प्रार्थना गरेका कुराहरू लेख्न सकिँदैन र भीडले गवाही दियो जसले उहाँलाई सुने।\n\n16 अनि यसप्रकारले उनीहरूले गवाही दिन्छन्: यस्ता महान् र अद्भूत कुराहरू जुन हामीले येशूले पितासामु बोलेको देख्यौँ र सुन्यौँ त्यो यस अगाडि आँखाले कहिल्यै देखेको छैन, न त कानले नै सुनेको छ।\n\n17 अनि कुनै जिब्राले बोल्न सक्दैन, न त कुनै मानिसद्वारा लेखिन नै सकिन्छ, न त मानिसहरूका हृदयहरूले कल्पना गर्न नै सक्छन् त्यस्ता महान् र अद्भूत कुराहरू जुन हामीले येशूले बोलेको देख्यौँ र सुन्यौँ; र कसैले पनि त्यस समयको हाम्रो आत्माहरूमा भरिएको आनन्दको कल्पना गर्न सक्दैन जब हामीले उहाँले हाम्रा निम्ति पितासामु प्रार्थना गरेको सुन्यौँ।\n\n18 अनि यस्तो हुन गयो कि जब येशूले पितासामु प्रार्थना गर्न अन्त्य गर्नुभएको थियो, उहाँ उठ्नु भयो; तर भीडको आनन्द यति महान् थियो कि उनीहरू विह्वल भए।\n\n19 अनि यस्तो हुन गयो कि येशूले उनीहरूसामु बोल्नुभयो र उनीहरूलाई उठ्न अह्राउनुभयो।\n\n20 अनि उनीहरू पृथ्वीबाट उठे र उहाँले उनीहरूसामु भन्नुभयो: तिमीहरू आफ्ना आस्थाका कारण आशीषित छौ। अनि अब हेर, मेरो हर्ष भरिपूर्ण छ।\n\n21 अनि जब उहाँले यी वचनहरू बोल्नुभएको थियो, उहाँ रुनुभयो र भीडले त्यसको गवाही दियो र उहाँले उनीहरूका साना बालबालिकाहरूलाई एक एक गरेर लिनुभयो र तिनीहरूलाई आशीष दिनुभयो र तिनीहरूका निम्ति पितासामु प्रार्थना गर्नुभयो।\n\n22 अनि जब उहाँले यसो गर्नुभएको थियो उहाँ फेरि रुनुभयो;\n\n23 अनि उहाँले भीडसामु बोल्नुभयो र उनीहरूसामु भन्नुभयो: हेर तिमीहरूका साना नानीहरूलाई।\n\n24 अनि जब उनीहरूले हर्नलाई फर्के उनीहरूले स्वर्गतिर आफ्ना आँखाहरू लगाए र उनीहरूले स्वर्ग खुलेको देखे र उनीहरूले आगाको माझमा जस्तै स्वर्गबाट अवतरण गरिरहेका स्वर्गदूतहरूलाई देखे; र तिनीहरू तल आए र ती साना नानीहरूलाई वरिपरि घेरे र उनीहरू वरिपरि आगोले घेरिएको थियो; र स्वर्गदूतहरूले उनीहरूसामु सेवा गरे।\n\n25 अनि भीडले देख्यो र सुन्यो र गवाही दियो; र उनीहरूलाई थाहा छ कि उनीहरूको अभिलेख सत्य छ किनकि उनीहरू आफूमध्ये सबैले, प्रत्येक मानिसका निम्ति आफैँले देखे र सुने र उनीहरू संख्यामा लगभग दुई हजार पाँच सय जीवात्माहरू थिए; र उनीहरूमध्ये पुरुषहरू, स्त्रीहरू र बालबालिकाहरू थिए।\n\n", "3-ne 18": "[center][font_size=26]अध्याय १८[/font_size][/center]\n\n[i]येशूले नफीहरूमाझ प्रभुभोजको स्थापना गर्नुहुन्छ—उनीहरूलाई उहाँको नाउँमा सदैव प्रार्थना गर्न आज्ञा दिइन्छ—जसले अयोग्यपूर्वक उहाँको शरीरलाई खान्छ र उहाँको रगतलाई पिउँछ उसलाई दोषी ठहऱ्याइन्छ—शिष्यहरूलाई पवित्र आत्मा प्रदान गर्ने शक्ति दिइन्छ। लगभग ई.सं. ३४।[/i]\n\n1 अनि यस्तो हुन गयो कि येशूले आफ्ना शिष्यहरूलाई आज्ञा दिनुभयो कि उनीहरूले केही रोटी र दाखरस ल्याउनुपर्दछ।\n\n2 अनि जब उनीहरू रोटी र दाखरस लिन गएका थिए, उहाँले भीडलाई आज्ञा दिनुभयो कि उनीहरू भूइंमा बस्नु पर्दछ।\n\n3 अनि जब शिष्यहरू रोटी र दाखरसका साथ आएका थिए, उहाँले रोटी लिनुभयो र टुक्र्याउनुभयो र त्यसलाई आशीष दिनुभयो; र उहाँले शिष्यहरूलाई दिनुभयो र आज्ञा दिनुभयो कि उनीहरूले खानुपर्दछ।\n\n4 अनि जब उनीहरूले खाए र सन्तुष्ट भए, उहाँले आज्ञा दिनुभयो कि उनीहरूले भीडलाई दिनुपर्छ।\n\n5 अनि जब भीडले खाए र सन्तुष्ट भए, उहाँले शिष्यहरूलाई भन्नुभयो: हेर तिमीहरूमाझ एक व्यक्ति नियुक्त हुनेछ र उसलाई म शक्ति दिनेछु कि उसले रोटी टुक्र्याउनेछ र यसलाई आशीष दिनेछ र मेरा चर्चका जनसामु दिनेछ, तिनीहरू सबैलाई जसले मेरा नाउँमा विश्वास गर्नेछन् र बप्तिस्मा लिनेछन्।\n\n6 अनि यो तिमीहरूले सधैँ पालना गर्नु, जसरी मैले गरेको छु, जसरी मैले रोटीलाई टुक्र्याएको छु र त्यसलाई आशीष दिएको छु र तिमीहरूसामु त्यो दिएको छु।\n\n7 अनि यो तिमीहरूले मेरो शरीरको सम्झनामा गर्नेछौ, जुन मैले तिमीहरूसामु देखाएँ। अनि यो पितासामु एउटा गवाही हुनेछ कि तिमीहरूले सदैव मलाई सम्झनेछौ। अनि यदि तिमीहरूले सदैव मलाई सम्झेमा तिमीहरूसँग मेरो आत्मा तिमीहरूका साथ हुनेछ।\n\n8 अनि यस्तो हुन गयो कि जब उहाँले यी कुराहरू भन्नुभयो, उहाँले आफ्ना शिष्यहरूलाई आज्ञा दिनुभयो कि उनीहरूले दाखरसको कचौरालाई लिनुपर्दछ र त्यसबाट पिउनुपर्दछ र उनीहरूले भीडलाई पनि दिनुपर्दछ कि उनीहरूले त्यसबाट पिउन सकून्।\n\n9 अनि यस्तो हुन गयो कि उनीहरूले त्यसो गरे र त्यसबाट पिए र सन्तुष्ट भए; र उनीहरूले भीडलाई दिए र उनीहरूले पनि पिए र उनीहरू सन्तुष्ट भए।\n\n10 अनि जब शिष्यहरूले यो गरेका थिए, येशूले उनीहरूसामु भन्नुभयो: तिमीहरू यी कुराका लागि आशीषित छौ जुन तिमीहरूले गरेका छौ, किनकि यसले मेरा आज्ञाहरू पूरा गर्दछ र यसले पितासामु गवाही दिन्छ कि तिमीहरू त्यो गर्न इच्छुक छौ जुन मैले तिमीहरूलाई आज्ञा दिएको छु।\n\n11 अनि यो तिमीहरूले सदैव तिनीहरूका निम्ति गर्नु जसले पश्चात्ताप गर्छन् र मेरा नाउँमा बप्तिस्मा लिन्छन्; र तिमीहरूले यो मेरो रगतको सम्झनामा गर्नेछौ, जुन मैले तिमीहरूका निम्ति बगाएको छु, कि तिमीहरूले पितासामु गवाही दिन सक कि तिमीहरूले सदैव मलाई सम्झन्छौ। अनि यदि तिमीहरूले सदैव मलाई सम्झेमा तिमीहरूसँग मेरो आत्मा तिमीहरूका साथमा हुनेछ।\n\n12 अनि म तिमीहरूलाई आज्ञा दिन्छु कि तिमीहरूले यी कुराहरू गर्नू। अनि यदि तिमीहरूले यी कुराहरू गरेमा तिमीहरू आशीषित हुन्छौ, किनकि तिमीहरू मेरो चट्टानमा निर्माण गरिएका हौ।\n\n13 तर तिमीहरूमध्ये जसले यी भन्दा घटी वा बढी गर्छ मेरा चट्टानमा निर्मित गरिएका होइनन्, तर बालुवाको जगमाथि बनेका हुन्; अनि जब पानी पर्छ र बाढी आउँछ र हुरी चल्छ र उनीहरूमाथि बजारिन्छ, ती ढल्नेछन् र नरकका द्वारहरू उनीहरूलाई ग्रहण गर्न खोल्न तयार छन्।\n\n14 त्यसकारण तिमीहरू आशीषित छौ यदि तिमीहरूले मेरा आज्ञाहरू पालना गरेमा, जुन पिताले मलाई आज्ञा दिनुभएको छ कि मैले तिमीहरूलाई दिनुपर्छ।\n\n15 साँचै नै, साँचै नै म तिमीहरूसामु भन्छु, तिमीहरू सदैव होसियार हुनुपर्छ र सदैव प्रार्थना गर्नुपर्छ, कथंकदाचित तिमीहरूलाई सैतानद्वारा लोभ्याइन्छ र तिमीहरूलाई उसद्वारा बन्दी बनाएर अगुवाइ गरिन्छ।\n\n16 अनि जसरी मैले तिमीहरूमाझ प्रार्थना गरेको छु त्यसरी नै तिमीहरूले मेरो चर्चमा, पश्चात्ताप गर्ने र मेरो नाउँमा बप्तिस्मा लिने मेरा जनमाझ प्रार्थना गर्नू। हेर म प्रकाश हुँ; म तिमीहरूका निम्ति एउटा उदाहरण बनेको छु।\n\n17 अनि यस्तो हुन गयो कि जब येशूले आफ्ना शिष्यहरूसामु यी वचनहरू बोल्नुभएको थियो, उहाँ फेरि भीडतिर फर्कनुभयो र उनीहरूसामु भन्नुभयो:\n\n18 हेर, साँचै नै, साँचै नै, म तिमीहरूसामु भन्दछु, तिमीहरू सदैव होसियार हुनुपर्छ र प्रार्थना गर्नु पर्दछ कथंकदाचित तिमीहरू प्रलोभनमा प्रवेश गर्नेछौ; किनकि सैतान तिमीहरूलाई लिन चाहन्छ, कि उसले तिमीहरूलाई गहूँ जस्तै निफन्न सकोस्।\n\n19 त्यसकारण तिमीहरूले सदैव पितासमक्ष मेरा नाउँमा प्रार्थना गर्नुपर्दछ;\n\n20 अनि तिमीहरूले पितासमक्ष मेरा नाउँमा जे माग्छौ, जुन असल छ, विश्वास गर्दै कि तिमीहरूले प्राप्त गर्नेछौ, हेर त्यो तिमीहरूलाई दिइनेछ।\n\n21 आफ्ना परिवारहरूमा मेरा नाउँमा पितासमक्ष सदैव प्रार्थना गर्नू, कि तिमीहरूका श्रीमती र तिमीहरूका छोराछोरी आशीषित होऊन्।\n\n22 अनि हेर, तिमीहरू सधैँ एकसाथ भेला हुनू; र तिमीहरूले कुनै मानिसलाई पनि तिमीहरूसामु आउन निषेध नगर्नू जब तिमीहरू एकसाथ भेला हुनेछौ, तर उनीहरूलाई अनुमति दिनू कि उनीहरू तिमीहरूसामु आउन सकून् र उनीहरूलाई निषेध नगर्नू;\n\n23 तर तिमीहरूले उनीहरूका निम्ति प्रार्थना गर्नू र उनीहरूलाई निकाला नगर्नू; र यदि यस्तो भयो कि उनीहरू तिमीहरूसामु सधैँ आउँछन् भने तिमीहरूले उनीहरूका निम्ति पितासमक्ष मेरा नाउँमा प्रार्थना गर्नू।\n\n24 त्यसकारण, आफ्नो प्रकाश देखाऊ कि यो संसारसामु चम्किन सकोस्। हेर म त्यही प्रकाश हुँ जुन तिमीहरूले उचाल्ने छौ—त्यो जुन तिमीहरूले मैले गरेको देखेका छौ। हेर तिमीहरूले देख्छौ कि मैले पितासामु प्रार्थना गरेको छु र तिमीहरू सबैले प्रत्यक्ष देखेका छौ।\n\n25 अनि तिमीहरूले देख्छौ कि मैले आज्ञा दिएको छु कि तिमीहरूमध्ये कोही पनि जानु पर्दैन, तर आज्ञा दिएको छु कि तिमीहरू मसमक्ष आउनु पर्दछ, कि तिमीहरूले अनुभव गर्न सक्छौ र देख्न सक्छौ; त्यसरी नै तिमीहरूले संसारसामु गर्नेछौ; र जसले यो आज्ञा तोड्दछ उसले आफैँलाई प्रलोभनतिर अगुवाइ गरेको सहन्छ।\n\n26 अनि अब यस्तो हुन गयो कि जब येशूले यी वचनहरू बोल्नुभएको थियो, उहाँले आफ्ना आँखाहरू फेरि शिष्यहरूतिर फर्काउनुभयो जसलाई उहाँले चुन्नुभएको थियो र उनीहरूसामु भन्नुभयो:\n\n27 हेर साँचै नै, साँचै नै, म तिमीहरूसामु भन्दछु, म तिमीहरूलाई अर्को आज्ञा दिन्छु र त्यसपछि म मेरा पितासमक्ष जानुपर्छ कि मैले उहाँले दिनुभएका अरु आज्ञाहरू पूरा गर्न सकूँ।\n\n28 अनि अब हेर, यो आज्ञा हो जुन म तिमीहरूलाई दिन्छु, कि तिमीहरू कसैले पनि जानी जानी अयोग्य रुपमा मेरो शरीर र रगत खाएको नसहनू, जब तिमीहरूले त्यसको प्रशासन गर्दछौ;\n\n29 किनकि जसले मेरो शरीर र रगतलाई अयोग्य हुँदाहुँदै खान्छ र पिउँछ आफ्नो जीवात्माको अभिशाप खाँन्छ र पिउँछ; त्यसकारण यदि तिमीहरूले थाहा पायौ कि एउटा मानिस मेरो शरीर र रगत खान र पिउन अयोग्य छ तिमीहरूले उसलाई निषेध गर्नेछौ।\n\n30 तैपनि, तिमीहरूले उसलाई आफ्नामाझ बाट निकाला गर्नु हुँदैन, तर तिमीहरूले उसको सेवा गर्नुपर्दछ र उसका निम्ति मेरा नाउँमा पितासमक्ष प्रार्थना गर्नुपर्दछ; र यदि यस्तो भयो कि उसले पश्चात्ताप गर्दछ र मेरा नाउँमा बप्तिस्मा लिन्छ भने, तब तिमीहरूले उसलाई ग्रहण गर्नू र उसलाई मेरो शरीर र रगत दिनू।\n\n31 तर यदि उसले पश्चात्ताप गर्दैन भने ऊ मेरा जनमाझ गणना हुँदैन, कि उसले मेरा जनको विनाश नगरोस्, किनकि हेर म मेरा भेडालाई चिन्दछु र उनीहरूको गणना गरिएको छ।\n\n32 तैपनि, तिमीहरूले उसलाई आफ्ना सभाघरहरूबाट, अथवा तिमीहरूका आराधनाका स्थानहरूबाट निकाला नगर्नू, किनकि तिमीहरूले त्यस्ताको निरन्तर सेवा गर्नू; किनकि तिमीहरूलाई थाहा छैन कि उनीहरू कहिले फर्कनेछन् र पश्चात्ताप गर्नेछन् र हृदयको पूरा प्रयोजनसहित मसमक्ष आउनेछन् र म उनीहरूलाई चङ्गाइ गर्नेछु; र तिमीहरू उनीहरूसमक्ष मुक्ति ल्याउने माध्यम हुनेछौ।\n\n33 त्यसकारण, यी भनाइहरूको पालना गर्नू जुन मैले तिमीहरूलाई आज्ञा दिएको छु कि तिमीहरूलाई तिरस्कार अन्तर्गत आउन नपरोस्; किनकि धिक्कार छ उसलाई जसलाई पिताले तिरस्कार गर्नुभएको छ।\n\n34 अनि म तिमीहरूलाई यी आज्ञाहरू तिमीहरूमाझ भएका विवादहरूका कारण दिन्छु। अनि तिमीहरू आशीषित छौ यदि तिमीहरूमाझ तिमीहरूसँग विवाद छैन भने।\n\n35 अनि अब म पितासामु जान्छु, किनभने यो आवश्यक छ कि म तिमीहरूका निमित्त पितासामु जानुपर्दछ।\n\n36 अनि यस्तो हुन गयो कि जब येशूले यी भनाइहरूको अन्त्य गर्नु भएको थियो, उहाँले आफ्ना हातले शिष्यहरूलाई उहाँले उनीहरू सबैलाई नछोइन्जेलसम्म एक एक गरेर छुनुभयो जसलाई उहाँले चुन्नुभएको थियो र उनीहरूसामु बोल्नुभयो जब उहाँले उनीहरूलाई छुनुभयो।\n\n37 अनि उहाँले बोलेका वचनहरू भीडले सुनेन, त्यसकारण उनीहरूले गवाही दिएनन्; तर शिष्यहरूले गवाही दिए कि उहाँले उनीहरूलाई पवित्र आत्मा दिन शक्ति दिनुभयो। म तिमीहरूलाई यसपछि देखाउने छु कि त्यो अभिलेख सत्य छ।\n\n38 अनि यस्तो हुन गयो कि जब येशूले उनीहरू सबैलाई छुनुभएको थियो, त्यहाँ एउटा बादल आयो र भीडलाई ढाक्यो कि उनीहरूले येशूलाई देख्न सकेनन्।\n\n39 अनि जब उनीहरूलाई ढाकिएको थियो उहाँले उनीहरूबाट प्रस्थान गर्नु भयो र स्वर्गतिर आरोहण गर्नुभयो। अनि शिष्यहरूले देखे र गवाही दिए कि उहाँले फेरि स्वर्गतिर आरोहण गर्नुभयो।\n\n", "3-ne 19": "[center][font_size=26]अध्याय १९[/font_size][/center]\n\n[i]बाह्रले शिष्यहरूको सेवा गर्छन् र पवित्र आत्माका निम्ति प्रार्थना गर्छन्—शिष्यहरूले बप्तिस्मा लिन्छन् र पवित्र आत्मा र स्वर्गदूतहरूको सेवालाई प्राप्त गर्छन्—येशूले लेख्न नसकिने वचनहरू प्रयोग गरेर प्रार्थना गर्नुहुन्छ—उहाँले यी नफीहरूको अत्यन्त महान् आस्थाको गवाही दिनुहुन्छ। लगभग ई.सं. ३४।[/i]\n\n1 अनि यस्तो हुन गयो कि जब येशू स्वर्गतिर आरोहण गर्नुभयो, भीड तितर बितर भयो र प्रत्येक मानिसले आफ्नो श्रीमती र छोराछोरीहरूलाई लियो र उसको आफ्नो घरतिर फर्क्यो।\n\n2 अनि यो तुरुन्त जनमाझ सर्वत्र सुनाइएको थियो, अँध्यारो हुनुभन्दा अगाडि, कि भीडले येशूलाई देखेको थियो र उहाँले उनीहरूको सेवा गर्नुभएको थियो र उहाँले भोलिपल्ट भीडसामु आफैँलाई देखाउनुहुनेछ।\n\n3 हो, अनि सम्पूर्ण रातभरि पनि येशूका बारेमा सर्वत्र यो सुनाइएको थियो र उनीहरूले जनसामु यतिसम्म पठाए कि त्यहाँ धेरै थिए, हो, अत्यन्त ठूलो सङ्ख्याले, त्यो रातभरि अत्यन्त परिश्रम गरे, कि उनीहरू भोलिपल्ट त्यो स्थानमा हुन सकून् जहाँ येशूले भीडसामु आफैँ देखाउनुहुनेछ।\n\n4 अनि यस्तो हुन गयो कि भोलिपल्ट, जब भीड एकसाथ भेला भएको थियो, हेर, नफी र उनका भाइ जसलाई उनले मृत्युबाट उठाएका थिए, जसको नाउँ तिमोथी थियो र उनकों छोरा पनि, जसको नाउँ योना थियो र मथोनी पनि र मथोनीहाह, उनका भाइ र कुमेन र कुमेनोन्ही र यर्मिया र शेम्नोन र योना र सिदकियाह र यशैया—अब येशूले चुनेका शिष्यहरूका नाउँहरू यिनै थिए—अनि यस्तो हुन गयो कि उनीहरू अघि गए र भीडमाझ खडा भए।\n\n5 अनि हेर, भीड यति ठूलो थियो कि उनीहरूले अह्राए कि उनीहरू बाह्र समूहमा विभाजित हुनुपर्छ।\n\n6 अनि बाह्रले भीडलाई सिकाए र हेर, उनीहरूले अह्राए कि भीडले पृथ्वीको सतहमा घुँडा टेक्नु पर्दछ र पितासमक्ष येशूका नाउँमा प्रार्थना गर्नुपर्छ।\n\n7 अनि शिष्यहरूले पनि पिता समक्ष येशूको नाउँमा प्रार्थना गरे। अनि यस्तो हुन गयो कि उनीहरू उठे र जनको सेवा गरे।\n\n8 अनि जब उनीहरूले तिनै वचनहरू बाढेका थिए जुन येशूले बोल्नुभएको थियो—येशूले बोलेका वचनहरूबाट केही नबदलीकन—हेर, उनीहरूले फेरि घुँडा टेके र पितासमक्ष येशूको नाउँमा प्रार्थना गरे।\n\n9 अनि उनीहरूले त्यसका निम्ति प्रार्थना गरे जुन उनीहरूले सबभन्दा बढी चाहना गरे; अनि उनीहरूले चाहना गरे कि पवित्र आत्मा उनीहरूलाई दिइयोस्।\n\n10 अनि जब उनीहरूले यसरी प्रार्थना गरेका थिए उनीहरू पानीको किनारासम्म तल गए र भीडले उनीहरूलाई पछ्यायो।\n\n11 अनि यस्तो हुन गयो कि नफी पानीमा तल गए र बप्तिस्मा लिए।\n\n12 अनि उनी पानीबाट बाहिर आए र बप्तिस्मा दिन थाले। अनि उनले ती सबैलाई बप्तिस्मा दिए जसलाई येशूले चुन्नुभएको थियो।\n\n13 अनि यस्तो हुन गयो जब उनीहरू सबैले बप्तिस्मा लिए र पानीबाट बाहिर आए, पवित्र आत्मा उनीहरूमाथि ओर्लियो र उनीहरू पवित्र आत्माले र आगोले भरिए।\n\n14 अनि हेर, उनीहरूलाई घेरिएको थियो आगोले हो कि जस्तै गरी; र त्यो स्वर्गबाट तल आयो र भीडले त्यसलाई प्रत्यक्ष देख्यो र गवाही दियो र स्वर्गदूतहरू स्वर्गबाट तल आए र उनीहरूको सेवा गरे।\n\n15 अनि यस्तो हुन गयो कि जब स्वर्गदूतहरूले शिष्यहरूको सेवा गरिरहेका थिए, हेर, येशू आउनुभयो र माझमा खडा हुनुभयो र उनीहरूको सेवा गर्नुभयो।\n\n16 अनि यस्तो हुन गयो कि उहाँले भीडसामु बोल्नुभयो र उनीहरूलाई आज्ञा दिनुभयो कि उनीहरूले फेरि पृथ्वीको सतहमाथि घुँडा टेक्नुपर्दछ र यो पनि कि आफ्ना शिष्यहरूले पनि पृथ्वीको सतहमाथि घुँडा टेक्नुपर्दछ।\n\n17 अनि यस्तो हुन गयो कि जब उनीहरू सबैले पृथ्वीको सतहमाथि घुँडा टेकेका थिए, उहाँले आफ्ना शिष्यहरूलाई आज्ञा दिनुभयो कि उनीहरूले प्रार्थना गर्नुपर्दछ।\n\n18 अनि हेर, उनीहरूले प्रार्थना गर्न थाले; र उनीहरूले येशूसामु, उहाँलाई आफ्ना परमप्रभु र आफ्ना परमेश्वर भन्दै प्रार्थना गरे।\n\n19 अनि यस्तो हुन गयो कि येशू उनीहरूको माझबाट प्रस्थान गर्नुभयो र उनीहरूबाट केही पर जानुभयो र आफैँलाई पृथ्वी तिर निहुऱ्याउनुभयो र उहाँले भन्नुभयो:\n\n20 पिता, म हजुरलाई धन्यवाद दिन्छु कि हजुरले तिनीहरूलाई पवित्र आत्मा दिनुभएको छ जसलाई मैले चुनेको छु; र यो उनीहरूको ममा भएको विश्वासका कारण हो कि मैले उनीहरूलाई संसारबाट चुनेको हुँ।\n\n21 पिता, म हजुरलाई प्रार्थना गर्छु कि हजुरले उनीहरू सबैलाई पवित्र आत्मा दिनुहोस् जसले तिनीहरूका वचनहरूमा विश्वास गर्दछन्।\n\n22 पिता, हजुरले उनीहरूलाई पवित्र आत्मा दिनुभएको छ किनभने उनीहरूले ममा विश्वास गर्छन्; र हजुरले देख्नुहुन्छ कि उनीहरूले ममा विश्वास गर्छन किनभने हजुरले उनीहरूलाई सुन्नुहुन्छ र उनीहरूले मेरासामु प्रार्थना गर्छन्; र उनीहरूले मेरासामु प्रार्थना गर्छन् किनभने म उनीहरूसँग छु।\n\n23 अनि अब पिता, म तपाईँसमक्ष उनीहरूका निम्ति र उनीहरूका वचनहरूमा विश्वास गर्ने सबैका निम्ति पनि प्रार्थना गर्दछु, कि उनीहरूले ममा विश्वास गरून्, कि म उनीहरूमा हुन सकूँ, जसरी हजुर, पिता, ममा हुनुहुन्छ, ताकि हामी एक हुन सकौँ।\n\n24 अनि यस्तो हुन गयो कि जब येशूले पितासमक्ष यसरी प्रार्थना गर्नुभएको थियो; उहाँ आफ्ना शिष्यहरूसामु आउनुभयो र हेर, उनीहरूले अझै लगातार, नरोकीकन, उहाँसामु प्रार्थना गरिरहेका थिए; र उनीहरूले आफ्ना वचनहरू दोहोऱ्याएनन्; किनकि यो उनीहरूलाई दिइएको थियो कि उनीहरूले के प्रार्थना गर्नुपर्दछ र उनीहरू चाहनाले भरिए।\n\n25 अनि यस्तो हुन गयो कि येशूले उनीहरूलाई आशीष दिनुभयो जब उनीहरूले उहाँसामु प्रार्थना गरे; र उहाँको मुहार उनीहरूमाथि मुस्कुऱ्यायो र उहाँको मुहारको प्रकाश उनीहरूमाथि चम्कियो र हेर उनीहरू येशूका मुहार र वस्त्रहरूजस्तै सेता भए र हेर त्यसको सेतोपनाले अरु सबै सेतोपानालाई उछिन्यो, हो, त्यो सेतोपनाजस्तो सेतो पृथ्वीमा केही हुन सक्दैन।\n\n26 अनि येशूले उनीहरूसामु भन्नुभयो: प्रार्थना गर्दै गर; र उनीहरूले प्रार्थना गर्न रोकेनन।\n\n27 अनि उहाँ उनीहरूबाट फेरि फर्कनुभयो र केही पर जानुभयो र आफैँलाई पृथ्वीतिर निहुऱ्याउनुभयो; र उहाँले पितासमक्ष फेरि प्रार्थना गर्नुभयो, यसो भन्दै:\n\n28 पिता, म तपाईँलाई धन्यवाद दिन्छु कि हजुरले तिनीहरूलाई शुद्ध पार्नुभएको छ जसलाई मैले चुनेको छु, उनीहरूको आस्थाका कारण र म उनीहरूका निम्ति र तिनीहरूका निम्ति पनि प्रार्थना गर्छु जसले उनीहरूका वचनहरूमा विश्वास गर्छन्, कि तिनीहरू ममा शुद्ध हुन सकून्, उनीहरूका वचनहरूमाथिको विश्वासका कारण, जसरी उनीहरू ममा शुद्ध पारिन्छन्।\n\n29 पिता, म संसारका निम्ति प्रार्थना गर्दिनँ, तर तिनीहरूका निम्ति जसलाई तपाईँले उनीहरूका आस्थाका कारण संसारबाट मलाई दिनुभएको छ, कि उनीहरू ममा शुद्ध होऊन्, कि म उनीहरूमा हुन सकूँ जसरी तपाईँ, पिता, ममा हुनहुन्छ, कि हामी एक हुन सकौँ, कि म उनीहरूमा महिमित हुन सकूँ।\n\n30 अनि जब येशूले यी वचनहरू बोल्नुभएको थियो उहाँ फेरि आफ्ना शिष्यहरूसामु आउनुभयो र हेर उनीहरूले स्थिरताका साथ, नरोकीकन, उहाँसामु प्रार्थना गरे; अनि उहाँ उनीहरूमाथि फेरि मुस्कुराउनुभयो; र हेर उनीहरू येशूजस्तै सेता भए।\n\n31 अनि यस्तो हुन गयो कि उहाँ फेरि केही पर जानुभयो र पितासमक्ष प्रार्थना गर्नुभयो;\n\n32 अनि जिब्राले बोल्न सक्दैनन् ती वचनहरू जुन उहाँले प्रार्थना गर्नुभयो, न त मानिसद्वारा लेखिन नै सकिन्छ ती वचनहरू जुन उहाँले प्रार्थना गर्नुभयो।\n\n33 अनि भीडले सुने र गवाही दिए; अनि उनीहरूको हृदय खुल्यो र उनीहरूले आफ्नो हृदयमा ती वचनहरू बुझे जुन उहाँले प्रार्थना गर्नुभयो।\n\n34 तैपनि, त्यति महान् र अद्भूत थिए ती वचनहरू जुन उहाँले प्रार्थना गर्नुभयो कि ती लेखिन सकिन्न, न त मानिसद्वारा उच्चारण गर्न नै सकिन्छ।\n\n35 अनि यस्तो हुन गयो कि जब येशूले प्रार्थना गर्न अन्त्य गरेपछि उहाँ फेरि शिष्यहरूसामु आउनुभयो र उनीहरूसामु भन्नुभयो: यति महान् आस्था मैले सम्पूर्ण यहुदीहरूमाझ कहिल्यै देखेको छैनँ; यसकारण उनीहरूलाई मैले तिनीहरूको अविश्वासका कारण यति महान् आश्चर्य कर्महरू देखाउन सकिनँ।\n\n36 साँचै नै म तिमीहरूसामु भन्दछु, उनीहरूमाझ तिमीहरूले देखेको जस्ता महान् कुराहरू देख्ने कोही छैनन्; न त तिमीहरूले सुनेको जस्ता महान् कुराहरू उनीहरूले सुनेका छन्।\n\n", "3-ne 20": "[center][font_size=26]अध्याय २०[/font_size][/center]\n\n[i]येशूले आश्चर्यपूर्वक रोटी र दाखरस उपलब्ध गराउनुहुन्छ र जनसामु फेरि प्रभुभोज प्रदान गर्नुहुन्छ—याकूबका अवशेष परमप्रभु उनीहरूका परमेश्वरको ज्ञानमा आउनेछन् र अमेरिकालाई रिक्थमा प्राप्त गर्नेछन्—येशू मोशाले भनेको अगमवक्ता हुनुहुन्छ र नफीहरू अगमवक्ताका छोराछोरीहरू हुन्—परमप्रभुका अन्य जनलाई यरुशलेममा भेला गरिनेछ। लगभग ई.सं. ३४।[/i]\n\n1 अनि यस्तो हुन गयो कि उहाँले भीडलाई र उहाँका शिष्यहरूलाई पनि आज्ञा दिनुभयो कि उनीहरूले प्रार्थना गर्न रोक्नुपर्छ। अनि उहाँले उनीहरूलाई आज्ञा दिनुभयो कि उनीहरूले आफ्ना हृदयमा प्रार्थना गर्न रोक्नुहुँदैन।\n\n2 अनि उहाँले उनीहरूलाई आज्ञा दिनुभयो कि उनीहरू उठ्नु पछ र आफ्ना पाऊमा खडा हुनुपछ। अनि उनीहरू उठे र आफ्ना पाऊमा खडा भए।\n\n3 अनि यस्तो हुन गयो कि उहाँले रोटीलाई फेरि टुक्र्याउनुभयो र त्यसलाई आशीष दिनुभयो र शिष्यहरूलाई खान दिनुभयो।\n\n4 अनि जब उनीहरूले खाएका थिए उहाँले आज्ञा दिनुभयो कि उनीहरूले रोटी टुक्र्याउनु पर्दछ र भीडलाई दिनुपर्छ।\n\n5 अनि जब उनीहरूले भीडलाई दिएका थिए उहाँले पिउन दाखरस पनि उनीहरूलाई दिनुभयो र उनीहरूलाई आज्ञा दिनुभयो कि उनीहरूले भीडलाई दिनुपर्छ।\n\n6 अब, न त शिष्यहरूद्वारा, न त भीडद्वारा रोटी ल्याइएको थियो, न त दाखरस नै ल्याइएको थियो।\n\n7 तर उहाँले उनीहरूलाई साँचै नै खानका लागि रोटी र पिउनका लागि पनि दाखरस दिनुभयो।\n\n8 अनि उहाँले उनीहरूलाई भन्नुभयो: जसले यो रोटी खान्छ उसले आफ्नो आत्माको लागि मेरो शरीर खान्छ; अनि जसले यो दाखरस पिउँछ उसले उसको आत्माको लागि मेरो रगत पिउँछ; अनि उसको आत्मा कहिल्यै भोकाउनेछैन न त तिर्खाउने नै छ, तर भरिनेछ।\n\n9 अब, जब भीडका सबैले खाए र पिएका थिए, हेर, उनीहरू आत्माले भरिए; अनि उनीहरू एक स्वरले कराए र येशूलाई महिमा दिए, जसलाई उनीहरूले देखे र सुने।\n\n10 अनि यस्तो हुन गयो कि जब उनीहरू सबैले येशूलाई महिमा दिएका थिए, उहाँले उनीहरूसामु भन्नुभयो: हेर अब मैले आज्ञा परिपूर्ण गरेँ जुन पिताले मलाई यी जनका बारेमा दिनुभएको छ, जो इस्राएलका घरानाका अवशेष हुन्।\n\n11 तिमीहरूले सम्झ कि मैले तिमीहरू सामु बोलेँ र भनें कि जब यशैयाका वचनहरू पूरा हुनुपर्दछ—हेर ती लेखिएका छन्, ती तिमीहरूका अगाडि तिमीहरूसँग छन्, त्यसकारण तिनलाई खोज—\n\n12 अनि साँचै नै, साँचै नै, म तिमीहरूसामु भन्छु, कि जब ती पूरा हुनेछन् तब पिताले उहाँका जनसँग गरेको करार पूरा हुनेछ, हे इस्राएलको घराना।\n\n13 अनि तब पृथ्वीको सतहमाथि सर्वत्र छरपष्ट पारिइने अवशेषहरूलाई पूर्वबाट र पश्चिमबाट र दक्षिणबाट र उत्तरबाट भेला गरिनेछ; र उनीहरूलाई उनीहरूको उद्धार गर्ने परमप्रभु उनीहरूका परमेश्वरको ज्ञानमा ल्याइनेछ।\n\n14 अनि पिताले मलाई आज्ञा दिनुभएको छ कि मैले यो भूमि तिमीहरूलाई तिमीहरूका रिक्थका निम्ति दिनुपर्दछ।\n\n15 अनि म तिमीहरूसामु भन्दछु, कि यदि गैह्र यहुदीहरू उनीहरूले प्राप्त गर्ने आशीषपछि पश्चात्ताप गर्दैनन्, उनीहरूले मेरा जनलाई छरपष्ट पारेपछि—\n\n16 तब तिमीहरू, जो याकूबको घरानाको अवशेष हौ, उनीहरूमाझ अघि जानेछौ; र तिमीहरू उनीहरूमाझ हुनेछौ जो धेरै हुनेछन् र तिमीहरू उनीहरूमाझ जङ्गलका जङ्गली जनावरहरूमाझ भएको सिंहजस्तै र भेडाका बथानमाझ भएको एउटा जवान सिंहझैँ हुनेछौ, जो जब जान्छ किचिमिची गर्छ र टुक्राहरूमा च्यात्छ र कसैले पनि मुक्त गर्न सक्दैन।\n\n17 तिम्रा हात तिम्रा शत्रुहरूमाथि उचालिनेछन् र तिम्रा सबै शत्रुहरूलाई काटिनेछ।\n\n18 अनि म मेरा जनलाई एकसाथ भेला गर्नेछु जसरी एक मानिसले खलका बिटाहरू जम्मा गर्छ।\n\n19 किनकि म मेरा जनलाई बनाउनेछु जससँग पिताले करार गर्नुभएको छ, हो, म तिम्रा सिङ फलामका बनाउने छु र तिम्रा खुरहरू काँसका बनाउने छु। अनि तिमीले धेरै जनलाई चूर चूर पार्नेछौ; र म उनीहरूका कमाइ परमप्रभुका निम्ति र उनीहरूका सम्पत्ति सम्पूर्ण पृथ्वीका परमप्रभुका निम्ति पवित्र बनाउनेछु। अनि हेर, म उही हूँ जसले त्यो गर्छ।\n\n20 अनि यस्तो हुन जानेछ, पिता भन्नुहुन्छ, कि त्यस दिनमा मेरो न्यायको तरबार उनीहरूमाथि झुन्डिनेछ; अनि उनीहरूले पश्चात्ताप नगरे त्यो उनीहरूमाथि, पिता भन्नुहुन्छ, हो, गैह्र यहुदीहरूका सबै राष्ट्रहरूमाथि समेत झर्नेछ।\n\n21 अनि यस्तो हुन जानेछ कि म मेरा जनको स्थापना गर्नेछु, हे इस्राएलका घराना।\n\n22 अनि हेर, यी जनलाई म यो भूमिमा स्थापना गर्नेछु, मैले तिमीहरूका पिता याकूबसँग गरेको करार पूरा गर्नमा; र यो नयाँ यरुशलेम हुनेछन्। अनि स्वर्गका शक्तिहरू यी जनका माझ हुनेछन्; हो, म समेत उनीहरूका माझ हुनेछु।\n\n23 हेर म उही हुँ जसका बारेमा मोशाले बोलेका थिए, यसो भन्दै: परमप्रभु तिम्रा परमेश्वरले तिमीसामु तिम्रा बन्धुमध्ये एउटा म जस्तै अगमवक्ता खडा गर्नु हुनेछ, तिमीले उनले तिमीलाई भन्ने सबै कुराहरू सुन्नेछौ। अनि यस्तो हुन जानेछ कि प्रत्येक जीवात्मा जसले त्यो अगमवक्तालाई सुन्नेछैनन् उनीहरूलाई मेरा जनबाट अलग्याइनेछ।\n\n24 साँचै नै म तिमीहरूसामु भन्छु, हो र शमुएल देखिका सबै अगमवक्ताहरू र ती जो त्यसपछि आए, जत्तिले बोलेका छन्, मेरो गवाही दिएका छन्।\n\n25 अनि हेर, तिमीहरू अगमवक्ताका छोराछोरीहरू हौ; र तिमीहरू इस्राएलका घरानाका हौ; र तिमीहरू त्यो करारका हौ जुन पिताले तिमीहरूका पितापुर्खाहरुसँग गर्नुभयो, अब्राहामसँग यसो भन्दै: अनि तिम्रा सन्ततिमा पृथ्वीका सबै कुटुम्बहरू आशीषित हुनेछन्।\n\n26 पिताले मलाई पहिला तिमीहरूसामु उठाएको हुनाले र तिमीहरूमध्ये प्रत्येकलाई आफ्ना दुष्टताहरूबाट फर्काउनमा तिमीहरूलाई आशीष दिन मलाई पठाएको हुनाले; र यो किनभने तिमीहरू करारका छोराछोरीहरू हौ—\n\n27 अनि त्यसपछि तिमीहरू आशीषित भयौ तब पिताले त्यो करार पूरा गर्नु हुन्छ जुन उहाँले अब्राहामसँग गर्नुभयो, यसो भन्दै: तिम्रा सन्ततिमा पृथ्वीका सबै कुटुम्बहरू आशीषित हुनेछन्—मद्वारा गैह्र यहुदीहरूमाथि पवित्र आत्मा खन्याउनमा, गैह्र यहुदीहरूमाथिको जुन आशीषले उनीहरूलाई, मेरा जनलाई छरपष्ट पार्नमा, सबै भन्दा शक्तिशाली बनाउनेछ, हे इस्राएलका घराना।\n\n28 अनि उनीहरू यो भूमिका जनका निम्ति एक कोर्रा बन्नेछन्। तैपनि, जब उनीहरूले मेरो सुसमाचारको परिपूर्णतालाई प्राप्त गर्नेछन्, तब यदि उनीहरूले आफ्ना हृदयलाई मेरा विरुद्ध कठोर बनाए भने म उनीहरूका दुष्टताहरू उनीहरूका शिरहरूमा फर्काउने छु, पिता भन्नुहुन्छ।\n\n29 अनि म त्यो करार सम्झनेछु जुन मैले मेरा जनसँग गरेको छु; र मैले उनीहरूसँग करार गरेको छु कि म उनीहरूलाई मेरो आफ्नो उचित समयमा एकसाथ भेला गर्नेछु, कि उनीहरूका पितापुर्खाहरुका भूमि उनीहरूका रिक्थका निम्ति म उनीहरूलाई फेरि दिनेछु, जुन यरुशलेमको भूमि हो, जुन उनीहरूका निम्ति सदासर्वदा प्रतिज्ञाको भूमि हो, पिता भन्नुहुन्छ।\n\n30 अनि यस्तो हुन जानेछ कि समय आउँछ, जब मेरो सुसमाचारको परिपूर्णता उनीहरूसामु प्रचार गरिनेछ;\n\n31 अनि उनीहरूले ममा विश्वास गर्नेछन्, कि म येशू ख्रीष्ट, परमेश्वरको पुत्र हुँ र उनीहरूले पितासामु मेरो नाउँमा प्रार्थना गर्नेछन्।\n\n32 तब उनीहरूका चौकीदारहरूले आफ्ना आवाज उचाल्नेछन् र एकै आवाजका साथ उनीहरूले गाउनेछन्, किनकि उनीहरूले आफ्नै आँखाले देख्नेछन्।\n\n33 तब पिताले उनीहरूलाई फेरि एकसाथ भेला गर्नुहुनेछ र उनीहरूलाई यरुशलेम आफ्नो रिक्थको भूमिका निम्ति दिनुहुनेछ।\n\n34 तब उनीहरू एक्कासि हर्षित हुनेछन्—एकसाथ गाओ, तिमी यरुशलेमका भग्नावशेषहरू, किनकि पिताले आफ्ना जनलाई सान्त्वना दिनुभएको छ, उहाँले यरुशलेमको उद्धार गर्नुभएको छ।\n\n35 पिताले सारा राष्ट्रहरूका आँखाहरूमा आफ्ना पवित्र बाहु प्रदर्शन गर्नुभएको छ; अनि पृथ्वीका पल्लो छेउका सबैले परमेश्वरको मुक्ति देख्नेछन्; र पिता र म एक छौँ।\n\n36 अनि तब त्यो पूरा गरिनेछ कि जुन लेखिएको छ: जाग, पुन: जाग र आफ्नो शक्ति धारण गर, हे सियोन; आफ्ना सुन्दर वस्त्रहरू लगाऊ, हे यरुशलेम, त्यो पवित्र सहर, किनकि अब उपरान्त त्यहाँ कुनै बेखातनाका र अशुद्ध तिमीकहाँ आउनेछैनन्।\n\n37 आफ्नो धुलो टकटक्याऊ; जाग, बस, हे यरुशलेम; आफ्नो घाँटीको साङ्ला फुकाल, हे सियोनका बन्दी छोरी।\n\n38 किनकि परमप्रभु यसो भन्नुहुन्छ: तिमीहरूले आफैँलाई बिना मूल्यमा बेचेका छौ र तिमीहरू पैसा बिना नै उद्धार गरिनेछौ।\n\n39 साँचै नै, साँचै नै, म तिमीहरूसामु भन्दछु, कि मेरा जनले मेरो नाउँ चिन्नेछन्; हो, त्यस दिनमा उनीहरूले थाहा पाउनेछन् कि म उही हुँ जो बोल्दछ।\n\n40 अनि तब उनीहरूले भन्नेछन्: कति सुन्दर छन् पवर्तहरूमाथि उसका पाउ जसले उनीहरूसामु शुभसमाचार ल्याउँछ, जसले शान्ति प्रकाशन गर्छ, जसले उनीहरूसामु शुभ-सुसमाचार ल्याउँछ, जसले मुक्ति प्रकाशन गर्छ; जसले सियोनसामु भन्छ: तिम्रो परमेश्वरले राज्य गर्नुहुन्छ!\n\n41 अनि तब एक आवाज अघि जानेछ: प्रस्थान गर तिमीहरू, प्रस्थान गर तिमीहरू, त्यहाँबाट जाओ तिमीहरू, त्यसलाई नछोओ जुन अशुद्ध छ; उनका माझबाट जाओ तिमीहरू; शुद्ध होओ जसले परमप्रभुको पात्र बोक्दछौ।\n\n42 तर तिमीहरू हतार गरेर जानेछैनौ न त भाग्ने नै छौ; किनकि परमप्रभु तिमीहरूअगाडि जानुहुनेछ र इस्राएलका परमेश्वर तिमीहरूका पछाडि हुनुहुनेछ।\n\n43 हेर, मेरा सेवकले बुद्धिले काम गर्नेछन्; उनलाई उच्च पारिनेछ र प्रशंसा गरिनेछ र अति उचालिनेछ।\n\n44 तिमीमा जत्ति आश्चर्यचकित भए—उनको मोहोडा कुनै मानिसको भन्दा बढी र उसको स्वरूप मानिसका पुत्रहरूको भन्दा बढी कुरूप थियो—\n\n45 त्यसरी उनले धेरै राष्ट्रहरूमा छर्कनेछन्; राजाहरू उनका कारण आफ्ना मुखहरू बन्द गर्नेछन्, किनकि जुन भनिएको थिएन त्यो उनीहरूले देख्नेछन्; र जुन उनीहरूले सुनेका थिएनन् त्यो उनीहरूले बुझ्नेछन्।\n\n46 साँचै नै, साँचै नै, म तिमीहरूसामु भन्छु, यी सबै कुराहरू निश्चय नै हुनेछन्, जसरी पिताले मलाई आज्ञा दिनुभएको छ। तब यो करार जुन पिताले आफ्ना जनसँग गर्नुभएको छ त्यो पूरा हुनेछ; र तब यरुशलेममा फेरि मेरा जनद्वारा बसोबास गरिनेछ र यो उनीहरूको रिक्थको भूमि हुनेछ।\n\n", "3-ne 21": "[center][font_size=26]अध्याय २१[/font_size][/center]\n\n[i]इस्राएललाई भेला गरिनेछ जब मोर्मोंनको पुस्तक अघि आउनेछ—गैह्र यहुदीहरू अमेरिकामा स्वतन्त्र जनका रुपमा स्थापित हुनेछन्—उनीहरूले मुक्ति पाउनेछन् यदि उनीहरूले विश्वास गरे र पालना गरे भने; अन्यथा उनीहरूलाई अलग्याइनेछ र विनाश गरिनेछ—इस्राएलले नयाँ यरुशलेम बनाउनेछन् र हराएका कूलहरू फर्कनेछन्। लगभग ई.सं. ३४।[/i]\n\n1 अनि साँचै नै म तिमीहरूसामु भन्दछु, म तिमीहरूलाई चिन्ह दिन्छु, कि तिमीहरूले समय थाहा पाउन सक जब यी कुराहरू हुनलागेको हुनेछ—कि उनीहरूको लामो समयको छिन्नभिन्न अवस्थाबाट, मेरा जनलाई म भेला गराउनेछु, हे इस्राएलका घराना र उनीहरूमाझ फेरि मेरो सियोनको स्थापना गर्नेछु;\n\n2 अनि हेर, यो त्यो कुरा हो जुन म तिमीहरूलाई चिन्हका निम्ति दिनेछु—किनकि साँचै नै म तिमीहरूसामु भन्दछु कि जब यी कुराहरू जुन मैले तिमीहरूसामु घोषणा गर्दछु र जुन म आफैँले तिमीहरूसामु यसपछि घोषणा गर्नेछु र पिताले तिमीहरूलाई दिने पवित्र आत्माको शक्तिद्वारा गैह्र-यहूदीहरूलाई अवगत गराइनेछ कि उनीहरूले यी मेरा जनका बारेमा थाहा पाउन सकून् जुन याकूबको घरानाका अवशेष हुन् र यी मेरा जनका बारेमा जसलाई उनीहरूद्वारा छरपष्ट पारिनेछ;\n\n3 साँचै नै, साँचै नै, म तिमीहरूसामु भन्छु, जब यी कुराहरू पिताद्वारा उनीहरूलाई अवगत गराइनेछ र पिताद्वारा उनीहरूबाट तिमीहरूसामु अगाडि ल्याइनेछ;\n\n4 किनकि यों पिताको विवेक हो कि उनीहरूलाई यस भूमिमा स्थापित गरिनु पर्दछ र पिताको शक्तिद्वारा स्वतन्त्र जनको रुपमा स्थापित गरिनुपर्दछ, कि यी कुराहरू उनीहरूबाट तिमीहरूका सन्ततिका अवशेषसामु ल्याइन सकियोस्, कि पिताका करार पूरा होऊन् जुन उहाँले आफ्ना जनसँग गर्नुभएको छ, हे इस्राएलका घराना;\n\n5 त्यसकारण, जब यी कार्यहरू र ती कार्यहरू जुन यसपछि तिमीहरूमाझ गरिनेछ गैह्र यहुदीहरूबाट तिमीहरूका सन्ततिसामु अघि आउनेछ, जुन दुष्टताका कारण विश्वासमा क्षीण हुनेछन्;\n\n6 किनकि यसरी पितालाई यो चाहना छ कि यो गैह्र-यहुदीहरूबाट अघि आउनुपर्छ, कि उहाँले गैह्र यहुदीहरूसामु आफ्नो शक्ति देखाउन सक्नुहुनेछ, यस कारणका निम्ति कि गैह्र यहुदीहरू, यदि उनीहरूले आफ्ना हृदयलाई कठोर पारेनन् भने, कि उनीहरूले पश्चात्ताप गरून् र मसमक्ष आऊन् र मेरा नाउँमा बप्तिस्मा लिऊन् र मेरा सिद्धान्तका सत्य बुँदाहरू थाहा पाऊन् कि उनीहरू मेरा जनमाझ गणना होऊन्, हे इस्राएलका घराना;\n\n7 अनि जब यी कुराहरू हुन जान्छन् कि तिमीहरूका सन्ततिले यी कुराहरू थाहा पाउन थाल्नेछन्—यो उनीहरूका सामु एक चिन्ह हुनेछ, कि उनीहरूले थाहा पाऊन् कि पिताको करार पूरा गर्ने कार्य अघि नै आरम्भ भैसकेको छ जुन करार उहाँले यी जनसामु गर्नुभएको छ जो इस्राएलका घरानाका हुन्।\n\n8 अनि जब त्यस दिन आउनेछ, यस्तो हुन जानेछ कि राजाहरूले आफ्ना मुखहरू बन्द गर्नेछन्; किनकि जुन उनीहरूलाई भनिएको थिएन त्यो उनीहरूले देख्नेछन्; र जुन उनीहरूले सुनेका थिएनन् त्यो उनीहरूले बुझ्नेछन्।\n\n9 किनकि त्यस दिनमा, मेरा निमित्त पिताले एउटा कार्य गर्नुहुनेछ, जुन उनीहरूमाझ महान् र विस्मयकारी कार्य हुनेछ; र उनीहरूमाझ ती हुनेछन्, मानिसले उनीहरूसामु यसको घोषणा गरे पनि जसले यसलाई विश्वास गर्नेछैनन्।\n\n10 तर हेर, मेरो सेवकको जीवन मेरो हातमा हुनेछ; त्यसकारण उनीहरूले उसलाई दु:ख दिनेछैनन्, उनीहरूका कारण उसलाई कुरूप बनाए पनि। तैपनि म उसलाई निको पार्नेछु, किनकि म उनीहरूलाई देखाउनेछु कि मेरो विवेक सैतानको धुर्त्याईँ भन्दा महान् छ।\n\n11 त्यसकारण यस्तो हुन जानेछ कि जसले म येशू ख्रीष्टका वचनहरूमा विश्वास गर्दैन, जुन वचन पिताले उसलाई गैह्र यहुदीहरूसामु ल्याउन अह्राउनु हुनेछ र उसलाई शक्ति दिनुहुनेछ कि उसले ती वचन गैह्र यहुदीहरूसामु ल्याउन सकोस्, (यो मोशाले भने जस्तै गरी गरिनेछ) उनीहरूलाई मेरा जनमाझबाट अलग्याइनेछ जो करारका हुन्।\n\n12 अनि मेरा जन जो याकूबका अवशेष हुन् उनीहरू गैह्र-यहूदीहरूमाझ हुनेछन्, हो, उनीहरूमाझ जङ्गलका जङ्गली जनावरहरूमाझ भएको सिंहजस्तै र भेडाको बथानमाझ भएको एउटा जवान सिंहझैँ हुनेछौ, जो जान्छ किचिमिची गर्दछ र टुक्राहरूमा च्यात्छ र कसैले पनि मुक्त गर्न सक्दैन।\n\n13 उनीहरूका हात उनीहरूका शत्रुहरूमाथि उचालिनेछन् र उनीहरूका सबै शत्रुहरूलाई काटिनेछ।\n\n14 हो, धिक्कार होस् गैह्र यहुदीहरूलाई उनीहरूले पश्चात्ताप नगरे; किनकि त्यस दिनमा यस्तो हुन जानेछ, पिता भन्नुहुन्छ कि म तिमीहरूका घोडाहरूलाई तिमीहरूका माझबाट अलग्याउनेछु र म तिमीहरूका रथहरूको विनाश गर्नेछु;\n\n15 अनि म तिमीहरूका भूमिका सहरहरूलाई अलग्याउनेछु र तिमीहरूका किल्लाहरू सबै फ्याँक्नेछु।\n\n16 अनि म मन्त्रतन्त्रलाई तिमीहरूको भूमिबाट अलग्याउनेछु र तिमीहरूसँग जोखना हेर्ने व्यक्तिहरू अरु बाँकी रहनेछैनन्;\n\n17 तिमीहरूका कुँदिएका मूर्तिहरूलाई पनि र तिमीहरूका खडा भइरहेका मूर्तिहरूलाई म तिमीहरूमाझबाट हटाउनेछु र तिमीहरूले तिमीहरूका हातहरूका कार्यहरूलाई अरु आराधना गर्नेछैनौ;\n\n18 अनि म तिमीहरूका बाटिकाहरूलाई तिमीहरूमाझबाट टिप्नेछु; त्यसरी नै म तिमीहरूका सहरहरूको विनाश गर्नेछु।\n\n19 अनि यस्तो हुन जानेछ कि झुट र छकाइ र ईर्श्या र झगडा र पाखण्ड र वेश्यावृत्ति सबै बन्द गरिनेछन्।\n\n20 किनकि यस्तो हुन जानेछ, पिता भन्नुहुन्छ, कि त्यो दिनमा जसले पश्चात्ताप गर्दैन र मेरो प्रिय पुत्रकहाँ आउँदैन, उनीहरूलाई म मेरा जनमाझबाट अलग्याउनेछु, हे इस्राएलका घराना;\n\n21 अनि म उनीहरूमाथि रिस र क्रोधमा बदला लिनेछु, जसरी मैले अन्य जातिमाथि लिएँ, जसरी उनीहरूले सुनेका छैनन्।\n\n22 तर यदि उनीहरूले पश्चात्ताप गर्छन् र मेरा वचनहरूलाई सुन्छन् र आफ्ना हृदयलाई कठोर बनाउँदैनन् भने म मेरो चर्च उनीहरूमाझ स्थापना गर्नेछु र उनीहरू करारमा आउनेछन् र याकूबका यी अवशेषमाझ गणना गरिनेछन्, जसलाई मैले यो भूमि रिक्थका निम्ति दिएको छु;\n\n23 अनि उनीहरूले मेरा जनलाई, याकूबका अवशेषलाई र आउने जत्ति इस्राएलका घरानाकाहरूलाई पनि सहयोग गर्नेछन्, कि उनीहरूले सहर बनाऊन्, जुनलाई नयाँ यरुशलेम भनिनेछ।\n\n24 अनि तब उनीहरूले मेरा जनलाई सहयोग गर्नेछन् कि उनीहरू नयाँ यरुशलेममा जम्मा होऊन् जसलाई भूमिको सम्पूर्ण सतहमाथि छरपष्ट पारिएको छ।\n\n25 अनि तब स्वर्गको शक्ति उनीहरूमाझ तल आउनेछ; र म पनिमाझमा हुनेछु।\n\n26 अनि तब पिताको कार्य त्यो दिनमा आरम्भ हुनेछ, त्यससमयमा समेत जब यो सुसमाचार यी जनका अवशेषमाझ प्रचार गरिनेछ। साँचै नै म तिमीहरूसामु भन्दछु, त्यो दिनमा छरपष्ट भएका सम्पूर्ण मेरा जनमाझ पिताको कार्य सुरु हुनेछ, हो, ती घरानाहरू समेत जुन हराइएका छन्, जसलाई पिताले यरुशलेमबाट अगुवाइ गर्नुभएको छ।\n\n27 हो, छरपष्ट भएका मेरा जन सबैमाझ पिताद्वारा कार्य आरम्भ गर्नुहुनेछ, त्यो बाटो तयार गर्न जुनबाट उनीहरू मसमक्ष आउन सकून्, कि उनीहरूले मेरा नाउँमा पितालाई पूकार्न सकून्।\n\n28 हो, अनि तब कार्य आरम्भ हुनेछ, पिताद्वारा सम्पूर्ण राष्ट्रहरूमाझ बाटो तयार गर्नमा जुनबाट उहाँका जन घरमा आफ्नो रिक्थको भूमिमा भेला हुन सकून्।\n\n29 अनि उनीहरू सम्पूर्ण राष्ट्रबाट बाहिर जानेछन्; र उनीहरू हतारमा जानेछैनन्, न त उनीहरू भागेर नै जानेछन; किनकि म उनीहरूका अगाडि जानेछु, पिता भन्नुहुन्छ र म उनीहरूका पछाडि हुनेछु।\n\n", "3-ne 22": "[center][font_size=26]अध्याय २२[/font_size][/center]\n\n[i]अन्तिम दिनहरूमा, सियोन र उनका कीलाहरू स्थापित गरिनेछ र इस्राएललाई कृपामा र दयामा जम्मा गरिनेछ—उनीहरू विजयी हुनेछन्—यशैया ५४ सँग तुलना गर्नुहोस्। लगभग ई.सं. ३४।[/i]\n\n1 अनि जुन लेखिएको छ त्यो हुन जानेछ: गाऊ, हे बाँझी स्त्री, तिमी जसले जन्म दिइनौ, गायनमा प्रष्फुटित होऊ र ठूलो आवाजले कराऊ, सुत्केरी पीडा कहिल्यै नसहेकी तिमी; किनकि बाँझो स्त्रीका छोराछोरी विवाहित स्त्रीका भन्दा बढी छन्, परमप्रभु भन्नुहुन्छ।\n\n2 तिम्रो पालको ठाउँ बढाऊ र तिम्रो आवासका पर्दाहरूलाई तन्काऊ; नछोड, तिम्रा डोरीहरूलाई लम्ब्याऊ र तिम्रा कीलाहरूलाई बलियो बनाऊ;\n\n3 किनकि तिमी दाहिने हात र देब्रेतिर फैलिनेछौ र तिम्रा सन्तानले गैह्र यहुदीहरूलाई रिक्थमा लिनेछन् र उजाड सहरलाई आवासित बनाउनेछन्।\n\n4 नडराऊ, किनकि तिमी लज्जित हुनेछैनौं; न त पराजित नै हुनेछौ, किनकि तिमीलाई लज्जामा राखिनेछैन; किनकि तिमीले आफ्नो जवानीको लज्जालाई बिर्सिनेछौ र तिम्रा युवाको निन्दालाई सम्झनेछैनौ र तिम्रा विधवाको निन्दालाई अरु सम्झनेछैनौ।\n\n5 किनकि तिम्रो निर्माता, तिम्रा श्रीमान्, सैन्यहरूका अधिपति उहाँको नाउँ हो; र तिम्रा उद्धारकर्ता, इस्राएलका परमपवित्र उहाँ—सारा पृथ्वीको परमेश्वर भनिनेछ उहाँलाई।\n\n6 किनकि परमप्रभुले तिमीलाई एउटा त्यागिएकी र आत्मामा शोकाकूल स्त्रीका रुपमा बोलाउनु भएको छ र युवा अवस्थाकी एक श्रीमती, जब तिमीलाई अस्वीकार गरिएको थियो, तिम्रा परमप्रभु भन्नुहुन्छ।\n\n7 किनकि एक सानो क्षणका लागि मैले तिमीलाई त्यागेको छु, तर महान् कृपाहरूका साथ म तिमीलाई जम्मा गर्नेछु।\n\n8 एक सानो क्रोधमा मैले मेरो मुख एक क्षणका लागि तिमीबाट लुकाएँ, तर चीरस्थायी दयाका साथ म तिमीमाथि कृपा गर्नेछु, परमप्रभु तिम्रा उद्धारकर्ता भन्नुहुन्छ।\n\n9 किनकि यी, मेरा निम्ति नोआको पानीझैं हुन्, किनकि जसरी मैले कसम खाएको छु कि नोआका पानी पृथ्वीमाथि फेरि जान हुँदैन, त्यसरी नै मैले कसम खाएको छु कि म तिमीसँग क्रोधित हुनेछैन।\n\n10 किनकि पर्वतहरू प्रस्थान गर्नेछन् र डाँडाहरू हटाइनेछन् होला, तर मेरो दया तिमीबाट हट्नेछैन, न त मेरो शान्तिको करार हट्नेछ, परमप्रभु भन्नुहुन्छ जोसँग तिमीमाथि कृपा छ।\n\n11 हे ग्रसित, आँधीबेहरीले पछारिएकी र सान्त्वना नपाएकी तिमी! हेर, म तिम्रा ढुङ्गाहरू सफेद रंगहरूले लगाउनेछु र तिम्रा जगहरू निरहरूले लगाउनेछु।\n\n12 अनि म तिम्रा झ्यालहरू सुलेमानी पत्थरले र तिम्रा द्वारहरू चम्कने रत्नहरूले र तिम्रा सिमानाहरू बहुमूल्य रत्नहरूले बनाउनेछु।\n\n13 अनि तिम्रा सबै छोराछोरीहरूलाई परमप्रभुका बारेमा सिकाइनेछ; र तिम्रा छोराछोरीहरूको शान्ति महान् हुनेछ।\n\n14 धार्मिकतामा तिमीलाई स्थापित गरिनेछ; तिमी नडराउने हुनाले शोषणबाट र तिम्रो नजिक नआउने हुनाले भयबाट तिमी पर हुनेछौ।\n\n15 हेर, उनीहरू निश्चय नै तिम्रा विरुद्ध एकसाथ जम्मा हुनेछन्, तर मद्वारा होइन; जो तिम्रा विरुद्ध एकसाथ भेला हुन्छन् तिम्रा निमित्त ढल्नेछन्।\n\n16 हेर, मैले लोहारलाई सृष्टि गरेको छु जसले आगोमा कोइलाहरूलाई फुक्छ र जसले आफ्नो कार्यका निम्ति औजार ल्याउँछ; र मैले विनाश गर्न विनाशकर्ताको सृष्टि गरेको छु।\n\n17 तिम्रा विरुद्ध बनाइएको कुनै हतियारले उन्नति गर्नेछैन; र तिम्रा विरुद्ध आलोचनामा विद्रोह गर्ने प्रत्येक जिब्रोलाई तिमीले दोषी ठहऱ्याउनेछौ। यो परमप्रभुका सेवकहरूको सम्पदा हो र उनीहरूको धार्मिकता मबाट हो, परमप्रभु भन्नुहुन्छ।\n\n", "3-ne 23": "[center][font_size=26]अध्याय २३[/font_size][/center]\n\n[i]येशूले यशैयाका वचनहरूमा सहमति गर्नुहुन्छ—उहाँले जनलाई अगमवक्ताहरूको खोजी गर्न आज्ञा दिनुहुन्छ—लमानी शमुएलका पुनरुत्थानका बारेका वचनहरू अभिलेखहरूमा थपियो। लगभग ई.सं. ३४।[/i]\n\n1 अनि अब, हेर, म तिमीहरूसामु भन्दछु, कि तिमीहरूले यी कुराहरूलाई खोज्नु पर्दछ। हो, एक आज्ञा म तिमीहरूलाई दिन्छु कि तिमीहरूले यी कुराहरू लगनशीलतापूर्वक खोज्नुपर्दछ, किनकि यशैयाका वचनहरू महान् छन्।\n\n2 किनकि निश्चय नै उनले मेरा जनका बारेमा सबैलाई छुने गरी बोले जुन इस्राएलका घरानाका हुन् त्यसकारण यो आवश्यक छ कि उनले गैह्र यहुदीहरूलाई पनि बोल्नुपर्दछ।\n\n3 अनि उनले बोलेका सबै कुराहरू उनले बोलेका वचनहरूअनुसार समेत भएका छन् र हुनेछन्।\n\n4 त्यसकारण मेरा वचनहरूलाई ध्यान देऊ; मैले तिमीहरूलाई भनेका कुराहरू लेख; र समय र पिताका इच्छाअनुसार ती गैह्र यहुदीहरूसामु अघि जानेछन्।\n\n5 अनि जसले मेरा वचनहरूलाई सुन्नेछ र पश्चात्ताप गर्छ र बप्तिस्मा लिन्छ, उसैलाई बचाइनेछ। अगमवक्ताहरूलाई खोज, किनकि यी कुराहरूका बारेमा गवाही दिने धेरै हुनेछन्।\n\n6 अनि अब यस्तो हुन गयो कि जब येशूले यी कुराहरू भन्नुभएको थियो उहाँले उनीहरूसामु फेरि भन्नुभयो, उहाँले उनीहरूसामु सम्पूर्ण धर्मशास्त्रहरू व्याख्या गर्नुभएपछि जुन उनीहरूले प्राप्त गरेका थिए, उहाँले उनीहरूसामु भन्नुभयो: हेर, अन्य धर्मशास्त्रहरू म चाहन्छु कि तिमीहरूले लेख्नु पर्दछ, जुन तिमीहरूले लेखेका छैनौ।\n\n7 अनि यस्तो हुन गयो कि उहाँले नफीसामु भन्नुभयो: त्यो अभिलेख ल्याओ जुन तिमीहरूले राखेका छौ।\n\n8 अनि जब नफीले अभिलेखहरू ल्याएका थिए र उहाँअगाडि राखेका थिए, उहाँले तिनीहरूमाथि दृष्टि दिनुभयो र भन्नुभयो:\n\n9 साँचै नै म तिमीहरूसामु भन्दछु, मैले मेरो लमानी सेवक शामुएललाई आज्ञा दिएँ कि उनले यी जनसामु गवाही दिनुपर्दछ, कि पिताले उहाँको नाउँ ममा महिमित गर्ने त्यो दिनमा सन्तहरू धेरै हुनेछन् जो मृत्युबाट उठ्नेछन् र धेरैसामु देखा पर्नेछन् र उनीहरूको सेवा गर्नेछन्। अनि उहाँले उनीहरूसामु भन्नुभयो: के यो त्यस्तो थिएन र?\n\n10 अनि उहाँका शिष्यहरूले उहाँलाई उत्तर दिए र भने: हो परमप्रभु, शमुएलले हजुरका वचनहरूअनुसार अगमवाणी गरे र ती सबै पूरा गरिइए।\n\n11 अनि येशूले उनीहरूसामु भन्नुभयो: कसरी यो भयो कि तिमीहरूले यो कुरा लेखेका छैनौ, कि धेरै सन्तहरू उठे र धेरैसामु देखा परे र उनीहरूको सेवा गरे?\n\n12 अनि यस्तो हुन गयो कि नफीले सम्झे कि यो कुरा लेखिएको थिएन।\n\n13 अनि यस्तो हुन गयो कि येशूले आज्ञा दिनुभयो कि यो लेखिनु पर्दछ; त्यसकारण यो उहाँले आज्ञा दिएअनुसार लेखियो।\n\n14 अनि अब यस्तो हुन गयो कि जब येशूले सबै धर्मशास्त्रहरू पूरै व्याख्या गर्नुभएको थियो, जुन उनीहरूले लेखेका थिए, उहाँले उनीहरूलाई आज्ञा दिनुभयो कि उनीहरूले ती कुराहरू सिकाउनु पर्दछ जुन उहाँले उनीहरूसामु व्याख्या गर्नुभएको थियो।\n\n", "3-ne 24": "[center][font_size=26]अध्याय २४[/font_size][/center]\n\n[i]परमप्रभुको सन्देशवाहकले दोस्रो आगमनका निम्ति बाटो तयार गर्नेछन्—ख्रीष्ट न्यायमा बस्नुहुनेछ—इस्राएललाई दशांशहरू र भेटीहरू तिर्न आज्ञा दिइन्छ—सम्झनाको पुस्तक राखिन्छ—मलाकी ३ सँग तुलना गर्नुहोस्। लगभग ई.सं. ३४।[/i]\n\n1 अनि यस्तो हुन गयो कि उहाँले आज्ञा दिनुभयो कि उनीहरूले ती वचनहरू लेख्नु पर्दछ जुन पिताले मलाकीलाई दिनुभएको थियो, जुन उहाँले उनीहरूलाई भन्नुपर्दछ। अनि यस्तो हुन गयो कि ती लेखिएपछि उहाँले तिनको व्याख्या गर्नुभयो। अनि यी वचनहरू हुन् जुन उहाँले उनीहरूसामु भन्नुभयो, यसो भन्दै: यसरी पिताले मलाकीसामु भन्नुभयो—हेर, म मेरो सन्देशवाहकलाई पठाउनेछु र उनले मेरा अगाडि बाटो तयार गर्नेछन् र परमप्रभु जसलाई तिमीहरूले खोज्छौ अकास्मात् आफ्नो मन्दिरमा आउनुहुनेछ, करारको सन्देशवाहक समेत, जसमा तिमी हर्ष मनाउँछौ; हेर, उहाँ आउनुहुनेछ, सैन्यहरूका अधिपति भन्नुहुन्छ।\n\n2 तर को उहाँको आगमनको त्यो दिनमा रहनसक्छ र को खडा हुनेछ जब उहाँ देखिनुहुन्छ? किनकि उहाँ सुनारको आगो जस्तो र धोबीको साबून जस्तो हुनुहुन्छ।\n\n3 अनि उहाँ चाँदीलाई खार्ने र शुद्ध पार्ने जस्तै बस्नुहुनेछ; र उहाँले लेवीका छोराहरूलाई पवित्र बनाउनुहुनेछ र सुन र चाँदीलाई जस्तै शुद्ध पार्नुहुनेछ, कि उनीहरूले परमप्रभुसामु धार्मिकतामा भेटी चढाउन सकून्।\n\n4 तब प्राचीन दिनहरूमा जस्तै, पहिलेका वर्षहरूमा जस्तै, यहूदा र यरुशलेमका भेटी परमप्रभुसामु ग्रहणयोग्य हुनेछन्।\n\n5 अनि म न्यायका निम्ति तिमीहरू नजिक आउनेछु; र म जादुगरहरूविरुद्ध र व्यभिचारीहरूविरुद्ध र झुठो कसम खानेहरूविरुद्ध र तिनीहरूविरुद्ध जसले कामदारलाई उसको ज्यालामा, विधवा र पिता नभएकाहरूको शोषण गर्छ र जसले अपरिचितलाई वास्ता गर्दैन र मदेखि डराउँदैन उनीहरूविरुद्ध तुरुन्तै गवाही दिनेछु, सैन्यहरूका अधिपति भन्नुहुन्छ।\n\n6 किनकि म परमप्रभु हुँ, म परिवर्तन हुन्नँ; त्यसकारण याकूबका छोराहरू तिमीहरू भष्म हुन्नौ।\n\n7 तिमीहरूका पितापुर्खाहरुका दिनहरूदेखि समेत तिमीहरू मेरा विधिहरूबाट पर तर्केका छौ र तिनको पालना गरेका छैनौ। मकहाँ फर्क र म तिमीहरूकहाँ फर्कनेछु, सैन्यहरूको अधिपति भन्नुहुन्छ। तर तिमीहरू भन्छौ: हामी कसरी फर्कौं?\n\n8 के मानिसले परमेश्वरलाई लुट्छ? तैपनि तिमीहरूले मलाई लुटेका छौ। तर तिमीहरू भन्छौ: हामीले हजुरलाई कसरी लुटेका छौँ? दशांशहरूमा र भेटीहरूमा।\n\n9 तिमीहरू एक श्रापले श्रापित छौ, किनकि तिमीहरूले मलाई लुटेका छौ, यो पूरै राष्ट्रले समेत।\n\n10 सम्पूर्ण दशांश ढुकुटीमा ल्याओ, कि मेरो घरमा भोजन होओस्; र अब अहिले मलाई जाँचेर हेर, सैन्यहरूका अधिपति भन्नुहुन्छ, यदि तिमीहरूलाई स्वर्गका झ्यालहरू खोलेर प्राप्त गर्ने पर्याप्त ठाउँ नहुने गरी म तिमीहरूलाई आशीष खन्याउँछु कि खन्याँउदिनँ।\n\n11 अनि म तिमीहरूका निमित्त भष्मकर्तालाई हप्काउनेछु र उसले तिमीहरूका जमिनका फलहरूको विनाश गर्नेछैन, न त खेतमा तिमीहरूका दाखले फल समयभन्दा पहिले फ्याँक्नेछन्, सैन्यहरूका अधिपति भन्नुहुन्छ।\n\n12 अनि सबै राष्ट्रहरूले तिमीहरूलाई आशीषित भन्नेछन्, किनकि तिमीहरू एक आनन्ददायक भूमि हुनेछौ, सैन्यहरूका अधिपति भन्नुहुन्छ।\n\n13 तिम्रा वचनहरू मेरा विरुद्ध कडा भएका छन्, परमप्रभु भन्नुहुन्छ। तैपनि तिमीहरू भन्छौ: हामीले हजुरविरुद्ध के बोलेका छौँ?\n\n14 तिमीहरूले भनेका छौ: परमेश्वरको सेवा गर्नु व्यर्थ हो र यसले के नाफा नै गरेको छ कि हामीले उहाँका विधिहरू पालना गरेका छौँ र सैन्यहरूका अधिपतिअगाडि हामी विलापपूवर्क हिँडेका छौँ?\n\n15 अनि अब हामी घमण्डीलाई खुसी भन्छौँ, हो, उनीहरू जो दुष्टता गर्दछन् स्थापित छन्, हो, जसले परमेश्वरको परीक्षा लिन्छन् उनीहरूलाई मुक्त समेत गरिएको छ।\n\n16 तब जो परमप्रभुदेखि डराउँछन् उनीहरू पटक पटक एक अर्कासँग बोले र परमप्रभुले ध्यान दिनुभयो र सुन्नुभयो र सम्झनाका पुस्तक उहाँअगाडि उनीहरूका निम्ति लेखिएको छ जो परमेश्वरसँग डराउँछन् र जसले उहाँको नाउँलाई सम्मान गर्छन्।\n\n17 अनि उनीहरू मेरा हुनेछन्, सैन्यहरूका अधिपति भन्नुहुन्छ, त्यो दिनमा जब म मेरा गहनाहरू बनाउनेछु; र म उनीहरूलाई जोगाउनेछु जसरी मानिसले उसलाई सेवा गर्ने उसको आफ्नो छोरालाई जोगाउँछ।\n\n18 तब तिमीहरू फर्कनेछौ र धर्मी र दुष्ट बीच, परमेश्वरको सेवा गर्ने र उहाँको सेवा नगर्ने बीच छुट्याउनेछौ।\n\n", "3-ne 25": "[center][font_size=26]अध्याय २५[/font_size][/center]\n\n[i]दोस्रो आगमनमा घमण्डी र दुष्टलाई ठुटा झैँ बालिनेछ—त्यो महान् र भयावह दिनअगाडि एलिया फर्कनेछन्—मलाकी ४ सँग तुलना गर्नुहोस्। लगभग ई.सं. ३४।[/i]\n\n1 किनकि हेर, त्यो दिन आउनेछ त्यो भट्टी झैँ बल्नेछ; र सबै घमण्डी, हो र सबै जसले दुष्टतापूर्वक गर्छन्, ठुटो हुनेछन्; र त्यो दिन जुन आउनेछ उनीहरूलाई जलाउनेछ, सैन्यहरूका अधिपति भन्नुहुन्छ, कि यसले उनीहरूलाई न त जरा न त हाँगा नै छाड्नेछ\n\n2 तर तिमीहरूसामु जो मेरा नाउँदेखि डर मान्छौ, धार्मिकताका पुत्र आफ्नो पखेटाहरूको चङ्गाइका साथ उठ्नुहुनेछ; र तिमीहरू अघि जानेछौ र गोठका बाच्छाहरू जस्तै हुर्कनेछौ।\n\n3 अनि तिमीहरूले दुष्टहरूलाई किचिमिची गर्नेछौ; किनकि उनीहरू त्यो दिनमा तिमीहरूका पाउका पैताला मुनि खरानी बन्नेछन् जब मैले यो गर्नेछु, सैन्यहरूका अधिपति भन्नुहुन्छ।\n\n4 तिमीहरूले मेरो सेवक मोशाका व्यवस्थालाई सम्झ, जुन मैले उनलाई होरेबमा सम्पूर्ण इस्राएलका निम्ति, कानुन्‌हरू र न्यायहरूका साथ आज्ञा दिएँ।\n\n5 हेर, परमप्रभुको त्यो महान् र भयावह दिनको आगमनअगाडि तिमीहरूलाई म एलिया अगमवक्ता पठाउनेछु।\n\n6 अनि उनले पितापुर्खाहरुका हृदय छोराछोरीतिर र छोराछोरीहरूका हृदय उनीहरूका पितापुर्खाहरुतिर फर्काउनेछन्, कथंकदाचित म आउँछु र पृथ्वीलाई श्रापले प्रहार गर्छु।\n\n", "3-ne 26": "[center][font_size=26]अध्याय २६[/font_size][/center]\n\n[i]येशूले प्रारम्भदेखि अन्त्यसम्मका सबै कुराहरू व्याख्या गर्नुहुन्छ—बालकहरू र बालबालिकाहरूले विस्मयकारी कुराहरू उच्चारण गर्दछन् जुन लेख्न सकिँदैन—ख्रीष्टको चर्चमा भएका तिनीहरूसँगका सबै कुराहरू उनीहरूमाझ साझा हुन्छ। लगभग ई.सं. ३४।[/i]\n\n1 अनि अब यस्तो हुन गयो कि जब येशूले यी कुराहरू भन्नुभएको थियो उहाँले भीडसामु तिनको व्याख्या गर्नुभयो; र उहाँले सबै कुराहरू उनीहरूसामु, ठूला र साना दुबै, व्याख्या गर्नुभयो।\n\n2 अनि उहाँ भन्नुहुन्छ: यी धर्मशास्त्रहरू, जुन तिमीहरूसँग थिएनन्, पिताले आज्ञा दिनुभयो कि मैले तिमीहरूलाई दिनुपर्छ; किनकि यो उहाँमा विद्धत्ता थियो कि ती भावी पिँढीलाई दिनुपर्छ।\n\n3 अनि उहाँले सबै कुराहरूको व्याख्या गर्नुभयो, प्रारम्भदेखि त्यो समयसम्म समेत जब उहाँ आफ्नो महिमामा आउनुहुनेछ—हो, सबै कुराहरूसमेत जुन पृथ्वीको सतहमाथि हुनेछ, तबसम्म समेत जब तत्वहरू आगोको तापले पग्लनेछन् र पृथ्वी एक मुठ्ठो झैँ दोब्रनेछ र स्वर्ग र पृथ्वी बितिजानेछन्;\n\n4 अनि त्यो महान् र अन्तिम दिनसम्म समेत, जब सबै जन र सबै बन्धुहरू र सबै राष्ट्रहरू र सबै भाषाहरू परमेश्वरअगाडि, आफ्ना कार्यहरूको न्याय गरिनका निम्ति खडा हुनेछन्, ती असल भए पनि अथवा खराब भए पनि—\n\n5 यदि ती असल भए, अजर जीवनको पुनरुत्थानका निम्ति; र यदि खराब भए, अभिशापको पुनरुत्थानका निम्ति; समानान्तर भएर, एउटा एकतिर र अर्को अर्कोतिर, कृपा र न्याय र पवित्रताअनुसार जुन येशूमा छ, जो संसारको प्रारम्भअगाडि नै हुनुहुन्थ्यो।\n\n6 अनि अब ती कुराहरूको एक सयांश समेत यो पुस्तकमा लेख्न सकिन्न जुन येशूले जनलाई साँचै नै सिकाउनुभयो;\n\n7 तर हेर नफीका पाताहरूमा ती कुराहरूको बढी भाग छन् जुन उहाँले जनलाई सिकाउनुभयो।\n\n8 अनि यी कुराहरू मैले लेखेको छु, जुन ती कुराहरूको एउटा सानो भाग हुन् जुन उहाँले जनलाई सिकाउनुभयो; र मैले ती त्यो प्रायोजनका निम्ति लेखेको हुँ कि ती यी जनसामु फेरि ल्याइयोस्, गैह्र यहुदीहरूबाट, ती वचनहरूअनुसार जुन येशूले बोल्नुभएकोछ।\n\n9 अनि जब उनीहरूले यी प्राप्त गरेका हुनेछन्, जुन आवश्यक छ कि उनीहरूले पहिला आफ्नो आस्थाको अभ्यास गर्नुपर्छ र यदि यस्तो हुन जानेछ कि उनीहरूले ती कुराहरूमा विश्वास गर्नेछन् तब उनीहरूसामु अझ महान् कुराहरू प्रकट गरिनेछ।\n\n10 अनि यदि यस्तो हुन जान्छ कि उनीहरूले यी कुराहरूमा विश्वास गरेनन्, तब ती अझ महान् कुराहरू उनीहरूबाट उनीहरूका अभिशापका निम्ति लुकाइनेछ।\n\n11 हेर, म ती सबै लेख्न लागेको थिएँ जुन नफीका पाताहरूमाथि कुँदिएका थिए, तर परमप्रभुले यसलाई निषेध गर्नुभयो, यसो भन्दै: म मेरा जनको आस्थाको परीक्षा लिनेछु।\n\n12 त्यसकारण म, मोर्मोंन, ती कुराहरू लेख्दछु जुन परमप्रभुले मलाई आज्ञा दिनुभएको छ। अनि अब म, मोर्मोन, मेरा भनाइहरूको अन्त्य गर्दछु र ती कुराहरू लेख्न अगाडि बढ्दछु जुन मलाई आज्ञा दिइएको छ।\n\n13 त्यसकारण, म चाहान्छु कि तिमीहरूले हेर्नुपर्दछ कि परमप्रभुले साँचै नै ती जनलाई तीन दिनको अन्तरालसम्म सिकाउनुभयो; र त्यसपछि उहाँले आफैँलाई उनीहरूसामु बारम्बार देखाउनुभयो र बारम्बार रोटी टुक्र्याउनुभयो र त्यसलाई आशीष दिनुभयो र उनीहरूलाई त्यो दिनुभयो।\n\n14 अनि यस्तो हुन गयो कि उहाँले भीडका बालबालिकाहरूलाई सिकाउनुभयो र सेवा गर्नुभयो जसका बारेमा बोलिएको छ र उनीहरूका जिब्राहरूलाई खोल्नुभयो र उनीहरूले आफ्ना पिताहरुसामु महान् र अद्भूत कुराहरू बोले, त्यो भन्दा पनि महान् जुन उहाँले ती जनसामु प्रकट गर्नुभएको थियो; र उहाँले उनीहरूका जिब्राहरू खोलिदिनुभयो ताकि उनीहरूले उच्चारण गर्न सकून्।\n\n15 अनि यस्तो हुन गयो कि उहाँ स्वर्ग तिर आरोहण गरेपछि—उहाँले आफैंलाई उनीहरूसामु दोस्रो पटक देखाउनुभयो र पितासामु जानुभएको थियो, उनीहरूका सबै बिरामीहरूलाई र उनीहरूका लङ्गडाहरूलाई चङ्गाइ गरेपछि र उनीहरूका अन्धाहरूका आँखाहरू खोलेपछि र बहिराहरूका कानहरू खोलेपछि र उनीहरूमाझ हरेक किसिमका उपचारहरू गरेपछि र मानिसलाई मृत्युबाट उठाएपछि र आफ्नो शक्ति उनीहरूसामु देखाएपछि र पितासामु आरोहण भएपछि—\n\n16 हेर, भोलिपल्ट यस्तो हुन गयो कि भीड आफैँ एकसाथ भेला भयो र उनीहरूले यी बालबालिकाहरूलाई दुबै देखे र सुने; हो, बालकहरूले समेत आफ्ना मुखहरू खोले र विस्मयकारी कुराहरू उच्चारण गरे; र उनीहरूले उच्चारण गरेका कुराहरू निषेधित गरिएका थिए कि ती कुनै मानिसले पनि लेख्नु हुँदैन।\n\n17 अनि यस्तो हुन गयो कि शिष्यहरूले जसलाई येशूले चुन्नुभएको थियो त्यससमय पश्चात उनीहरूकहाँ आउने जति सबैलाई बप्तिस्मा दिन र सिकाउन थाले; र येशूको नाउँमा बप्तिस्मा लिने जति सबै पवित्र आत्माले भरिए।\n\n18 अनि उनीहरूमध्ये धेरैले बोल्न नसकिने कुराहरू देखे र सुने, जुन लेखिनका निम्ति कानुनपूर्वक छैनन्।\n\n19 अनि उनीहरूले एकअर्कालाई सिकाए र सेवा गरे; र उनीहरूमाझ सबै कुराहरू साझा थिए, प्रत्येक मानिसले एकले अर्कासँग न्यायोचित व्यवहार गर्दै।\n\n20 अनि यस्तो हुन गयो कि उनीहरूले सबै कुराहरू येशूले उनीहरूलाई आज्ञा दिए जस्तै गरी गरे।\n\n21 अनि येशूको नाउँमा बप्तिस्मा लिने उनीहरूलाई ख्रीष्टको चर्च भनियो।\n\n", "3-ne 27": "[center][font_size=26]अध्याय २७[/font_size][/center]\n\n[i]येशूले चर्चलाई आफ्नो नाउँमा बोलाउन उनीहरूलाई आज्ञा दिनुहुन्छ—उहाँको सेवा र प्रायश्चित्तको बलिदानले उहाँको सुसमाचारलाई सङ्गठित गर्छ—मानिसहरूलाई पश्चात्ताप गर्न र बप्तिस्मा लिन आज्ञा दिइन्छ ताकि उनीहरूलाई पवित्र आत्माद्वारा पवित्र पारियोस्—उनीहरू येशू जस्तै हुनुपर्दछ। लगभग ई.सं. ३४–३५।[/i]\n\n1 अनि यस्तो हुन गयो कि जब येशूका शिष्यहरू यात्रा गरिरहेका थिए र ती कुराहरूको प्रचार गरिरहेका थिए जुन उनीहरूले देखेका र सुनेका दुबै थिए र येशूको नाउँमा बप्तिस्मा दिइरहेका थिए, यस्तो हुन गयो कि शिष्यहरू एकसाथ भेला भए र शक्तिशाली प्रार्थनामा र उपवासमा एकीकृत भए।\n\n2 अनि येशू आफैँ उनीहरूसामु देखिनुभयो, किनकि उनीहरूले पितासामु उहाँको नाउँमा प्रार्थना गरिरहेका थिए; र येशू आउनुभयो र उनीहरूमाझ खडा हुनुभयो र उनीहरूलाई भन्नुभयो: तिमीहरू के चाहान्छौ कि मैले तिमीहरूलाई दिऊँ?\n\n3 अनि उनीहरूले उहाँसामु भने: परमप्रभु, हामी चाहान्छौँ कि हजुरले हामीलाई नाउँ भनिदिनुहोस् जसबाट हामीले यो चर्चलाई बोलाउनेछौँ; किनकि जनमाझ यो विषयका बारेमा विवादहरू छन्।\n\n4 अनि परमप्रभुले उनीहरूसामु भन्नुभयो: साँचै नै, साँचै नै, म तिमीहरूसामु भन्छु, यो किन हो कि जनले यो कुराको कारण गनगनाउन र विवाद गर्न पर्छ?\n\n5 के उनीहरूले धर्मशास्त्र पढेका छैनन्, जसले भन्छ तिमीहरूले आफूमाथि ख्रीष्टको नाउँ लिनुपर्छ, जुन मेरो नाउँ हो? किनकि यो नाउँद्वारा नै तिमीहरूलाई पछिल्ला दिनमा बोलाइनेछ।\n\n6 अनि जसले मेरा नाउँ आफूमा लिन्छ र अन्त्यसम्म सहन्छ, उसलाई अन्तिम दिनमा बचाइनेछ।\n\n7 त्यसकारण, तिमीहरूले जे गर्छौ, त्यो तिमीहरूले मेरा नाउँमा गर्नेछौ; त्यसकारण तिमीहरूले चर्चलाई मेरा नाउँमा बोलाउनेछौ; र तिमीहरूले पितालाई मेरा नाउँमा पुकार्नेछौ ताकि उहाँले चर्चलाई मेरा निमित्त आशीष दिनुहुनेछ।\n\n8 अनि यदि त्यो मेरा नाउँमा नबोलाइए कसरी त्यो मेरो चर्च हुन्छ? किनकि यदि एक चर्च मोशाको नाउँमा बोलाइन्छ भने तब त्यो मोशाको चर्च हुन्छ; अथवा यदि चर्च एउटा मानिसको नाउँमा बोलाइन्छ भने तब त्यो मानिसको चर्च हुन्छ; तर यदि यो मेरा नाउँमा बोलाइन्छ भने त्यो मेरो चर्च हुन्छ, यदि यस्तो भयो कि ती मेरा सुसमाचारमा बनेका हुन्।\n\n9 साँचै नै म तिमीहरूलाई भन्छु, कि तिमीहरू मेरा सुसमाचारमा बनेका हौ; त्यसकारण तिमीहरूले जे भन्छौ त्यो मेरा नाउँमा भन्नू; त्यसकारण यदि तिमीहरूले चर्चका निम्ति पितामा पुकाऱ्यौ भने, यदि यो मेरा नाउँमा भएमा पिताले तिमीहरूलाई सुन्नुहुनेछ;\n\n10 अनि यदि यस्तो भयो कि चर्च मेरो सुसमाचारमा बनेको छ तब पिताले आफ्ना कार्यहरू त्यसमा देखाउनुहुनेछ।\n\n11 तर यदि त्यो मेरो सुसमाचारमा बनेको छैन र मानिसहरूको कार्यहरूमा, अर्थात सैतानको कार्यमा बनेको छ भने, साँचै नै म तिमीहरूसामु भन्छु उनीहरूले आफ्ना कार्यहरूमा एक मौसमका निम्ति खुसी पाउछन् र छिट्टै नै अन्त्य आउँछ र उनीहरूलाई काटेर ढालिन्छ र आगोमा फालिन्छ, जहाँबाट फिर्ता हुँदैनन्।\n\n12 किनकि उनीहरूका कार्यहरूले उनीहरूलाई पछ्याउँछन्, किनकि यो उनीहरूका कार्यहरूका कारण हो कि उनीहरूलाई काटेर ढालिएको हो; त्यसकारण ती कुराहरू सम्झ जुन मैले तिमीहरूलाई भनेको छु।\n\n13 हेर मैले तिमीहरूलाई मेरो सुसमाचार दिएको छु र यो त्यो सुसमाचार हो जुन मैले तिमीहरूलाई दिएको छु—कि म मेरा पिताको इच्छा पूरा गर्न संसारमा आएँ, किनभने मेरा पिताले मलाई पठाउनुभयो।\n\n14 अनि मेरा पिताले मलाई पठाउनुभयो कि म क्रुसमा उचालिन सकूँ; र मलाई क्रुसमा उचालिएपछि, कि म सबै मानिसहरूलाई आफूमा ल्याउन सकूँ, कि जसरी म मानिसहरूद्वारा उचालिए त्यसरी नै मेरा अगाडि खडा हुन र असल भए पनि खराब भए पनि आफ्ना कार्यहरूको न्याय गरिन मानिसहरू पनि पिताद्वारा उचालिनु पर्छ—\n\n15 अनि यसकारणका निम्ति म उचालिएको हुँ, त्यसकारण, पिताको शक्तिअनुसार म सबै मानिसहरूलाई मकहाँ ल्याउन सकूँ, कि उनीहरूले उनीहरूका कार्यअनुसार न्याय पाऊन्।\n\n16 अनि यस्तो हुन जानेछ, कि जसले पश्चात्ताप गर्दछ र मेरा नाउँमा बप्तिस्मा लिन्छ ऊ भरिनेछ; र यदि उसले अन्तिमसम्म सहन्छ भने, हेर उसलाई म पिताअगाडि त्यस दिनमा दोष रहित फेला पार्नेछु जब म संसारको न्याय गर्न खडा हुनेछु।\n\n17 अनि जसले अन्त्यसम्म सहँदैन, त्यो नै ऊ हो जसलाई काटेर ढाली आगोमा फ्यालिन्छ, जहाँबाट उनीहरू फर्कन सक्दैनन्, पिताको न्यायको कारणले।\n\n18 अनि यो त्यो वचन हो जुन उहाँले मानिसका छोराछोरीहरूलाई दिनुभएको छ। अनि यसकारणका निम्ति उहाँले ती वचनहरू पूरा गर्नुहुन्छ जुन उहाँले दिनुभएको छ र उहाँले ढाँट्नुहुन्न्, तर आफ्ना सबै वचनहरू पूरा गर्नुहुन्छ।\n\n19 अनि कुनै अशुद्ध कुरा उहाँको अधिराज्यमा प्रवेश गर्न सक्दैन; त्यसकारण जसले आफ्ना वस्त्रहरू मेरा रगतमा उनीहरूका आस्था र आफ्ना सबै पापहरूको पश्चात्ताप र उनीहरूको अन्तिमसम्मको आस्थावान्‌ताका कारण पखालेका छन् ती बाहेक कोही पनि उहाँको विश्रममा प्रवेश गर्दैनन्।\n\n20 अब यो आज्ञा हो: पश्चात्ताप गर, पृथ्वीका पल्लो छेउका तिमीहरू र मकहाँ आओ र मेरा नाउँमा बप्तिस्मा लिय, कि तिमीहरूलाई पवित्र आत्माको प्राप्तिद्वारा पवित्र पारियोस्, कि त्यो अन्तिम दिनमा मसमक्ष तिमीहरू बेदाग खडा हुन सक।\n\n21 साँचै नै, साँचै नै, म तिमीहरूसामु भन्दछु, यो मेरो सुसमाचार हो; र तिमीहरूलाई ती कुराहरू थाहा छ जुन तिमीहरूले मेरो चर्चमा गर्नुपर्दछ; किनकि ती कार्यहरू जुन मैले गरेको तिमीहरूले देखेका छौ त्यो तिमीहरूले पनि गर्नुपर्दछ; किनकि त्यो जुन मैले गरेको तिमीहरूले देखेका छौ त्यो समेत तिमीहरूले गर्नेछौ;\n\n22 त्यसकारण, यदि तिमीहरूले यी कुराहरू गऱ्यौ भने तिमीहरू आशीषित छौ, किनकि तिमीहरू अन्तिम दिनमा उत्थान गरिनेछौ।\n\n23 ती कुराहरू लेख जुन तिमीहरूले देखेका र सुनेका छौ, ती बाहेक जुन निषेधित गरिएका छन्।\n\n24 यी जनका कार्यहरू लेख, जुन हुनेछन्, लेखिएका जस्तै समेत, तीमध्ये जुन भएका छन्।\n\n25 किनकि हेर, ती पुस्तकहरूबाट जुन लेखिएका छन् र जुन लेखिनेछन्, यी जनको न्याय गरिनेछ, किनकि तीबाट उनीहरूका कार्यहरू मानिसहरूसामु चिनिनेछन्।\n\n26 अनि हेर, सबै कुराहरू पिताद्वारा लेखिएका हुन्; त्यसकारण ती पुस्तकहरूबाट जुन लेखिएका छन् संसारको न्याय गरिनेछ।\n\n27 अनि तिमीहरूले जान कि तिमीहरू यी जनका न्यायकर्ताहरू हुनेछौ, त्यो न्यायअनुसार जुन म तिमीहरूलाई दिनेछु, जुन न्यायोचित हुनेछ। त्यसकारण, तिमीहरू कस्तो तरिकाको मानिस हुनुपर्छ? साँचै नै म तिमीहरूलाई भन्छु, जस्तो म छु।\n\n28 अनि अब म पिताकहाँ जान्छु। अनि साँचै नै म तिमीहरूलाई भन्छु, जुन कुराहरू तिमीहरूले पितालाई मेरा नाउँमा माग्छौ त्यो तिमीहरूलाई दिइनेछ।\n\n29 त्यसकारण, माग र तिमीहरूले प्राप्त गर्नेछौ; ढक्ढक्याऊ र त्यो तिम्रा निम्ति खोलिनेछ; किनकि जसले माग्छ, उसले प्राप्त गर्छ; र जसले ढक्ढक्याउँछ उसलाई त्यो खोलिनेछ।\n\n30 अनि अब, हेर, मेरो खुसी महान् छ, पूर्णतासम्म समेत, तिमीहरूका र यो पुस्ताका पनि कारणले; हो र पिताले समेत खुसी मनाउनुहुन्छ र सबै पवित्र स्वर्गदूतहरूले पनि खुसी मनाउँछन्, तिमीहरू र यो पुस्ताका कारणले; किनकि उनीहरूमध्ये कोही पनि हराएका छैनन्।\n\n31 हेर, म चाहान्छु कि तिमीहरूले बुझ्नुपर्छ; किनकि मेरा अर्थ ती हुन् जो अहिले यो पुस्तामा जीवित छन्; र तीमध्ये कोही पनि हराएका छैनन्; र उनीहरूमा मसँग आनन्दको परिपूर्णता छ।\n\n32 तर हेर, यो पुस्तादेखि को चौथो पुस्ताका कारण मलाई यसले दुखित गराउँछ, किनकि उनीहरूलाई दासत्वमा उसद्वारा अगुवाइ गरिन्छ जो विध्वंसको पुत्र जस्तै थियो; किनकि उनीहरूले मलाई सुनका निम्ति र चाँदीका निम्ति बेच्नेछन् र त्यसका निम्ति जसलाई कीराले भ्रष्ट पार्छ र जसलाई चोरहरूले घर फुटाउँछन् र चोर्छन्। अनि त्यस दिनमा म उनीहरूलाई उनीहरूका कार्यहरू उनीहरूको आफ्नो शिरमाथि फर्काउन समेत भेट्नेछु।\n\n33 अनि यस्तो हुन गयो कि जब येशूले यी भनाइहरूको अन्त्य गर्नुभएको थियो उहाँले आफ्ना शिष्यहरूसामु भन्नुभयो: तिमीहरू साँघुरो ढोकाबाट प्रवेश गर; किनकि ढोका साँघुरो छ र बाटो पनि साँघुरो छ जसले जीवनतिर अगुवाइ गर्छ र त्यसलाई फेला पार्ने थोरै छन्; तर ढोका चौडा छ र बाटो फराकिलो छ जुनले मृत्युतिर अगुवाइ गर्दछ र रात नआइन्जेलसम्म त्यसमा यात्रा गर्ने धेरै छन्, जसमा कुनै मानिसले पनि कर्म गर्न सक्दैन।\n\n", "3-ne 28": "[center][font_size=26]अध्याय २८[/font_size][/center]\n\n[i]बाह्र प्रेरितहरूमध्ये नौले चाहना गर्छन र ख्रीष्टको अधिराज्यमा रिक्थको वाचा गरिन्छ जब उनीहरू मर्छन्—तीन नफीहरू चाहन्छन् र येशू फेरि नआइन्जेलसम्म पृथ्वीमा रहनका लागि उनीहरूलाई मृत्युमाथि शक्ति दिइन्छ—उनीहरूको अनुवाद हुन्छ र उच्चारण गर्न नमिल्ने कुराहरू देख्छन् र उनीहरूले मानिसहरूमाझ अहिले सेवा गरिरहेका छन्। लगभग ई.सं. ३४–३५।[/i]\n\n1 अनि यस्तो हुन गयो जब येशूले यी वचनहरू भन्नुभएको थियो, उहाँले आफ्ना शिष्यहरूसामु बोल्नुभयो, एक एक गरेर, उनीहरूसामु यसो भन्दै: म पिताकहाँ गएपछि तिमीहरूले मबाट के चाहन्छौ?\n\n2 अनि तीन बाहेक उनीहरू सबैले बोले, यसो भन्दै: हामी चाहान्छौँ कि हामीले मानिसको उमेर जिएपछि, कि हाम्रो त्यो सेवाको अन्त्य होस् जुनका निम्ति हजुरले हामीलाई बोलाउनु भएको छ, कि हामी द्रूतगतिले हजुरको अधिराज्यमा हजुरसामु आउन सकौँ।\n\n3 अनि उहाँले उनीहरूलाई भन्नुभयो: तिमीहरू आशीषित छौ किनभने तिमीहरूले मबाट यो कुरा चाहन्छौ; त्यसकारण तिमीहरू बहत्तर वर्षको उमेर भएपछि तिमीहरू मेरो अधिराज्यमा मसमक्ष आउनेछौ; र तिमीहरू सबैले मसँग आराम पाउनेछौ।\n\n4 अनि जब उहाँले उनीहरूसामु बोल्नुभएको थियो, उहाँ आफैँ ती तीनसामु फर्कनुभयो र उनीहरूलाई भन्नुभयो: तिमीहरूले के चाहन्छौ कि मैले तिमीहरूका निम्ति के गर्नुपर्दछ, जब म पिताकहाँ जान्छु?\n\n5 अनि उनीहरू आफ्ना हृदयहरूमा दुखित भए, किनकि उनीहरूले ती कुराहरू उहाँसामु बोल्न साहस गरेनन् जुन उनीहरूले चाहे।\n\n6 अनि उहाँले उनीहरूसामु भन्नुभयो: हेर, मलाई तिमीहरूका विचारहरू थाहा छ र तिमीहरूले त्यो चाहेका छौ, जुन मेरा प्रिय यूहन्नाले मबाट चाहे, जो मलाई यहुदीहरूद्वारा उचालिनु भन्दा अगाडि मेरो सेवामा मसँग थिए।\n\n7 त्यसकारण, तिमीहरू अझ आशीषित छौ, किनकि तिमीहरूले मृत्युको स्वाद कहिल्यै पाउनेछैनौ; तर तिमीहरू मानिसका छोराछोरीहरूसामु पिताका सबै कार्यहरू हेर्न जिउने छौ, सबै कुराहरू पिताको इच्छाअनुसार पूरा नभइन्जेलसम्म, जब म मेरो महिमाका साथ स्वर्गका शक्तिहरू सहित आउनेछु।\n\n8 अनि तिमीहरूले मृत्युका पीडाहरूलाई कहिल्यै सहनेछैनौ; तर जब म मेरो महिमामा आउनेछु तिमीहरू आँखाको एक निमेषमा मरणशीलताबाट अमरत्वमा परिवर्तन हुनेछौ; र तब तिमीहरू मेरा पिताको अधिराज्यमा आशीषित हुनेछौ।\n\n9 अनि फेरि, जब तिमीहरू यो शरीरमा बास गर्नेछौ संसारका पापहरूका निम्ति बाहेक तिमीहरूले न त पीडा न त दु:ख भोग्नेछौ; अनि यो सबै म गर्नेछु त्यो कुराका कारण जुन तिमीले मबाट चाहेका छौ, किनकि तिमीहरूले चाहेका छौ कि तिमीहरूले मानिसहरूका जीवात्माहरू मकहाँ ल्याउन सक, जबसम्म संसार रहनेछ।\n\n10 अनि यो कारणका निम्ति तिमीहरूसँग आनन्दको पूर्णता हुनेछ; र तिमीहरू मेरा पिताको अधिराज्यमा बस्नेछौ; हो, तिमीहरूसँग आनन्दको पूर्णता हुनेछ, जसरी पिताले मलाई आनन्दको पूर्णता दिनुभएको छ; र तिमीहरू पनि म जस्तै हुनेछौ र म पिता जस्तै छु; र पिता र म एक हौँ;\n\n11 अनि पवित्र आत्माले पिता र मेरो गवाही दिन्छन् र पिताले मानिसका सन्ततिहरूलाई मेरा कारण पवित्र आत्मा दिनुहुन्छ।\n\n12 अनि यस्तो हुन गयो कि जब येशूले यी वचनहरू बोल्नुभएको थियो, उहाँले उनीहरूमध्ये प्रत्येकलाई आफ्नो औँलाले छुनुभयो ती तीन बाहेक जो बास बस्ने थिए र त्यसपछि उहाँले प्रस्थान गर्नुभयो।\n\n13 अनि हेर, स्वर्गहरू खोलिए र उनीहरूलाई स्वर्गसम्म लगियो र बोल्न नसकिने कुराहरू देखे र सुने।\n\n14 अनि यो उनीहरूलाई उच्चारण गर्न निषेधित गरिएको थियो; न त यो उनीहरूलाई शक्ति नै दिएको थियो कि उनीहरूले ती कुराहरूको उच्चारण गर्न नै सकून् जुन उनीहरूले देखे र सुने।\n\n15 अनि ती शरीरमा थिए अथवा शरीर बाहिर थिए, उनीहरूले भन्न सकेनन्; किनकि उनीहरूलाई यस्तो लाग्यो कि यो उनीहरूको रुपान्तरण जस्तो थियो, कि उनीहरू यो मासुको शरीरबाट अमर अवस्थामा परिवर्तित भए, कि उनीहरूले परमेश्वरका कुराहरू हेर्न सके।\n\n16 तर यस्तो हुन गयो कि उनीहरूले फेरि पृथ्वीको सतहमाथि सेवा गरे; तैपनि उनीहरूले ती कुराहरूको सेवा गरेनन् जुन उनीहरूले देखेका र सुनेका थिए, ती आज्ञाका कारण जुन उनीहरूलाई स्वर्गमा दिइएको थियो।\n\n17 अनि अब, उनीहरूको रुपान्तरणको दिनदेखि उनीहरू अमर अथवा मरणशील भए, मलाई थाहा छैन।\n\n18 तर यति मलाई थाहा छ, त्यो अभिलेखअनुसार जुन मलाई दिइएको छ—उनीहरू भूमिको सतहमाथि अघि गए र सबै जनको सेवा गरे, उनीहरूका प्रवचनमा विश्वास गर्ने जति सबैलाई चर्चमा एकीकृत गर्दै, उनीहरूलाई बप्तिस्मा दिँदै र जत्तिले बप्तिस्मा लिए उनीहरूले पवित्र आत्मा प्राप्त गरे।\n\n19 अनि उनीहरूलाई तीद्वारा कारागारमा फालियो जो चर्चको मातहतमा थिएनन्। अनि ती कारागारहरूले उनीहरूलाई थाम्न सकेनन्, किनकि ती ढलेर दुई टुक्रा भए।\n\n20 अनि उनीहरूलाई पृथ्वीमुनि फालियो; तर उनीहरूले पृथ्वीलाई परमेश्वरका वचनले प्रहार गरे, यतिसम्म कि उहाँको शक्तिद्वारा पृथ्वीका गहिराइहरूबाट उनीहरूलाई मुक्त गरिएको थियो; र त्यसकारण तिनीहरूले उनीहरूलाई पुर्न पर्याप्त गहिरो खाडल खन्न सकेनन्।\n\n21 अनि तीन पटक उनीहरूलाई आगाको भट्टीमा फालियो र उनीहरूले कुनै क्षति प्राप्त गरेनन्।\n\n22 अनि दुई पटक उनीहरूलाई जङ्गली जन्तुहरूको एउटा गुफामा फालियो; र हेर उनीहरूले जङ्गली जन्तुहरूसँग त्यसरी खेले जसरी एउटा बालक दुधे थुमासँग खेल्दछ र कुनै क्षति प्राप्त गरेनन्।\n\n23 अनि यस्तो हुन गयो कि यसरी उनीहरू नफीका सबै जनमाझ अघि गए र ख्रीष्टको सुसमाचार भूमिका सतहमाथि सबै जनसामु प्रचार गरे; र तिनीहरू परमप्रभुमा परिवर्तित भए र ख्रीष्टको चर्चमा एकीकृत भए र त्यस पुस्ताका जन आशीषित थिए, येशूको वचनअनुसार।\n\n24 अनि अब म, मोर्मोन, यी कुराहरूका बारेमा बोल्न एक समयका निम्ति अन्त्य गर्छु।\n\n25 हेर, मैले तिनीहरूको नाउँ लेख्न लागेको थिएँ जसले मृत्युको स्वाद कहिल्यै पाउदैनथे, तर परमप्रभुले निषेधित गर्नुभयो; त्यसकारण म ती लेख्दिनँ, किनकि तिनीहरूलाई संसारबाट लुकाइएको छ।\n\n26 तर हेर, मैले उनीहरूलाई देखेको छु र उनीहरूले मेरो सेवा गरेका छन्।\n\n27 अनि हेर उनीहरू गैह्र-यहूदीहरूमाझ हुनेछन् र गैह्र-यहूदीहरूले उनीहरूलाई चिन्नेछैनन्।\n\n28 उनीहरू यहूदीहरूमाझ पनि हुनेछन् र यहूदीहरूले उनीहरूलाई चिन्नेछैनन्।\n\n29 अनि यस्तो हुन जानेछ, जब परमप्रभुले उहाँको विद्धत्तामा योग्य ठहऱ्याउनुहुनेछ कि उनीहरूले इस्राएलका छरपष्ट भएका सबै कूलहरूको र सबै राष्ट्रहरू, कुटुम्बहरू, भाषाहरू र जनको सेवा गर्नुपर्छ र तिनीहरूबाट धेरै जीवात्माहरू येशूमा ल्याइनुपर्छ, कि उनीहरूको चाहना पूरा हुन सकोस् र परमेश्वरको विश्वास दिलाउन सक्ने शक्तिका कारण जुन उनीहरूमा छ।\n\n30 अनि उनीहरू परमेश्वरका स्वर्गदूतहरू जस्तै छन् र यदि उनीहरूले पितासामु येशूका नाउँमा प्रार्थना गरे भने उनीहरूले त्यस मानिसका सामु आफैँलाई देखाउन सक्नेछन् जसलाई उनीहरूले योग्य ठान्नेछन्।\n\n31 त्यसकारण, उनीहरूद्वारा महान् र अद्भूत कार्यहरू ल्याइनेछन्, त्यो महान् र आगामी दिनअगाडि, जब सबै जन ख्रीष्टको न्यायको आसनअगाडि निश्चय नै खडा हुनुपर्दछ।\n\n32 हो, गैह्र-यहूदीहरूमाझ समेत एक महान् र अद्भूत कार्य उनीहरूद्वारा ल्याइनेछ, त्यो न्यायको दिनअगाडि।\n\n33 अनि यदि तिमीहरूसँग सबै धर्मशास्त्रहरू जसले ख्रीष्टका सबै विस्मयकारी कार्यहरूको विवरण दिन्छन् ती भएका भए, ख्रीष्टका वचनहरूअनुसार तिमीहरूले थाहा पाउने थियौ कि यी कुराहरू निश्चय नै आउनुपर्छ।\n\n34 अनि धिक्कार छ उनीहरूलाई जसले येशूका र तिनीहरूका वचनहरूलाई सुन्नेछैन जसलाई उहाँले चुन्नुभएको छ र उनीहरूमाझ पठाउनुभएको छ; किनकि जसले येशूका वचनहरूलाई ग्रहण गर्दैन र तिनीहरूका वचनहरूलाई ग्रहण गर्दैन जसलाई उहाँले पठाउनु भएकोछ उसले उहाँलाई ग्रहण गर्दैन; र त्यसकारण उहाँले उनीहरूलाई अन्तिम दिनमा ग्रहण गर्नुहुनेछैन।\n\n35 अनि यदि उनीहरू नजन्मेको भए उनीहरूलाई राम्रो हुने थियो। किनकि के तिमीहरू यो ठान्छौ कि तिमीहरूले रिसाएका परमेश्वरको न्यायलाई हटाउन सक्छौ, जसलाई मानिसहरूका पाउमुनि किचिमिची गरिएको छ, कि जसबाट मुक्ति आउन सकोस्?\n\n36 अनि अब हेर, जब मैले तिनीहरूका बारेमा बोलेँ जसलाई परमप्रभुले चुन्नुभएको छ, हो, तीन समेत जसलाई स्वर्गहरूतिर लागिएको थियो, कि मलाई थाहा थिएन कि उनीहरूलाई मरणशीलताबाट अमरत्वमा शुद्ध गरिएको थियो—\n\n37 तर हेर, मैले लेखेदेखि, परमप्रभुसँग मैले सोधखोज गरेको छु र उहाँले मलाई यो प्रकट गर्नुभएको छ कि उनीहरूका शरीरहरूमा परिवर्तन ल्याउन आवश्यक छ अन्यथा यो आवश्यक छ कि उनीहरूले मृत्युको स्वाद पाउनुपर्दछ;\n\n38 त्यसकारण, कि उनीहरूले मृत्युको स्वाद पाउन नपरोस् उनीहरूका शरीरहरूमा परिवर्तन ल्याइएको थियो, कि संसारका पापहरूका निम्ति बाहेक उनीहरूले पीडा र दु:ख सहन नपरोस्।\n\n39 अब यो परिवर्तन त्यो बराबर छैन जुन अन्तिम दिनमा हुनेछ; तर त्यहाँ उनीहरूमाथि परिवर्तन ल्याइएको थियो; यतिसम्म कि सैतानको उनीहरूमाथि शक्ति थिएन, कि उसले उनीहरूलाई लोभ्याउन सकेन; र उनीहरूलाई शरीरमा पवित्र पारिएको थियो, कि उनीहरू पवित्र थिए र पृथ्वीका शक्तिहरूले उनीहरूलाई समात्न सकेनन्।\n\n40 अनि ख्रीष्टको न्यायको दिनसम्म उनीहरू यो अवस्थामा रहनु थियो; र त्यस दिनमा उनीहरूले महान् परिवर्तन प्राप्त गर्नु र अरु ननिस्कने गरी पिताको अधिराज्यमा ग्रहण गरिनु, तर स्वर्गमा अनन्तसम्म परमेश्वरसँग बास गर्नु थियो।\n\n", "3-ne 29": "[center][font_size=26]अध्याय २९[/font_size][/center]\n\n[i]मोर्मोनको पुस्तकको आगमन एक चिन्ह हो कि परमप्रभुले इस्राएलको भेला गर्न र आफ्नो करार पूरा गर्न आरम्भ गर्नुभएको छ—जसले पछिल्ला दिनहरूका प्रकाशहरूलाई र उपहारहरूलाई अस्वीकार गर्छ ती श्रापित हुनेछन्। लगभग ई.सं. ३४–३५।[/i]\n\n1 अनि अब हेर, म तिमीहरूलाई भन्दछु कि जब परमप्रभुले आफ्नो विद्धत्तामा योग्य देख्नुहुनेछ कि यी भनाइहरू उहाँका वचनहरूअनुसार गैह्र-यहूदीहरूसामु आउनेछन्, तब तिमीहरूले थाहा पाउनेछौ कि त्यो करार जुन पिताले उनीहरूको रिक्थका भूमिहरूमा हुने पुनर्स्थापनाका बारेमा इस्राएलका छोराछोरीहरूसँग गर्नु भएको छ, त्यो पूरा हुन थालिसकेको छ।\n\n2 अनि तिमीहरूले थाहा पाउने छौ कि परमप्रभुका वचनहरू, जुन पवित्र अगमवक्ताहरूद्वारा बोलिएका छन्, सबै पूरा हुनेछन्; र तिमीहरूले भन्न आवश्यक छैन कि परमप्रभु इस्राएलका छोराछोरीहरूसामुको आफ्नो आगमन ढिला गर्नुहुन्छ।\n\n3 अनि तिमीहरूले आफ्ना हृदयहरूमा कल्पना गर्न आवश्यक छैन कि ती वचनहरू जुन बोलिएका छन् व्यर्थ छन्, किनकि हेर, परमप्रभुले आफ्नो करारलाई सम्झनुहुनेछ जुन उहाँले इस्राएलका घरानाका आफ्ना जनसँग गर्नुभएको छ।\n\n4 अनि जब तिमीहरूले यी कुराहरू तिमीहरूमाझ आएको देख्नेछौ, तब तिमीहरूले परमप्रभुका कामहरूको उपेक्षा गर्नु आवश्यक छैन, किनकि उहाँको न्यायको तरबार उहाँको दाहिने हातमा छ; र हेर, त्यो दिनमा, यदि तिमीहरूले उहाँका कामहरूको उपेक्षा गऱ्यौ भने उहाँले अह्राउनुहुनेछ कि त्यसले तिमीहरूलाई तुरुन्त जित्नेछ।\n\n5 धिक्कार छ उसलाई जसले परमप्रभुका कार्यहरूको उपेक्षा गर्नेछ, हो, धिक्कार छ उसलाई जसले ख्रीष्टलाई र उहाँका कार्यहरूलाई अस्वीकार गर्नेछ!\n\n6 हो, धिक्कार छ उसलाई जसले परमप्रभुका प्रकाशहरूलाई अस्वीकार गर्नेछ र जसले परमप्रभुले प्रकाशद्वारा, अथवा अगमवाणीद्वारा, अथवा उपहारहरूद्वारा, अथवा भाषाहरूद्वारा, अथवा चङ्गाइहरूद्वारा, अथवा पवित्र आत्माको शक्तिद्वारा अरु काम गर्नुहुन्न् भनी भन्नेछ!\n\n7 हो, अनि धिक्कार छ उसलाई जसले त्यस दिनमा फाइदा लिन भन्नेछ कि येशूद्वारा ल्याइएका आश्चर्य कर्महरू हुन सक्दैनन्; किनकि जसले यो गर्छ ऊ विध्वंशको पुत्र जस्तै हुनेछ, जसका निम्ति कुनै कृपा थिएन, ख्रीष्टका वचनअनुसार!\n\n8 हो, अनि तिमीहरूले न त निन्दा गर्न, न त उपेक्षा गर्न, न त यहूदीहरूको, न त इस्राएलका घरानाका अवशेषमध्ये कसैको खेल बनाउन अरु आवश्यक छ; किनकि हेर, परमप्रभुले उनीहरूसँगको आफ्नो करारलाई सम्झनुहुन्छ र उहाँले त्यसअनुसार उनीहरूलाई गर्नुहुनेछ जुन उहाँले कसम खानुभएको छ।\n\n9 त्यसकारण तिमीहरूले अनुमान गर्न आवश्यक छैन कि तिमीहरूले परमप्रभुको दाहिने हात देब्रेमा बदल्न सक्छौ, ताकि उहाँले त्यो करार पूरा गर्नु न्यायको अभ्यास नगर्नुहोस् जुन उहाँले इस्राएलका घरानासँग गर्नुभएको छ।\n\n", "3-ne 30": "[center][font_size=26]अध्याय ३०[/font_size][/center]\n\n[i]पछिल्ला दिनका गैह्र-यहूदीहरूलाई पश्चात्ताप गर्न, ख्रीष्टकहाँ आउन र इस्राएलका घरानासँग गनिन आज्ञा गरिन्छ। लगभग ई.सं. ३४–३५।[/i]\n\n1 सुन, हे तिमी गैह्र-यहूदीहरू र येशू ख्रीष्ट, जिउँदो परमेश्वरका पुत्रका वचनहरूलाई सुन, जुन उहाँले मलाई आज्ञा दिनुभएको छ कि मैले तिमीहरूका बारेमा बोल्नुपर्दछ, किनकि, हेर उहाँले मलाई आज्ञा दिनुभएको छ कि मैले लेख्नुपर्दछ, यसो भन्दै:\n\n2 फर्क, तिमी सबै गैह्र-यहूदीहरू, तिमीहरूका दुष्ट बाटाहरूबाट; र तिम्रा खराब कामहरूको, तिमीहरूका झुटहरू र छकाइहरूको र तिमीहरूका वेश्यावृत्तिहरूको र तिमीहरूका गोप्य कुकर्महरूको र तिमीहरूका मूर्तिपूजाहरूको र तिमीहरूका हत्याहरूको र तिमीहरूका पुरोहित्याइँहरूको र तिमीहरूका ईर्ष्याहरू र तिमीहरूका झगडाहरूको र तिमीहरूका सबै दुष्टता र कुकर्महरूबाट पश्चात्ताप गर र मसमक्ष आऊ र मेरा नाउँमा बप्तिस्मा लिअ, ताकि तिमीहरूले आफ्ना पापहरूबाट छुटकारा पाउनेछौ र पवित्र आत्माले भरिनेछौ, ताकि तिमीहरू मेरा जनसँग गनिनेछौ जो इस्राएलका घरानाका हुन्।\n\n", "4-ne 1": "[center][font_size=26]चौथो नफी[/font_size][/center]\n\n[center][font_size=26]नफीको पुस्तक जो नफीका छोरा हुन्—येशू ख्रीष्टका शिष्यहरूमध्ये एक[/font_size][/center]\n\nनफीका जनको एक अभिलेख, उनको अभिलेखअनुसार।\n\n[center][font_size=26]अध्याय १[/font_size][/center]\n\n[i]नफीहरू र लमानीहरू सबै परमप्रभुमा परिवर्तित हुन्छन्—उनीहरूसँग सबै कुराहरू साझा हुन्छन्, आश्चर्यजनक कर्महरू गरिन्छन् र भूमिमा उन्नति गर्छन्—दुई शताब्दीहरूपछि, विभाजनहरू, दुष्ट्याइँहरू, गलत चर्चहरू र सताइहरू बढ्दछन्—तीनसय वर्षपछि, नफीहरू र लमानीहरू दुबै दुष्ट बन्दछन्—अम्मारोनले पवित्र अभिलेखहरू लुकाउँछन्। लगभग ई.सं. ३५–३२१।[/i]\n\n1 अनि यस्तो हुन गयो कि चौतीसौँ वर्ष बित्यो र पैतीसौँ वर्ष पनि बित्यो र हेर येशूका शिष्यहरूले सबै भूमि वरिपरि ख्रीष्टका चर्च बनाएका थिए। अनि जति उनीहरूकहाँ आए र साँचैनै आफ्ना पापहरूको पश्चात्ताप गरे, येशूको नाउँमा बप्तिस्मा लिए र उनीहरूले पवित्र आत्मा प्राप्त पनि गरे।\n\n2 अनि छैत्तीसौँ वर्षमा यस्तो हुन गयो, भूमिको सबै सतहमा, नफीहरू र लमानीहरू दुबै, सबै जन परमप्रभुमा परिवर्तित भए र त्यहाँ उनीहरूमाझ कुनै कलहहरू र विवादहरू थिएनन् र प्रत्येक मानिसले एक अर्कासँग न्यायोचित व्यवहार गरे।\n\n3 अनि उनीहरूसँग भएका सबै कुराहरू उनीहरूमाझ साझा थिए; त्यसकारण त्यहाँ धनी र गरिब, बन्दी र स्वतन्त्र थिएनन्, तर उनीहरू सबैलाई स्वतन्त्र र स्वर्गीय उपहारको सहभागी बनाइएको थियो।\n\n4 अनि यस्तो हुन गयो कि सैतीसौँ वर्ष पनि बित्यो र भूमिमा अझै शान्ति निरन्तर थियो।\n\n5 अनि येशूका शिष्यहरूद्वारा त्यहाँ महान् र अद्भूत कार्यहरू ल्याइएका थिए, यतिसम्म कि उनीहरूले बिरामीहरूलाई चङ्गाइ गरे र मृतकहरूलाई उठाए र लङ्गडालाई हिँड्न र अन्धालाई दृष्टि प्राप्त गर्न र बहिरालाई सुन्न लगाए र उनीहरूले मानिसका छोराछोरीहरूमाझ सबै प्रकारका आश्चर्यजनक कर्महरू गरे; र येशूको नाउँमा बाहेक उनीहरूले कुनै पनि आश्चर्यजनक कर्महरू गरेनन्।\n\n6 अनि यसरी अठ्तीसौँ वर्ष बित्यो र उनान्चालीसौँ पनि र एकचालीसौं र बयालीसौँ, हो, उनान्पचासौँ वर्ष समेत बित्यो र एकावउन्नौँ पनि र बावन्नौँ, हो, अनि उनान्साठीयौं वर्षसम्म समेत बित्यो।\n\n7 अनि परमप्रभुले भूमिमा उनीहरूको अत्यन्त उन्नति गराउनुभयो; हो, यतिसम्म कि उनीहरूले फेरि सहरहरू बनाए जहाँका सहरहरू जलाइएका थिए।\n\n8 हो, उनीहरूले त्यो महान् सहर जरहेम्ला समेत फेरि बनाउन लगाए।\n\n9 तर त्यहाँ धेरे सहरहरू थिए जसलाई डुबाइएको थियो र तिनको सट्टामा पानीमाथि आयो, त्यसकारण ती सहरहरूलाई नवीकरण गर्न सकिएनन्।\n\n10 अनि अब, हेर, यस्तो हुन गयो कि नफीका जन अत्यन्त बलिया भए र अत्यन्त छिटो फैलिए र अत्यन्त गोरा र आनन्ददायक जन बने।\n\n11 अनि उनीहरूलाई विवाह गरियो र विवाहमा दिइयो र ती धेरै वाचाहरूअनुसार आशीषित भए जुन परमप्रभुले उनीहरूसँग गर्नुभएको थियो।\n\n12 अनि उनीहरू मोशाका अनुष्ठान र विधिहरूपछि अरु हिँडेनन्; तर उनीहरू ती आज्ञाहरूपछि हिँडे जुन उनीहरूले उनीहरूका परमप्रभु र उनीहरूका परमेश्वरबाट प्राप्त गरेका थिए, निरन्तर उपवास र प्रार्थना गर्दै र प्रार्थना गर्न र परमप्रभुका वचन सुन्न सधैँ एकसाथ भेला हुँदै।\n\n13 अनि यस्तो हुन गयो कि सबै भूमिहरूमा सबै जनमाझ कुनै कलह थिएन; तर त्यहाँ येशूका शिष्यहरूमाझ शक्तिशाली आश्चर्यकर्महरू भएका थिए।\n\n14 अनि यस्तो हुन गयो कि एकहत्तरौँ वर्ष बित्यो र बहत्तरौँ वर्ष पनि, हो र निष्कर्षमा, उनासीऔँ वर्षसम्म बित्यो; हो, सयौँ वर्षसमेत बित्यो र येशूका शिष्यहरू, जसलाई उहाँले चुन्नुभएको थियो, सबै परमेश्वरको परमधामसम्म गएका थिए, ती तीनबाहेक जसले बास बस्नु पर्दथ्यो; र उनीहरूका सट्टामा अरु शिष्यहरू नियुक्त गरियो; र त्यो पुस्ताका धेरै पनि बितेका थिए।\n\n15 अनि यस्तो हुन गयो कि भूमिमा कुनै कलह भएन, परमेश्वरको मायाका कारण जुनले जनका हृदयहरूमा बास गऱ्यो।\n\n16 अनि त्यहाँ कुनै ईर्ष्याहरू थिएन, न त झगडाहरू, न त निन्दो-चर्चो, न त वेश्यावृत्तिहरू, न त झुटहरू, न त हत्याहरू, न त कुनै प्रकारका लम्पटपना थिए; अनि निश्चय नै परमेश्वरका हातद्वारा सृष्टि गरिएका सबै जनमाझ यी भन्दा बढी खुसी जन पाउन सकिन्न।\n\n17 त्यहाँ न त डाँकाहरू, न त हत्याराहरू थिए, न त लमानीहरू, न त कुनै—यायीहरू थिए; तर उनीहरू एकीकृत ख्रीष्टका छोराछोरीहरू र परमेश्वरका अधिराज्यका उत्तराधिकारीहरू थिए।\n\n18 अनि उनीहरू कति आशीषित थिए! किनकि परमप्रभुले उनीहरूका सबै कामहरूमा उनीहरूलाई आशीषित गर्नुभयो; हो, एक सय दश वर्ष बितिन्जेलसम्म पनि उनीहरू आशीषित र उन्नतिशील थिए; अनि ख्रीष्टदेखिका पहिलो पुस्ता बितेको थियो र सबै भूमिमा कुनै कलह थिएन।\n\n19 अनि यस्तो हुन गयो कि नफी, जसले यो अन्तिम अभिलेख राखेका थिए (र उनले यो नफीका पाताहरूमा राखे) उनी मरे र उनका छोरा आमोसले उनको सट्टामा राखे; र उनले पनि नफीका पाताहरूमा राखे।\n\n20 अनि उनले चौरासी वर्षसम्म राखे र भूमिमा अझै शान्ति थियो, जनको एक सानो भाग बाहेक जसले चर्चदेखि बिद्रोह गरेका थिए र आफैँलाई लमानीहरूको नाउँ दिएका थिए; त्यसकारण भूमिमा फेरि लमानीहरू हुन थाले।\n\n21 अनि यस्तो हुन गयो कि आमोस पनि मरे, (र यो ख्रीष्टको आगमनदेखि एक सय चौरान्नब्बे वर्षमा थियो) र उनको छोरा आमोसले उनको सट्टामा अभिलेख राखे; र उनले पनि यो नफीका पाताहरूमा राखे; र यो पनि नफीका पुस्तकमा लेखिएको थियो, जुन यो पुस्तक हो।\n\n22 अनि यस्तो हुन गयो कि दुई सय वर्ष बितेका थिए र केहीबाहेक दोस्रो पुस्ताका सबै बितेका थिए।\n\n23 अनि अब म, मोर्मोन, चाहान्छु कि तिमीहरूले थाहा पाउनु पर्दछ कि जन फैलिएका थिए, यतिसम्म कि उनीहरू भूमिको सम्पूर्ण सतहमाथि फैलिएका थिए र उनीहरूको ख्रीष्टमा भएको उन्नतिका कारण उनीहरू अत्यन्त धनी बनेका थिए।\n\n24 अनि अब, दुईसय एकौँ वर्षमा उनीहरूमाझ ती हुन थाल्यो जुन घमण्डले उचालिएका थिए, जस्तै कि महङ्गा वस्त्रहरू, हरेक प्रकारका असली मोतीहरू र संसारका असली कुराहरू लगाउनु।\n\n25 अनि त्यससमय पश्चात् उनीहरूका समानहरू र उनीहरूका सम्पत्ति उनीहरूमाझ अरु साझा भएनन्।\n\n26 अनि उनीहरू वर्गहरूमा विभाजित हुन थाले; र उनीहरूले फाइदा लिन आफ्ना निम्ति चर्चहरू बनाउन थाले र ख्रीष्टको चर्चको सत्यतालाई अस्वीकार गर्न थाले।\n\n27 अनि यस्तो हुन गयो कि जब दुईसय दश वर्षहरू बितेका थिए भूमिमा धेरै चर्चहरू थिए; हो, त्यहाँ धेरै चर्चहरू थिए जसले ख्रीष्टलाई चिनेको दावी गर्थे र तैपनि उनीहरूले उहाँका सुसमाचारका धेरै भागहरूलाई अस्वीकार गर्थे, यतिसम्म कि उनीहरूले सबै प्रकारका दुष्टताहरूलाई ग्रहण गर्थे र पवित्र उसलाई प्रदान गर्थे जसलाई दिन अयोग्यताका कारण निषेधित गरिएको थियो।\n\n28 अनि यो चर्च दुष्टताका कारण अन्त्यन्त फैलियो र सैतानका शक्तिका कारण जसले उनीहरूका हृदयहरूलाई समात्यो।\n\n29 अनि फेरि, त्यहाँ अर्को चर्च थियो जुनले ख्रीष्टको अस्वीकार गर्दथ्यो; र उनीहरूले ख्रीष्टको सत्य चर्चलाई सताए, तिनीहरूको विनम्रताका र तिनीहरूको ख्रीष्टमाथिको विश्वासका कारण र तिनीहरूमाझ गरिएको धेरै आश्चर्यकर्महरूका कारण उनीहरूले तिनीहरूको ईर्ष्या गरे।\n\n30 त्यसकारण उनीहरूले उनीहरूसँग रहेका येशूका शिष्यहरूमाथि शक्ति र अधिकारको अभ्यास गरे र उनीहरूले तिनीहरूलाई कारागारमा फ्याँके; तर परमेश्वरका वचनको शक्तिद्वारा, जुन तिनीहरूमा थियो, कारागार भत्किएर दुई टुक्रा भयो र तिनीहरू शक्तिशाली आश्चर्यकर्महरू गर्दै उनीहरूमाझ अघि गए।\n\n31 तैपनि र ती सबै आश्चर्यकर्महरू हुँदाहुँदै, जनले आफ्ना हृदयहरू कठोर बनाए र तिनीहरूलाई मार्न खोजे, जसरी यरुशलेमका यहूदीहरूले, उहाँका वचनअनुसार, येशूलाई मार्न खोजे।\n\n32 अनि उनीहरूले तिनीहरूलाई आगोको भट्टीमा फ्याँके र तिनीहरू कुनै क्षति प्राप्त नगरी अघि आए।\n\n33 अनि उनीहरूले तिनीहरूलाई जङ्गली जनवारहरूका गुफाहरूमा फ्याँके, उनीहरूले जङ्गली जनावरहरूसँग त्यसरी खेले जसरी एउटा बालक एउटा थुमासँग खेल्दछ; र तिनीहरू उनीहरूमाझ अघि गए, कुनै क्षति प्राप्त नगरी।\n\n34 तैपनि, जनले आफ्ना हृदयहरू कठोर बनाए, किनकि धेरै पादरीहरू र गलत अगमवक्ताहरूद्वारा धेरै चर्चहरू बनाउन र सबै प्रकारका दुष्टताहरू गर्न उनीहरूलाई अगुवाइ गरिएको थियो। अनि उनीहरूले येशूका जनलाई प्रहार गरे; तर येशूका जनले फेरि प्रहार गरेनन्। अनि यसरी उनीहरू अविश्वासमा र दुष्टतामा कमजोर भए, बर्सेनि, दुईसय तीस वर्ष नबितिन्जेलसम्म।\n\n35 अनि अब यो वर्षमा यस्तो हुन गयो, दुईसय एकतीसौँ वर्षमा, जनमाझ महान् विभाजन भयो।\n\n36 अनि यस्तो हुन गयो कि यो वर्षमा त्यहाँ जन उठे जसलाई नफीहरू भनिन्थ्यो र उनीहरू ख्रीष्टका सत्य विश्वासी थिए र उनीहरूमाझ ती थिए जसलाई लमानीहरू भनिन्थ्यो—याकूबीहरू र येसेफीहरू र जोरामीहरू;\n\n37 त्यसकारण ख्रीष्टका सत्य विश्वासीहरूलाई र ख्रीष्टका सत्य आराधनाकर्ताहरूलाई, (जसमाझ येशूका ती तीन शिष्यहरू थिए जसले बस्नुपर्दछ) नफीहरू र याकूबीहरू र योसेफीहरू र जोरामीहरू भनिन्थ्यो।\n\n38 अनि यस्तो हुन गयो कि जसले सुसमाचारलाई अस्वीकार गरे उनीहरूलाई लमानीहरू र लमुएलीहरू र इश्माएलीहरू भनियो; र उनीहरू विश्वासमा क्षीण भएनन्, तर उनीहरू इच्छापूर्वक ख्रीष्टको सुसमाचारविरुद्ध विद्रोह गरे; र उनीहरूले आफ्ना छोराछोरीहरूलाई विश्वास गर्नहुन्न भनी सिकाए जसरी उनीहरूका पितापुर्खाहरुले प्रारम्भदेखि नै कमजोर भए।\n\n39 अनि यो उनीहरूका पितापुर्खाहरुको दुष्टता र कुकर्महरूका कारण थियो, जसरी यो प्रारम्भमा थियो। अनि उनीहरूलाई परमेश्वरका छोराछोरीहरूलाई घृणा गर्न सिकाइयो, जसरी लमानीहरूलाई नफीका सन्तानहरूप्रति घृणा गर्न प्रारम्भमा सिकाइएको थियो।\n\n40 अनि यस्तो हुन गयो कि दुईसय चवालीस वर्ष बितेका थिए र जनको कारोबार यस्तो थियो। अनि जनको बढी दुष्टभाग बलियो हुँदै गयो र परमेश्वरका जनभन्दा अत्यन्त बढी अनगिन्ती भए।\n\n41 अनि उनीहरूले आफ्ना निम्ति अझै चर्चहरू निरन्तर बनाए र तिनलाई हरेक प्रकारका अनमोल कुराहरूले अझै सजाए। अनि यसरी दुईसय पचास वर्ष र दुई सय साठी वर्षहरू पनि बिते।\n\n42 अनि यस्तो हुन गयो कि जनको दुष्ट भागले गोप्य शपथहरू र गादियान्तोनका गुटबन्दीहरू फेरि बनाउन थाले।\n\n43 अनि नफीका जन भनिने ती जन पनि आफ्ना हृदयहरूमा घमण्डी हुन थाले, उनीहरूका अत्यन्त धनका कारण र उनीहरूका बन्धुहरू, लमानीहरूजस्तै व्यर्थ हुन थाले।\n\n44 अनि यस समयदेखि शिष्यहरू संसारका पापहरूका निम्ति दुखित हुन थाले।\n\n45 अनि यस्तो हुन गयो कि तीनसय वर्षहरू बितेका थिए, नफीका जन र लमानीहरूका जन एक अर्काजस्तै अत्यन्त दुष्ट हुन थाले।\n\n46 अनि यस्तो हुन गयो कि गादियान्तोनका डाँकाहरू भूमिका सबै सतहमा फैलिए; र येशूका शिष्यहरूबाहेक कोही पनि धर्मी थिएनन्। अनि सुन र चाँदी ढुकुटीमा प्रचूरतामा थुपारिए र हरेक प्रकारका सम्वाहनमा ओसारपसार गरियो।\n\n47 अनि यस्तो हुन गयो कि तीनसय पाँच वर्ष बितेका थिए, (र जन अझै पनि दुष्टतामा थिए) आमोस मरे; र उनका भाइ, अम्मारोनले उनको सट्टामा अभिलेख राखे।\n\n48 अनि यस्तो हुन गयो कि जब तीनसय बीस वर्षहरू बितेका थिए, अम्मरोनले, पवित्र आत्माद्वारा बाध्य भएकाले, अभिलेखहरू लुकाए जुन पवित्र थिए—हो, सबै पवित्र अभिलेखहरूसमेत जुन एक पिँढीदेखि अर्को पिँढीसम्म हस्तान्तरण गरिएका थिए, जुन पवित्र थिए—ख्रीष्टको आगमनदेखिको तीनसय बीसौँ वर्षसम्म समेत।\n\n49 अनि उनले परमप्रभुमा ती लुकाए, कि ती फेरि याकूबको घरानाका अवशेषसम्म जान सकोस्, अगमवाणी र परमप्रभुका वाचाहरूअनुसार। अनि यसरी अम्मारोनका अभिलेखको अन्त्य हुन्छ।\n\n", "morm 1": "[center][font_size=26]मोर्मोनको पुस्तक[/font_size][/center]\n\n[center][font_size=26]अध्याय १[/font_size][/center]\n\n[i]अम्मारोनले मोर्मोनलाई पवित्र अभिलेखहरूका बारेमा निर्देशन दिन्छन्—नफीहरू र लमानीहरूबीच युद्ध आरम्भ हुन्छ—तीन नफीहरूलाई लगिन्छ—दुष्टता, अविश्वास, जादुगरीहरू र तन्त्रमन्त्र फैलिन्छ। लगभग ई.सं. ३२१–३२६।[/i]\n\n1 अनि अब म, मोर्मोन, मैले देखेका र सुनेका कुराहरूको एउटा अभिलेख बनाउँछु र त्यसलाई मोर्मोनको पुस्तक भन्दछु।\n\n2 अनि लगभग त्यस समयतिर जब अम्मारोनले परमप्रभुमा ती अभिलेखहरू लुकाए, उनी मकहाँ आए, (म दश वर्षको उमेरको भएकाले र मैले मेरा जनका शिक्षाको तरिकामा केही शिक्षित हुन थालेँ) र अम्मारोनले मलाई भने: म अनुमान गर्छु कि तिमी एक गम्भीर बालक हौ र ध्यान दिनमा तीव्र छौ;\n\n3 त्यसकारण, जब तिमी चौबीस वर्षका हुन्छौ म चाहान्छु कि तिमीले यी कुराहरू सम्झनु पर्छ जुन तिमीले यी जनका बारेमा देखेका छौ; र जब तिमी त्यो उमेरका हुन्छौ अन्तुमको भूमितिर पहाडमा जाऊ जसलाई शिम भनिनेछ; र त्यहाँ मैले यी जनका बारेका सबै पवित्र कुँदाइहरू जम्मा गरेको छु।\n\n4 अनि हेर, तिमीले नफीका पाताहरू आफ्नो साथ लैजानेछौ र बाँकीलाई तिमीले जहाँ छन् त्यही स्थानमा छाड्नेछौ; अनि तिमीले नफीका पाताहरूमा ती सबै कुराहरू कुँद्नेछौ जुन तिमीले यी जनका बारेमा देखेका छौ।\n\n5 अनि म, मोर्मोन, नफीको सन्तति भएकाले, (र मेरा पिताको नाउँ मोर्मोन थियो) मैले यी कुराहरू सम्झेँ जुन अम्मारोनले मलाई आज्ञा दिए।\n\n6 अनि यस्तो हुन गयो कि मलाई, एघार वर्षको भएकाले, मेरा पिताद्वारा दक्षिणतर्फको भूमिमा, जरहेम्लाको भूमिमा समेत लगियो।\n\n7 भूमिको सम्पूर्ण सतह भवनहरूले भरिएका थिए र जन लगभग समुद्रका बालुवा जत्तिकै अनगिन्ती थिए।\n\n8 अनि यो वर्षमा यस्तो हुन गयो नफीहरूबीच युद्ध हुन थाल्यो, जो नफीहरू र याकूबीहरू र योसेफीहरू र जोरामीहरूद्वारा बनेका थिए; र यो युद्ध नफीहरू र लमानीहरू र लमुएलीहरू र इश्माएलीहरूबीच थियो।\n\n9 अब लमानीहरू र लमुएलीहरू र इश्माएलीहरूलाई लमानीहरू भनिन्थ्यो र दुई पक्षहरू नफीहरू र लमानीहरू थिए।\n\n10 अनि यस्तो हुन गयो कि युद्ध सिदोनको पानीनजिक जरहेम्लाका सिमानाहरूमा उनीहरूमाझ हुन थाल्यो।\n\n11 अनि यस्तो हुन गयो कि नफीहरूले मानिसहरूको एक महान् सङ्ख्या, तीस हजारभन्दा बढी संख्या समेत एकसाथ जम्मा गरेका थिए। अनि यस्तो हुन गयो कि उनीहरूसँग त्यो सोही वर्षमा थुप्रै लडाइँहरू भए, जुनमा नफीहरूले लमानीहरूलाई हराए र उनीहरूमध्ये धेरैको बध गरे।\n\n12 अनि यस्तो हुन गयो कि लमानीहरूले आफ्ना योजनालाई त्यागे र भूमिमा शान्ति स्थापित भयो; र लगभग चारवर्षको अन्तरालसम्म शान्ति रह्यो, कि त्यहाँ कुनै रक्तपात भएन।\n\n13 तर सम्पूर्ण भूमिको सतहमाथि दुष्टता फैलियो, यतिसम्म कि परमप्रभुले आफ्ना प्रिय शिष्यहरूलाई लैजानुभयो र आश्चर्यजनक कर्महरूका र चङ्गाइका कार्यहरू जनका दुष्टताका कारण रोकिए।\n\n14 अनि परमप्रभुबाट त्यहाँ कुनै उपहारहरू थिएनन् र पवित्र आत्मा उनीहरूको दुष्टता र अविश्वासका कारण कसैमा आएनन्।\n\n15 अनि म, पन्ध्र वर्षको उमेरको भएकाले र केही गम्भीर सोचको भएकाले, त्यसकारण मलाई परमप्रभुद्वारा भेटियो र मैले येशूको कृपालाई चाखेँ र थाहा पाएँ।\n\n16 अनि मैले यी जनसामु प्रवचन दिने प्रयास गरेँ, तर मेरो मुख बन्द भयो र मलाई निषेध गरियो कि मैले उनीहरूमाझ प्रचार गर्नहुँदैन; किनकि हेर उनीहरूले इच्छापूर्वक उनीहरूका परमेश्वरविरुद्ध विद्रोह गरेका थिए; र उनीहरूका दुष्टताका कारण, प्रिय शिष्यहरूलाई भूमिबाट लगियो।\n\n17 तर म उनीहरूमाझ रहेँ, तर मलाई उनीहरूसामु प्रवचन दिन निषेधित गरिएको थियो, उनीहरूका हृदयका कठोरताका कारण; र उनीहरूका हृदयका कठोरताका कारण भूमि उनीहरूका निम्ति श्रापित भयो।\n\n18 अनि ती गादियान्तोन डाँकाहरूले, जो लमानीहरूमाझ थिए, भूमि ढाके, यतिसम्म कि त्यहाँका बासिन्दाहरूले आफ्ना खरखजानाहरू पृथ्वीमा लुकाउन थाले; र ती चिप्ला भए, किनभने परमेश्वरले भूमिलाई श्राप दिनुभएको थियो, कि तिनले ती समात्न सकेनन्, न त ती राख्न नै सके।\n\n19 अनि यस्तो हुन गयो कि त्यहाँ जादुगरीहरू र तन्त्रमन्त्रहरू र जादुहरू थिए; र दुष्ट चाहिँको शक्ति भूमिको सम्पूर्ण सतहमाथि आएको थियो, अबिनादीका र लमानी शमुएलका पनि वचनहरू पूरा हुनमा समेत।\n\n", "morm 2": "[center][font_size=26]अध्याय २[/font_size][/center]\n\n[i]मोर्मोनले नफी सेनाहरूको अगुवाइ गर्छन्—रक्तपात र हिंसाले भूमि बढार्छ—नफीहरूले दोषीको दु:खका साथ शोक गर्छन् र विलाप गर्छन्—उनीहरूको अनुग्रहको दिन बितिसकेको छ—मोर्मोनले नफीका पाताहरू प्राप्त गर्छन्—युद्धहरू निरन्तर भइरहन्छन्। लगभग ई.सं. ३२७–३५०।[/i]\n\n1 अनि यस्तो हुन गयो त्यही वर्षमा त्यहाँ नफीहरू र लमानीहरूबीच फेरि युद्ध हुन थाल्यो। अनि म कलिलो भए पनि, कदमा ठूलो थिएँ; त्यसकारण नफीका जनले मलाई नियुक्त गरे कि म उनीहरूको अगुवा, अर्थात् उनीहरूका सेनाहरूको अगुवा हुनुपर्दछ।\n\n2 त्यसकारण यस्तो हुन गयो कि मेरो सोह्रौँ वर्षमा म नफीहरूका सेनाको अगुवामा लमानीहरूका विरुद्ध अघि गएँ; त्यसकारण तीनसय छब्बीस वर्ष बितेका थिए।\n\n3 अनि यस्तो हुन गयो कि तीनसय सत्ताइसौँ वर्षमा लमानीहरू अत्यन्त महान् शक्तिका साथ हामीमाथि आए, यतिसम्म कि उनीहरूले मेरा सेनाहरूलाई तर्साए; त्यसकारण तिनीहरूले लडेनन र तिनीहरू उत्तर भेगतर्फ पछि हट्न थाले।\n\n4 अनि यस्तो हुन गयो कि हामी अन्गोलाको सहरमा आयौँ र हामीले त्यो सहरलाई अधीनमा लियौँ र लमानीहरूविरुद्ध आफ्नो सुरक्षा गर्न तयार गऱ्यौँ। अनि यस्तो हुन गयो कि हामीले हाम्रो शक्तिका साथ त्यो सहरलाई बलियो बनायौँ; तर हाम्रो सम्पूर्ण शक्ति भए पनि लमानीहरू हामीमाथि आए र हामीलाई सहरबाट लखेटे।\n\n5 अनि उनीहरूले हामीलाई दाउदको भूमिबाट पनि बाहिर लखेटे।\n\n6 अनि हामी अघि बढ्यौँ र यहोशुको भूमिमा आयौँ, जुन पश्चिममा समुद्र किनारको सिमानामा थियो।\n\n7 अनि यस्तो हुन गयो कि हामी हाम्रा जनहरूलाई सम्भव भएजति छिटो एक साथ भेला गऱ्यौँ, ताकि हामीले उनीहरूलाई एउटा समूहमा जम्मा गर्न सकूँ।\n\n8 तर हेर, भूमि डाँकाहरू र लमानीहरूले भरिएको थियो; र मेरा जनमाथि झुन्डिएको त्यो भयानक विनाश हुँदाहुँदै पनि, उनीहरूले आफ्ना खराब कार्यहरूको पश्चात्ताप गरेनन्; त्यसकारण भूमिको सम्पूर्ण सतहभरि रक्तपात र हिँसा फैलिएको थियो, नफीहरूको भाग र लमानीहरूको भाग दुबैमा; र यो भूमिको सम्पूर्ण सतहभरी एउटा पूर्ण क्रान्ति थियो।\n\n9 अनि अब, लमानीहरूको एउटा राजा थिए र उनको नाउँ हारुन थियो; र उनी चवालीस हजार सेनाका साथ हाम्रा विरुद्ध आए। अनि हेर, मैले बयालीस हजारका साथ उनलाई थामेँ। अनि यस्तो हुन गयो कि मैले मेरा सेनाका साथ उनलाई हराएँ कि उनीहरू मेरा अगाडिबाट भागे। अनि हेर, यो सबै गरियो र तीनसय तीस वर्ष बितेका थियो।\n\n10 अनि यस्तो हुन गयो कि नफीहरूले आफ्ना दुष्टताको पश्चात्ताप गर्न थाले र शमुएल अगमवक्ताद्वारा भनिएजस्तै कराउन थाले; किनकि हेर कुनै मानिसले त्यो राख्न सकेन जुन उसको आफ्नो थियो, भूमिमा भएका चोरहरू र डाँकाहरू र हत्याराहरू र जादु कलाका र तन्त्रमन्त्रका कारण।\n\n11 यसरी यी कुराहरूका कारण सम्पूर्ण र अझ विशेष गरी नफीका जनमाझ भूमिमा शोक र विलाप हुन थाल्यो।\n\n12 अनि यस्तो हुन गयो कि जब म, मोर्मोनले उनीहरूका विलाप र उनीहरूका शोक र परमेश्वरअगाडिका उनीहरूको दु:ख देखे, मेरो हृदय ममा खुसियाली मनाउन थाल्यो, कृपा र परमप्रभुप्रतिको धीरतालाई जान्दै, त्यसकारण यो अनुमान गर्दै कि उहाँ उनीहरूप्रति कृपालु हुनुहुनेछ कि उनीहरू फेरि धर्मी जन बन्नेछन्।\n\n13 तर हेर मेरो यो खुसी व्यर्थ थियो, किनकि उनीहरूको दु:ख परमेश्वरको कृपाका कारण पश्चात्तापका निम्ति थिएन; तर यो दोषीको दु:खका निम्ति थियो, किनभने परमेश्वरले उनीहरूलाई पापमा खुसियाली लिन कहिल्यै दिनुभएन।\n\n14 अनि उनीहरू चूर्ण हृदयहरू र पछुताएका आत्माहरूका साथ येशूकहाँ आएनन्, तर उनीहरूले परमेश्वरलाई सरापे र मर्न चाहे। तैपनि उनीहरूले आफ्ना जीवनहरूका निम्ति तरबारका साथ सङ्घर्ष गर्दथे।\n\n15 अनि यस्तो हुन गयो कि मेरो दु:ख फेरि मकहाँ फर्क्यो र मैले देखेँ कि अनुग्रहको दिन उनीहरूबाट भाग्यो, संसारिक रुप र आत्मिक रुप दुबैमा; किनकि मैले उनीहरूमध्ये हजारौँलाई परमेश्वरविरुद्ध खुल्ला विद्रोहमा काटेर ढालिएको र गोवर झैँ भूमिको सतहमा थुपारिएको देखेँ। अनि यसरी तीनसय चवालीस वर्षहरू वितेका थिए।\n\n16 अनि यस्तो हुन गयो कि तीनसय पैँतालीसौँ वर्षमा नफीहरू लमानीहरू अघिबाट भाग्न थाले; र उनीहरूको प्रत्यागमनमा उनीहरूलाई रोक्न सम्भव हुनुभन्दा अगाडि उनीहरू यशोनको भूमि नआइन्जेलसम्म उनीहरूलाई लखेटियो।\n\n17 अनि अब, यशोनको सहर त्यो भूमिनजिक थियो जहाँ अम्मारोनले परमप्रभुकहाँ ती अभिलेखहरू थुपारेका थिए, ताकि तिनको विनाश नगरियोस्। अनि हेर मैले अम्मारोनका वचनहरूअनुसार गएको थिएँ र नफीका पाताहरू लिएको थिएँ र अम्मारोनका वचनहरूअनुसार अभिलेख बनाएँ।\n\n18 अनि मैले नफीका पाताहरूमाथि सबै दुष्टता र कुकर्महरूको पूरा विवरण बनाएँ; तर यी पाताहरूमाथि मैले उनीहरूका दुष्टता र कुकर्महरूको पूरा विवरण बनाउनबाट रोकेँ, किनकि हेर, मैले मानिसहरूका तरिकाहरू जान्न सक्ने भएदेखि मेरा आँखाहरूअगाडि दुष्टता र कुकर्महरूको निरन्तर दृश्य आएको छ।\n\n19 अनि उनीहरूका दुष्टताका कारण मलाई धिक्कार छ; किनकि मेरो हृदय मेरा सबै दिनहरूमा उनीहरूका दुष्टताका कारण दु:खले भरिएको छ; तैपनि, मलाई थाहा छ कि त्यो अन्तिम दिनमा मलाई उत्थान गरिनेछ।\n\n20 अनि यस्तो हुन गयो कि यो वर्षमा नफीका जनको फेरि सिकार खेलियो र लखेटियो। अनि यस्तो हुन गयो कि हामीहरूलाई शेम भन्ने उत्तरको भूमिमा नपुऱ्याइन्जेलसम्म लखेटियो।\n\n21 अनि यस्तो हुन गयो कि हामीले शेमको सहरलाई बलियो बनायौँ र हामीले हाम्रा जनलाई सम्भव भएसम्म जम्मा गऱ्यौँ, ताकि हुनसक्छ हामीले उनीहरूलाई विनाशबाट बचाउन सकौँ।\n\n22 अनि यस्तो हुन गयो तीनसय छयालीसौँ वर्षमा उनीहरू फेरि हामीमाथि आउन थाले।\n\n23 अनि यस्तो हुन गयो कि मैले मेरा जनसामु बोलेँ र महान् शक्तिका साथ उनीहरूलाई उक्साएँ, कि उनीहरू सहासपूर्वक लमानीहरूअगाडि खडा हुनुपर्दछ र उनीहरूका पत्नीहरू र उनीहरूका छोराछोरीहरू र उनीहरूका भवनहरू र उनीहरूका घरहरूका निम्ति लड्नुपर्दछ।\n\n24 अनि मेरा वचनहरूले उनीहरूलाई केही हदसम्म उत्साह दियो, यतिसम्म कि उनीहरू लमानीहरूअगाडिबाट भागेनन्, तर उनीहरूका विरुद्ध सहासका साथ खडा भए।\n\n25 अनि यस्तो हुन गयो कि हामीले तीसहजारको सेनाले पचासहजारको सेनाविरुद्ध लड्यौँ। अनि यस्तो हुन गयो कि हामी उनीहरूअगाडि यति अडिग भएर खडा भयौँ कि उनीहरू हाम्रा अगाडिबाट भागे।\n\n26 अनि यस्तो हुन गयो कि जब उनीहरू भागेका थिए हामीले उनीहरूलाई हाम्रा सेनाहरूका साथ फेरि पछ्यायौँ र उनीहरूलाई हरायौँ; तैपनि परमप्रभुको शक्ति हामीसँग थिएन; हो, हामीलाई हामीमै छाडिएको थियो, कि परमप्रभुको आत्मा हामीमा बसेन; त्यसकारण हामी हाम्रा बन्धुहरूजस्तै कमजोर भएका थियौँ।\n\n27 अनि मेरो हृदय मेरा जनमाथिको प्रकोपका कारण, उनीहरूका दुष्टताका कारण र उनीहरूका कुकर्महरूका कारण दुखित भयो। तर हेर, हाम्रा रिक्थका भूमि फेरि अधीनमा नलिइन्जेलसम्म हामी लमानीहरू र गादियान्तोन डाँकाहरूका विरुद्ध गयौँ।\n\n28 अनि तीनसय उनान्पचासौँ वर्ष बितेको थियो। अनि तीनसय पचासौँ वर्षमा हामीले लमानीहरू र गादियान्तोन डाँकाहरूसँग एउटा सन्धि गऱ्यौँ, जुनमा हामीले हाम्रो रिक्थको भूमिलाई विभाजित भएको पायौँ।\n\n29 अनि लमानीहरूले हामीलाई उत्तरतर्फको भूमि दिए, हो, त्यो साँघुरो घाँटीसम्म समेत जसले दक्षिणतर्फको भूमिसम्म लैजान्छ। अनि हामीले लमानीहरूलाई दक्षिणतर्फको सबै भूमि दियौँ।\n\n", "morm 3": "[center][font_size=26]अध्याय ३[/font_size][/center]\n\n[i]मोर्मोन नफीहरूकहाँ पश्चात्तापको घोषणा गर्दछन्—उनीहरूले महान् विजय प्राप्त गर्छन् र उनीहरूको आफ्ना शक्तिमा महिमा गर्छन्—मोर्मोन उनीहरूको अगुवाइ गर्न अस्वीकार गर्छन् र उनीहरूका निम्तिका उनका प्रार्थनाहरूबिना आस्थाका हुन्छन्—मोर्मोनको पुस्तकले इस्राएलका बाह्र कूलहरूलाई सुसमाचारमा विश्वास गर्न निम्त्याउँछ। लगभग ई.सं. ३६०–३६२।[/i]\n\n1 अनि यस्तो हुन गयो कि लमानीहरू दश वर्ष अरु नबितिन्जेलसम्म लडाइँ गर्न आएनन्। अनि हेर, मैले मेरा जन, नफीहरूलाई उनीहरूका भूमिहरू र लडाइँको समयका निम्ति उनीहरूका हतियारहरू तयार गर्न लगाएँ।\n\n2 अनि यस्तो हुन गयो परमप्रभुले मेरासामु भन्नुभयो: यी जनसामु कराऊ—पश्चात्ताप गर र मसमक्ष आओ र तिमीहरूले बप्तिस्मा लिअ र मेरो चर्चलाई फेरि बनाओ र म तिमीहरूलाई छाड्नेछु।\n\n3 अनि मैले यी जनसामु कराएँ, तर यो व्यर्थमा थियो; र उनीहरूले महसुस गरेनन् कि यो परमप्रभु हुनुहुन्थ्यो जसले उनीहरूलाई जोगाइदिनुभएको थियो र उनीहरूलाई पश्चात्तापको मौका दिनुभएको थियो। अनि हेर उनीहरूले आफ्ना हृदयहरूलाई परमप्रभु उनीहरूका परमेश्वरविरुद्ध कठोर बनाए।\n\n4 अनि यस्तो हुन गयो कि यो दशौँ वर्ष बितेपछि, समष्ठिमा ख्रीष्टको आगमनदेखि तीनसय साठी वर्ष बनाउँदै, लमानीहरूका राजाले मलाई एउटा पत्र लेखे, जुनले मलाई ज्ञान दियो कि उनीहरू फेरि हाम्रा विरुद्ध लडाइँ गर्न आउन तयारी गरिरहेका थिए।\n\n5 अनि यस्तो हुन गयो कि मैले मेरा जनलाई अह्राएँ कि उनीहरू उजाड भूमिमा एकसाथ भेला हुनू, एक सहरमा जुन सिमानामा थियो, त्यो साँघुरो घाँटीनजिक जुनले दक्षिणतर्फको भूमितिर लैजान्थ्यो।\n\n6 अनि हामीले हाम्रा सेनाहरू त्यहाँ राख्यौँ, कि हामीले लमानीहरूका सेनाहरूलाई रोक्न सकौँ, कि उनीहरूले हाम्रा भूमिहरू कुनैलाई अधीनमा लिन नसकून्; त्यसकारण हामीले उनीहरूविरुद्ध हाम्रा सबै फौजका साथ बलिया बनायौँ।\n\n7 अनि यस्तो हुन गयो कि तीनसय एकसठ्ठीयौँ वर्षमा लमानीहरू हाम्रा विरुद्ध लडाइँ गर्न उजाडको सहरसम्म तल आए; र यस्तो हुन गयो कि त्यो वर्षमा हामीले उनीहरूलाई हरायौँ, यतिसम्म कि उनीहरू फेरि उनीहरूका आफ्ना भूमितिर फर्के।\n\n8 अनि तीनसय बैसठ्ठीयौँ वर्षमा उनीहरू लडाइँ गर्न फेरि तल आए। अनि हामीले उनीहरूलाई फेरि हरायौँ र उनीहरूका ठूलो सङ्ख्यालाई बध गऱ्यौँ र उनीहरूका मृतकहरूलाई समुद्रमा फ्याँक्यौँ।\n\n9 अनि अब, यो महान् कुराका कारण जुन मेरा जन, नफीहरूले गरेका थिए, उनीहरूले आफ्नो शक्तिमा घमण्ड गर्न थाले र स्वर्गहरूअगाडि कसम खान थाले कि उनीहरूले आफ्ना ती बन्धुहरूको रगतको बदला लिनेछन् जसलाई उनीहरूका शत्रुहरूद्वारा वध गरिएको थियो।\n\n10 अनि उनीहरूले स्वर्गको र परमेश्वरको सिंहासनको पनि कसम खाए, कि उनीहरू उनीहरूका शत्रुहरूविरुद्ध लड्न जानेछन् र तिनीहरूलाई भूमिको सतहदेखि हटाउनेछन्।\n\n11 अनि यस्तो हुन गयो कि उनीहरूका दुष्टता र कुकर्मका कारण म, मोर्मोन यस समयदेखि उनीहरूको सेनानी र यी जनको अगुवा हुन पूरै अस्वीकार गरेँ।\n\n12 हेर, मैले उनीहरूको अगुवाइ गरेको थिएँ, उनीहरूको दुष्टता हुँदाहुँदै पनि मैले उनीहरूलाई धेरै पटक लडाइँमा अगुवाइ गरेको थिएँ र उनीहरूलाई माया गरेको थिएँ, ममा भएको परमेश्वरको मायाअनुसार, मेरो पूरै हृदयका साथ; अनि मेरो जीवात्मा उनीहरूका निम्ति सारा दिनभरि परमेश्वरसामु प्रार्थनामा खन्याइएको थियो; तैपनि, यो आस्था बिना थियो, उनीहरूका हृदयका कठोरताका कारण।\n\n13 अनि मैले उनीहरूलाई तीन पटक उनीहरूका शत्रुहरूका हातहरूबाट मुक्त गरेको छु र उनीहरूले आफ्ना पापहरूको पश्चात्ताप गरेका छैनन्।\n\n14 अनि जब उनीहरूले त्यो सबैको कसम खाएका थिए जुन हाम्रा परमप्रभु र मुक्तिदाता येशू ख्रीष्टद्वारा निषेधित गरिएको थियो, कि उनीहरू आफ्ना शत्रुहरूसामु लडाइँ गर्न जानेछन् र आफ्ना बन्धुहरूको रगतको बदला लिनेछन्, हेर, परमप्रभुको आवाज मकहाँ आयो, यसो भन्दै:\n\n15 बदला लिने काम मेरो हो र म बदला लिनेछु र किनभने यी जनले मैले उनीहरूलाई मुक्त गरेपछि पश्चात्ताप गरेनन्, हेर, उनीहरूलाई पृथ्वीको सतहबाट अलग्याइनेछ।\n\n16 अनि यस्तो हुन गयो कि मैले मेरा शत्रुहरूविरुद्ध जान पूरै अस्वीकार गरेँ; र मैले परमप्रभुले आज्ञा गरेजस्तै समेत गरेँ; र म संसारसामु ती कुराहरूको प्रकट गर्न एक निष्क्रिय साक्षीका रुपमा खडा भएँ जुन मैले देखेँ र सुनेँ, ती आत्माका प्रकटहरूअनुसार जुनले आगामी कुराहरूको गवाही दिएका थिए।\n\n17 त्यसकारण, म तिमीहरूलाई लेख्छु, गैह्र-यहूदीहरू र तिमीहरूलाई पनि, इस्राएलका घराना, जब कार्य आरम्भ हुनेछ, कि तिमीहरू तिमीहरूको रिक्थको भूमिमा फर्कन तयार गर्न लागेका हुनेछौ।\n\n18 हो, हेर, म पृथ्वीका पल्लो छेउकाहरूलाई लेख्छु; हो, तिमीहरूलाई, इस्राएलका बाह्र कूलहरूलाई, जसलाई उनीहरूका कार्यहरूअनुसार ती बाह्रद्वारा न्याय गरिनेछ जसलाई येशू ख्रीष्टले यरुशलेमको भूमिमा उहाँका शिष्यहरू हुन चुन्नुभयो।\n\n19 अनि म यी जनका अवशेषलाई पनि लेख्दछु, जसलाई ती बाह्रद्वारा न्याय पनि गरिनेछ जसलाई येशूले यो भूमिमा चुन्नुभयो; र उनीहरूलाई ती अर्का बाह्रद्वारा न्याय गरिनेछ जसलाई येशूले यरुशलेमको भूमिमा चुन्नुभयो।\n\n20 अनि यी कुराहरू आत्माले मलाई प्रकट गर्छन्; त्यसकारण म तिमीहरू सबैलाई लेख्दछु। अनि यो कारणका निम्ति म तिमीहरूलाई लेख्दछु, कि तिमीहरूले थाहा पाउन सक कि तिमीहरू ख्रीष्टको न्यायको आसनअगाडि खडा हुनुपर्छ, हो, प्रत्येक आत्मा जुन आदमको सम्पूर्ण मानव परिवारको मातहतका हुन्; र तिमीहरू आफ्ना कार्यहरूको न्याय गरिन खडा हुनुपर्छ, चाहे ती असल भए पनि अथवा खराब भए पनि;\n\n21 अनि यो पनि कि तिमीहरूले येशू ख्रीष्टको सुसमाचारको विश्वास गर्न सक, जुन तिमीहरूले तिमीहरूमाझ पाउनेछौ; र यो पनि कि यहूदीहरू, परमप्रभुका कारारवद्ध जनले उनीबाहेक अरु साक्षी पाउनेछन् जसलाई उनीहरूले देखे र सुने, कि येशू, जसलाई उनीहरूले वध गरे, सोही ख्रीष्ट र सोही परमेश्वर हुनुहुथ्यो।\n\n22 अनि म चाहान्छु कि मैले पृथ्वीका पल्लो छेउका तिमीहरू सबैलाई पश्चात्ताप गर्न र ख्रीष्टको न्यायको आसनअगाडि खडा हुन तयार गर्न मनाउन सकूँ।\n\n", "morm 4": "[center][font_size=26]अध्याय ४[/font_size][/center]\n\n[i]युद्ध र हिँसा जारी रहन्छ—दुष्टहरूलाई दुष्टहरूले सजायँ दिन्छन्—सम्पूर्ण इस्राएलमा यसअघि भन्दा झन् ठूलो दुष्टता फैलन्छ—आइमाईहरू र बालबालिकाहरूलाई मूर्तिहरूसामु बलि चढाइन्छ—लमानीहरूले उनीहरूअगाडि नफीहरूलाई बढार्न थाल्छन्। लगभग ई.सं. ३६३–३७५।[/i]\n\n1 अनि अब यस्तो हुन गयो कि तीनसय त्रिसठ्ठीयौँ वर्षमा नफीहरू आफ्ना सेनाहरूका साथ लमानीहरूविरुद्ध लडाइँ गर्न उजाड भूमिबाहिर गए।\n\n2 अनि यस्तो हुन गयो कि नफीहरूका सेनाहरूलाई उजाडको भूमितिर पुन: धपाइयो। अनि जब उनीहरू अझै थकित थिए, लमानीहरूको नया सेना उनीहरूमाथि आए; र उनीहरूसँग कष्टप्रद लडाइँ भयो, यतिसम्म कि लमानीहरूले उजाडको सहरलाई अधीनमा लिए र नफीहरूमध्ये धेरैको बध गरे र धेरैलाई कैदी लिए।\n\n3 अनि बाँकी भागे र तेयान्कुम सहरका बासिन्दाहरूसँग सम्मिलित भए। अब तेयान्कुम सहर समुद्र किनारका सिमानाहरूमा थियो; र यो उजाड सहरको नजिक पनि थियो।\n\n4 अनि यो किनभने नफीहरूका सेनाहरू लमानीहरूसामु गएका थिए कि उनीहरू प्रहारित हुन थाले; किनकि यदि त्यसो नभएको भए, लमानीहरूको उनीहरूमाथि कुनै शक्ति हुन सक्दैनथ्यो।\n\n5 तर, हेर, परमेश्वरको न्यायले दुष्टलाई जित्नेछ; र यो दुष्टद्वारा हो कि दुष्टहरूले सजाय पाउँछन्; किनकि यो दुष्टले हो जसले मानिसका छोराछोरीहरूका हृदयहरूलाई रक्तपातमा भड़काउँछ।\n\n6 अनि यस्तो हुन गयो कि लमानीहरूले तेयान्कुम सहरका विरुद्ध आउन तयारी गरे।\n\n7 अनि यस्तो हुन गयो तीनसय चौसठ्ठीयौँ वर्षमा लमानीहरू तेयान्कुम सहरका विरुद्ध आए ताकि उनीहरूले तेयान्कुम सहरलाई पनि अधीनमा लिन सकून्।\n\n8 अनि यस्तो हुन गयो कि उनीहरूलाई नफीहरूद्वारा पछाडि धकेलियो र लखेटियो। अनि जब नफीहरूले देखे कि उनीहरूले लमानीहरूलाई लखेटेका थिए उनीहरूले फेरि आफ्ना शक्तिमा घमण्ड गरे; र उनीहरू आफ्ना शक्तिमा अघि गए र उजाड सहरलाई अधीनमा लिए।\n\n9 अनि अब यी सबै कुराहरू गरिएको थियो र दुबै पक्षहरूमा, नफीहरू र लमानीहरू दुबैका हजारौँको वध गरिएको थियो।\n\n10 अनि यस्तो हुन गयो कि तीनसय छैसठ्ठीयौँ वर्ष बितेको थियो र लमानीहरू नफीहरूविरुद्ध लडाइँ गर्न फेरि आए; र अझै नफीहरूले आफूले गरेका दुष्टताको पश्चात्ताप गरेनन्, तर उनीहरूका दुष्टतामा निरन्तररुपमा रहे।\n\n11 अनि जिब्रालाई यो वर्णन गर्न असम्भव छ, अथवा मानिसलाई त्यो रक्तपात र हिंसाको भयावह दृश्यको परिपूर्ण विवरण लेख्न जुन नफीहरू र लमानीहरू दुबैका जनमाझ थियो; अनि प्रत्येक हृदय कठोर पारिएको थियो, ताकि उनीहरू निरन्तर रगत बगाउनमा आनन्दित भए।\n\n12 अनि लहीका छोराछोरीहरूमाझ कहिल्यै त्यस्तो भयङ्कर दुष्टता भएको थिएन, न त इस्राएलका सम्पूर्ण घरानामा समेत भएको थियो, परमप्रभुका वचनहरूअनुसार, जस्तो यी जनमाझ थियो।\n\n13 अनि यस्तो हुन गयो कि लमानीहरूले त्यो उजाड सहरलाई अधीनमा लिए र यो किनभने उनीहरूको सङ्ख्याले नफीहरूको संख्यालाई उछिन्यो।\n\n14 अनि उनीहरू तेयान्कुम सहरको विरुद्ध पनि अघि बढे र बासिन्दाहरूलाई त्यहाँबाट लखेटे र आइमाइहरू र बालबालिकाहरू दुबैलाई धेरै कैदी लिए र उनीहरूलाई आफ्ना मूर्तिका देवताहरूसामु बलिका रुपमा अर्पण गरे।\n\n15 अनि यस्तो हुन गयो कि तीनसय सत्सठ्ठीयौँ वर्षमा, नफीहरू धेरै रिसाएकाले किनभने लमानीहरूले उनीहरूका आइमाइहरू र उनीहरूका बालबालिकाहरूको बलि चढाएका थिए, कि उनीहरू लमानीहरूविरुद्ध भयानक क्रोधका साथ गए, यतिसम्म कि उनीहरूले लमानीहरूलाई फेरि हराए र उनीहरूलाई आफ्ना भूमिहरूबाट लखेटे।\n\n16 अनि लमानीहरू नफीहरूविरुद्ध तीनसय पचहत्तरौँ वर्षसम्म फेरि आएनन्।\n\n17 अनि यो वर्षमा उनीहरू नफीहरूविरुद्ध उनीहरूको सम्पूर्ण शक्तिका साथ तल आए; र उनीहरूको सङ्ख्या ठूलो भएका कारण उनीहरूको गणना गरिएन।\n\n18 अनि यस समयदेखि अघि नफीहरूले लमानीहरूमाथि शक्ति प्राप्त गरेनन्, तर सूर्यअगाडिको शीतजस्तै उनीहरूद्वारा बढारिन थाले।\n\n19 अनि यस्तो हुन गयो कि लमानीहरू उजाड सहरका विरुद्ध तल आए; र उजाड सहरमा अत्यन्त कष्टप्रद लडाइँ लडिएको थियो, जुनमा उनीहरूले नफीहरूलाई हराए।\n\n20 अनि उनीहरू फेरि तिनीहरू अगाडिबाट भागे र उनीहरू बोअज सहर आए र त्यहाँ उनीहरू लमानीहरूविरुद्ध अत्यन्त साहासका साथ खडा भए, यतिसम्म कि लमानीहरूले उनीहरूलाई तिनीहरू दोस्रो पटक फेरि नआइन्जेलसम्म हराएनन्।\n\n21 अनि जब तिनीहरू दोस्रो पटक आएका थिए, नफीहरूलाई लखेटे र महान् संहारका साथ उनीहरूको संहार गरे, उनीहरूका आइमाईहरूलाई र उनीहरूका बालबालिकाहरूलाई मूर्तिहरूसामु फेरि बलि चढाए।\n\n22 अनि यस्तो हुन गयो कि नफीहरू उनीहरू अगाडिदेखि, सहरहरू र गाउँहरू दुबैमा सबै बासिन्दाहरूलाई लिएर उनीहरूसाथ फेरि भागे।\n\n23 अनि अब म, मोर्मोनले यो देखेर कि लमानीहरूले भूमिलाई हराउन लागेका थिए, त्यसकारण म शिम डाँडामा गएँ र ती सबै अभिलेखहरू लगेँ जुन अम्मारोनले परमप्रभुमा लुकाएका थिए।\n\n", "morm 5": "[center][font_size=26]अध्याय ५[/font_size][/center]\n\n[i]मोर्मोन नफीका सेनाहरूलाई रक्तपात र हिंसाका लडाइँहरूमा फेरि अगुवाइ गर्छन्—मोर्मोनको पुस्तक सबै इस्राएललाई त्यो विश्वास दिलाउन अघि आउनेछ कि येशू नै ख्रीष्ट हुनुहुन्छ—उनीहरूका अविश्वासका कारण, लमानीहरूलाई यत्र तत्र छरिनेछ र आत्माले उनीहरूसँग रहन छाड्नेछन्—उनीहरूले सुसमाचार पछिल्ला दिनहरूमा गैह्र-यहूदीहरूबाट प्राप्त गर्नेछन्। लगभग ई.सं. ३७५–३८४।[/i]\n\n1 अनि यस्तो हुन गयो कि म नफीहरूमाझ अघि गएँ र त्यो शपथको पश्चात्ताप गरेँ जुन मैले गरेको थिएँ कि म उनीहरूलाई अरु सहयोग गर्दिनँ; र उनीहरूले मलाई उनीहरूका सेनाहरूको फेरि अगुवाइ गर्न दिए, किनकि उनीहरूले मैले उनीहरूका कष्टहरूबाट उनीहरूलाई मुक्त गर्न सक्ने झैं गरी मलाई हेरे।\n\n2 तर हेर, म आशाबिनाको थिएँ, किनकि मलाई परमप्रभुका ती न्यायहरू थाहा थियो जुन उनीहरूमाथि आउनुपर्दछ; किनकि उनीहरूले उनीहरूका दुष्टताहरूको पश्चात्ताप गरेनन्, तर उनीहरूका जीवनहरूका निम्ति त्यस व्यक्तिलाई नपुकारी सङ्घर्ष गरे जसले उनीहरूको सृष्टि गर्नुभयो।\n\n3 अनि यस्तो हुन गयो कि लमानीहरू हाम्रा विरुद्ध आए जब हामी यर्दनको सहरतिर भागेका थियौँ; तर हेर, उनीहरूलाई धपाइयो कि उनीहरूले त्यस समयमा त्यो सहरलाई लिएनन्।\n\n4 अनि यस्तो हुन गयो कि उनीहरू हामीविरुद्ध फेरि आए र हामीले त्यो सहरलाई कायम राख्यौँ। अनि त्यहाँ अरु सहरहरू पनि थिए जुन नफीहरूले कायम राखेका थिए, जसका शक्तिले उनीहरूलाई छेक्यो ताकि उनीहरू हाम्रो भूमिका बासिन्दाहरूको विनाश गर्न त्यस देशतिर आउन सकेनन् जुन हाम्रा अगाडि थियो।\n\n5 तर यस्तो हुन गयो कि जुन भूमि हुँदै हामी गयौँ र त्यसका बासिन्दाहरूलाई जम्मा गरिएको थिएन, लमानीहरूद्वारा विनाश गरियो र उनीहरूका नगरहरू र गाउँहरू र सहरहरू आगोले जलाइएको थियो; अनि यसरी तीनसय उनासी वर्ष बिते।\n\n6 अनि यस्तो हुन गयो कि तीनसय असीऔँ वर्षमा लमानीहरू फेरि हामीविरुद्ध लड्न आए र हामी उनीहरूविरुद्ध सहासपूर्वक खडा भयौँ; तर त्यो सबै व्यर्थमा भयो, किनकि उनीहरूको सङ्ख्या यति महान् थियो कि उनीहरूले नफीका जनलाई उनीहरूका पाउमुनि किचिमिची गरे।\n\n7 अनि यस्तो हुन गयो कि हामी फेरि भाग्यौँ र त्यो जसको भगाइ लमानीहरू भन्दा छिटो थियो उनीहरू उम्के र त्यो जसको भगाइले लमानीहरूलाई उछिनेन् उनीहरूलाई बढारियो र विनाश गरियो।\n\n8 अनि अब हेर, म, मोर्मोनले मानिसहरूका आत्माहरूलाई उनीहरूअगाडि मेरा आँखाअगाडि भएको जस्तो त्यस्तो रक्तपात र हिंसाको भयावह दृश्य दिएर उत्पीडन थप्न चाहान्नँ; तर म, यो थाहा भएकाले कि यी कुराहरू निश्चय नै अवगत गराउनुपर्छ र सबै कुराहरू जुन लुकाइएका छन् ती घरका धुरीहरूबाट प्रकट गरिनुपर्छ—\n\n9 अनि यो पनि कि यी कुराहरूको ज्ञान यी जनका अवशेषसामु र ती गैह्र-यहूदीहरूसामु पनि आउनुपर्दछ, जसलाई परमप्रभुले भन्नुभएको छ यी जनलाई यत्र तत्र छरिनेछ र यी जनलाई उनीहरूमाझ तुच्छ गनिनेछ—त्यसकारण मैले देखेका सबै कुराहरूको पूर्ण विवरण दिन आँट नगरेकाले म एक सानो संक्षिप्त विवरण लेख्छु, ती आज्ञाका कारण जुन मैले प्राप्त गरेको छु र यो पनि कि तिमीहरूसँग यी जनका दुष्टताका कारण धेरै दु:ख नहोस्।\n\n10 अनि अब हेर, यो म उनीहरूका सन्ततिसामु र ती गैह्र-यहूदीहरूसामु पनि बोल्छु जसले इस्राएलका घरानाको हेर विचार गरेका छन्, जसले कहाँबाट उनीहरूका आशीषहरू आउँछन् भनी महसूस गर्छन् र थाहा पाउँछन्।\n\n11 किनकि मलाई थाहा छ कि त्यस्ताले इस्राएलका घरानाका प्रकोपका निम्ति दु:ख मान्नेछन्; हो, उनीहरूले यी जनको विनाशका निम्ति दु:ख मान्नेछन्; उनीहरूले दु:ख मान्नेछन् कि यी जनले पश्चात्ताप गरेका थिएनन् ताकि उनीहरू येशूका बाहुहरूमा लीन हुन सक्थे।\n\n12 अब यी कुराहरू याकूबको घरानाका अवशेषका निम्ति लेखिएको हो; र ती यस प्रकारले लेखिएका हुन्, किनभने यो परमेश्वरलाई थाहा छ कि दुष्टताले ती उनीहरूसामु ल्याइने छैनन्; र ती परमप्रभुमा लुकाइन्छन् ताकि ती उहाँको आफ्नै उचित समयमा ल्याउन सकियून्।\n\n13 अनि यो आज्ञा हो जुन मैले प्राप्त गरेको छु; र हेर, ती परमप्रभुका आज्ञाअनुसार अघि आउनेछन् जब उहाँले आफ्नो विद्धत्तामा योग्य देख्नुहुनेछ।\n\n14 अनि हेर, ती विश्वास नगर्ने यहूदीहरूसामु जानेछन्; र यो लक्ष्यका निम्ति ती जानेछन्—कि उनीहरूलाई मनाउन सकियोस् कि येशू नै ख्रीष्ट, जीवित परमेश्वरका पुत्र हुनुहुन्छ; ताकि पिताले, आफ्नो अति प्रिय मार्फत्, यहूदीहरूलाई अथवा इस्राएलका सबै घरानालाई उनीहरूको रिक्थको भूमिमा पुनर्स्थापित गर्ने आफ्नो महान् र अनन्त प्रयोजन पूरा गर्न सक्नुहुनेछ, जुन परमप्रभु उनीहरूका परमेश्वरले उनीहरूलाई दिनुभएको छ, उहाँको करार पूरा गर्नमा;\n\n15 अनि यो पनि कि यी जनका सन्ततिले अझ पूर्ण रुपमा उहाँको सुसमाचारमा विश्वास गर्न सकून्, जुन उनीहरूसामु गैह्र-यहूदीहरूबाट अघि जानेछ; किनकि यी जनलाई यत्र तत्र छरिनेछ र काला, घिनलाग्दा र घृणास्पद जन बन्नेछन्; त्यसको व्याख्या भन्दा पनि बढी जुन अहिलेसम्म हामीमाझ भएको छ, हो, त्यो समेत कि जुन लमानीहरूमाझ भएका छैनन् र यो उनीहरूका अविश्वास र मूर्तिपूजाका कारण हो।\n\n16 किनकि हेर, परमप्रभुको आत्मा उनीहरूका पितापुर्खाहरुसँग रहन छाडिसकेका छन्; र उनीहरू संसारमा ख्रीष्ट र परमेश्वरबिनाका छन्; र हुरीले भूसलाई उडाएजस्तै उनीहरूलाई लखेटिन्छ।\n\n17 उनीहरू एक पटक आनन्ददायक जन थिए र उनीहरूसँग ख्रीष्ट उनीहरूको गोठालो हुनुहुन्थ्यो; हो, उनीहरूलाई परमेश्वर पिताद्वारा समेत अगुवाइ गरियो।\n\n18 तर अब, हेर, उनीहरूलाई सैतानद्वारा अगुवाइ गरिन्छ, जसरी भूसलाई बतासले लैजान्छ, अथवा जसरी एक पानीजहाजलाई छालले हल्लाउँछ, नौवस्त्र अथवा लङ्गूरबिना, अथवा उनलाई परिचालन गर्ने कुनै पनि कुराबिना; र जसरी ती छन्, उनीहरू त्यस्तै छन्।\n\n19 अनि हेर, परमप्रभुले उनीहरूका आशीषहरू, जुन त्यो भूमिमा उनीहरूले प्राप्त गर्न सक्थे, ती गैह्र-यहूदीहरूका निम्ति जोगाउनुभएको छ जसले यो भूमिलाई स्वामित्वमा लिनेछन्।\n\n20 तर हेर, यस्तो हुन जानेछ कि उनीहरूलाई गैह्र-यहूदीहरूद्वारा धपाइनेछ र यत्र तत्र छरिनेछ; र उनीहरूलाई गैह्र-यहूदीहरूद्वारा लखेटिए र यत्र तत्र छरिए पछि, हेर, तब परमप्रभुले त्यो करार सम्झनुहुनेछ जुन उहाँले अब्राहाम र इस्राएलका घरानासँग गर्नुभयो।\n\n21 अनि परमप्रभुले धर्मीहरूका प्रार्थनाहरू सम्झनुहुनेछ, जुन उनीहरूका निम्ति उहाँसामु राखिएको छ।\n\n22 अनि तब, हे तिमी गैह्र-यहूदीहरू, यदि तिमीहरूले पश्चात्ताप नगरे र तिमीहरूका खराब बाटाहरूबाट नफर्के, परमेश्वरका शक्तिअगाडि कसरी तिमीहरू खडा हुन सक्छौ?\n\n23 के तिमीहरूलाई थाहा छैन कि तिमीहरू परमेश्वरका हातहरूमा छौ? के तिमीहरूलाई थाहा छैन कि उहाँसँग सबै शक्ति छ र उहाँका महान् आज्ञामा पृथ्वी एक मुठ्ठो झैँ बेरिनेछ?\n\n24 त्यसकारण, पश्चात्ताप गर तिमीहरू र आफैँलाई उहाँअगाडि विनम्र बनाऊ, कथंकदाचित् उहाँ तिमीहरूविरुद्ध न्यायमा आउनुहुनेछ—कथंकदाचित् याकूबका सन्ततिका अवशेष तिमीहरूमाझ एक सिंहझैँ अघि जानेछ र तिमीहरूलाई टुक्राटुक्रामा च्यात्नेछ र तिमीहरूलाई मुक्त गर्ने कोही हुनेछैनन्।\n\n", "morm 6": "[center][font_size=26]अध्याय ६[/font_size][/center]\n\n[i]नफीहरू कुमोराहको भूमिमा अन्तिम लडाइँहरूका निम्ति जम्मा हुन्छन्—मोर्मोनले पवित्र अभिलेखहरू कुमोराह डाँडामा लुकाउँछन्—लमानीहरू विजयी हुन्छन् र नफी राष्ट्रको विनाश हुन्छ—लाखौँलाई तरबारद्वारा वध गरिन्छ। लगभग ई.सं. ३८५।[/i]\n\n1 अनि अब मैले मेरा जन, नफीहरूका विनाशका बारेको मेरो अभिलेख सिध्याएँ। अनि यस्तो हुन गयो कि हामीहरू लमानीहरूअगाडि अघि बढ्यौँ।\n\n2 अनि म, मोर्मोनले लमानीहरूका राजालाई एक पत्र लेखेँ, उससँग चाहे कि उसले हामीलाई दिऊन् कि हामी हाम्रा जनलाई कुमोराहको भूमिमा एकसाथ जम्मा गर्न सकौँ, एउटा डाँडा नजिक जसलाई कुमोराह भनिन्थ्यो र त्यहाँ हामी उनीहरूसँग लड्न सकौँ।\n\n3 अनि यस्तो हुन गयो कि लमानीहरूका राजाले मलाई त्यो कुरा दिए जुन मैले चाहेँ।\n\n4 अनि यस्तो हुन गयो कि हामी कुमोराहको भूमितिर अघि बढ्यौँ र हामीले हाम्रा पालहरू कुमोराह डाँडाको वरिपरि टाँग्यौ; र यो धेरै पानीको, नदीको र फोहोराको भूमि थियो; र यहाँ हामीले लमानीहरूमाथि विजय पाउने आशा गरेका थियौँ।\n\n5 अनि जब तीनसय चौरासी वर्ष बितेका थिए, हामीले हाम्रा जनका बाँकी सबैलाई कुमोराहको भूमिमा जम्मा गरेका थियौँ।\n\n6 अनि यस्तो हुन गयो कि हामीले हाम्रा सबै जनलाई एक समूहमा कुमोराहको भूमिमा जम्मा गरेका थियौँ, हेर, म, मोर्मोन बूढो हुन थालेँ; र यो थाहा भएर कि यो मेरा जनको अन्तिम सङ्घर्ष हो र परमप्रभुबाट आज्ञा पाएर कि मैले ती अभिलेखहरू जुन हाम्रा पितापुर्खाहरुद्वारा हस्तान्तरण गरिएका थियो, जुन पवित्र थिए, लमानीहरूका हातमा पर्न दिनुहुँदैन, (किनकि लमानीहरूले तिनको विनाश गर्नेछन्) त्यसकारण मैले नफीका पाताहरूबाट यो अभिलेख बनाएँ र ती सबै अभिलेखहरू कुमोराहको डाँडामा लुकाएँ जुन परमप्रभुका हातद्वारा मलाई जिम्मा लगाइएको थियो, यी केही पाताहरू बाहेक जुन मैले मेरो छोरा मोरोनीलाई दिएँ।\n\n7 अनि यस्तो हुन गयो कि मेरा जन, उनीहरूका पत्नीहरू र उनीहरूका छोराछोरीहरू साथ, आफूतर्फ आइरहेका लमानीहरूका सेनाहरूलाई देखे; र त्यो मृत्युको डरका साथ जसले सबै दुष्टका छाती भर्छ, तिनीहरूले उनीहरूलाई प्राप्त गर्न प्रतीक्षा गरे।\n\n8 अनि यस्तो हुन गयो कि उनीहरू हाम्रा विरुद्ध लड्न आए र प्रत्येक आत्मा उनीहरूको सङ्ख्याको ठूलो भएको कारण भयले भरिए।\n\n9 अनि यस्तो हुन गयो कि उनीहरू मेरा जनमाथि तरबारका साथ र धनुका साथ र वाणका साथ र बन्चाराका साथ र सबै प्रकारका युद्धका हतियारहरूका साथ आइलागे।\n\n10 अनि यस्तो हुन गयो कि मेरा मानिसहरूलाई काटेर ढालियो, हो, मेरा दशहजारलाई समेत जो मसँग थिए र ममाझमा ढले; र उनीहरू मनजिकबाट गए तर उनीहरूले मेरो जीवनको अन्त्य गरेनन्।\n\n11 अनि जब उनीहरू गएका थिए र हामी चौबीस जनालाई (जसमध्ये मेरो छोरा मोरोनी थिए) बाहेक मेरा सबै जनलाई ढालेका थिए र हामी हाम्रा जनका मृतकहरूबाट बचेका थियौँ, भोलिपल्ट देख्यौँ, जब लमानीहरू उनीहरूका शिविरहरूमा फर्केका थिए, कुमोराहको डाँडाको टुप्पोबाट, मद्वारा अगाडि अगुवाइ गरिएका मेरा दशहजार जन जो काटेर ढालिए।\n\n12 अनि हामीले मेरा जनमध्ये ती दशहजारलाई पनि देख्यौँ जसलाई मेरो छोरा मोरोनीद्वारा अगुवाइ गरिएको थियो।\n\n13 अनि हेर, गिद्गिद्दोनाहका दशहजार ढलेका थिए र उनी पनि तिनका माझमा थिए।\n\n14 अनि लमाह उनका दशहजारकासाथ ढलेका थिए; र गिलगाल उनका दशहजारका साथ ढलेका थिए; र लिम्हाह उनका दशहजार सहित ढलेका थिए; र येनेयुम उनका दशहजारका साथ ढलेका थिए; र कुमेनीहाह र मोरोनीहाह र अन्टिओनुम र शिब्लोम र शेम र योश, प्रत्येक उनीहरूका दशहजारका साथ ढलेका थिए।\n\n15 अनि यस्तो हुन गयो कि त्यहाँ अरु दश थिए जो प्रत्येकका दशहजारका साथ तरबारद्वारा ढले; हो, ती मसँग भएका चौबीस र दक्षिण भागतिर भागेका केही र लमानीहरूसँग मिल्न गएका केही बाहेक मेरा सबै जनसमेत ढलेका थिए; र उनीहरूका शरीर र हाडहरू र रगत पृथ्वीको सतहमा, उनीहरूको बध गर्नेहरूका हातद्वारा, भूमिमा कुहिन र क्षय हुन र आफ्नो पृथ्विमातामा फर्कन छाडिएको थियो।\n\n16 अनि मेरो जीवात्मा वेदनाले टुक्रा टुक्रा भयो, मेरा जनको बधका कारण र म कराएँ।\n\n17 हे तिमी सुन्दरहरू, तिमीहरू कसरी परमप्रभुका मार्गहरूबाट विचलित हुन सक्यौ! हे तिमी सुन्दरहरू, तिमीहरूले कसरी ती येशूलाई अस्वीकार गर्न सक्यौ, जो तिमीहरूलाई ग्रहण गर्न खुल्ला बाहुहरूकासाथ खडा हुनुभयो!\n\n18 हेर, यदि तिमीहरूले यो नगरेको भए, तिमीहरूको पतन हुने थिएन। तर हेर, तिमीहरू पतित छौ र म तिमीहरूको क्षतिको विलाप गर्छु।\n\n19 हे तिमी सुन्दर छोरा र छोरी, तिमी पिता र माता, तिमी पति र पत्नीहरू, तिमी सुन्दरहरू, यो कसरी भयो कि तिमीहरू पतित हुन सक्यौ!\n\n20 तर हेर, तिमीहरू गयौ र मेरा दु:खले तिमीहरूलाई फर्काएर ल्याउन सक्दैन।\n\n21 अनि त्यो दिन छिट्टै आउनेछ जब तिमीहरूको मरणशीलताले अमरत्व धारण गर्नेछ र यी शरीरहरू जुन अहिले नाश भएर कुहिरहेका छन् ती छिट्टै अविनाश्य शरीर बन्नुपर्छ; र तब तिमीहरू ख्रीष्टको न्यायको आसनअगाडि खडा हुनुपर्छ, आफ्ना कार्यहरूका अनुसार न्याय गरिइन; र यदि यसो भयो कि तिमीहरू धर्मी छौ भने, तब तिमीहरू तिमीहरूका ती पितापुर्खाहरुसँग हुन्छौ जो तिमीहरू अघि गएका छन्।\n\n22 हे कि तिमीहरूले यो महान् विनाश तिमीहरूमाथि आउनुअगाडि पश्चात्ताप गरेको भए। तर हेर, तिमीहरू गयौ र पिता, हो, स्वर्गका अनन्त पितालाई तिमीहरूको अवस्था थाहा छ र उहाँले तिमीहरूलाई आफ्नो न्याय र कृपाअनुसार गर्नुहुन्छ।\n\n", "morm 7": "[center][font_size=26]अध्याय ७[/font_size][/center]\n\n[i]मोर्मोंनले लमानीहरूलाई पछिल्ला दिनहरूमा ख्रीष्टमा विश्वास गर्न, सुसमाचारलाई स्वीकार्न र मुक्ति पाउन निम्त्याउँछन्—जसले बाइबलमा विश्वास गर्दछ उसले मोर्मोनको पुस्तकमा पनि विश्वास गर्नेछ। लगभग ई.सं. ३८५।[/i]\n\n1 अनि अब, हेर, म यी जनका अवशेषसामु केही बोल्दछु जसलाई जोगाइएको छ, यदि यस्तो भयो कि परमेश्वरले उनीहरूलाई मेरा वचनहरू दिनुभयो भने, कि उनीहरूले आफ्ना पितापुर्खाहरुका बारेमा कुराहरू जान्न सकून्; हो, म तिमीहरूसामु बोल्दछु, तिमीहरू इस्राएलका घरानाका अवशेषसामु; र यी ती वचनहरू हुन् जुन म बोल्छु:\n\n2 तिमीहरूले चिन कि तिमीहरू इस्राएलका घरानाका हौ।\n\n3 तिमीहरूले जान कि तिमीहरू पश्चात्तापमा आउनु पर्दछ, अन्यथा तिमीहरूलाई बचाउन सकिदैन।\n\n4 तिमीहरूले जान कि तिमीहरूले युद्धका हतियारहरू त्याग्नुपर्दछ र रगत बगाउनमा अरु आनन्दित हुनुहुँदैन र ती फेरि लिन हुँदैन, यीबाहेक जुन परमेश्वरले तिमीहरूलाई आज्ञा दिनुहुनेछ।\n\n5 तिमीहरूले जान कि तिमीहरू आफ्ना पितापुर्खाहरुको ज्ञानमा आउनुपर्दछ र तिमीहरूका सबै पापहरू र दुष्टताहरूको पश्चात्ताप गर्नुपर्दछ र येशू ख्रीष्टमा विश्वास गर्नुपर्दछ, कि उहाँ परमेश्वरका पुत्र हुनुहुन्छ र उहाँलाई यहूदीहरूद्वारा बध गरिएको थियो र पिताको शक्तिद्वारा उहाँ फेरि बौरिनुभएको छ, जसबाट उहाँले चिहानमाथि विजय प्राप्त गर्नुभएको छ; र उहाँमा नै मृत्युको खिल निलिएको छ।\n\n6 अनि उहाँले मृतकहरूको पुनरुत्थान पूरा गर्नुहुन्छ, जुनबाट मानिसलाई उहाँको न्यायको आसनअगाडि खडा हुन उठाइनुपर्दछ।\n\n7 अनि उहाँले संसारको उद्धार ल्याउनुभएको छ, जसबाट जसलाई उहाँअगाडि निर्दोष फेला पारिन्छ उसलाई परमेश्वरको उपस्थितिमा उहाँको अधिराज्यमा बास बस्न, माथिका भजन मण्डलीहरूसँग नरोकीकन, पिताको र पुत्रको र पवित्र आत्माको, जो एक परमेश्वर हुनुहुन्छ जयजयकार गाउन दिइन्छ, एक खुसियालीको अवस्थामा जसको अन्त्य छैन।\n\n8 त्यसकारण पश्चात्ताप गर र येशूको नाउँमा बप्तिस्मा लिय र ख्रीष्टको सुसमाचारलाई स्वीकार, जुन तिमीहरूअगाडि हुनेछ, यी अभिलेखहरू मात्र होइन ती अभिलेख पनि जुन यहूदीबाट गैह्र-यहूदीसम्म आउनेछ, जुन अभिलेख गैह्र-यहूदीहरूबाट तिमीहरूसामु आउनेछ।\n\n9 किनकि हेर, यो त्यो प्रायोजनका निम्ति लेखिएको छ कि तिमीहरूले त्यसमा विश्वास गर्न सक; र यदि तिमीहरूले त्यसमा विश्वास गऱ्यौ भने यसमा पनि विश्वास गर्नेछौ; र यदि तिमीहरूले यसमा विश्वास गऱ्यौ भने तिमीहरूले आफ्ना पितापुर्खाहरुका र ती विस्मयकारी कार्यहरूका बारेमा पनि थाहा पाउनेछौ जुन उनीहरूमाझ परमेश्वरका शक्तिद्वारा ल्याइएको थियो।\n\n10 अनि तिमीहरूले यो पनि थाहापाउनेछौ कि तिमीहरू याकूबका सन्ततिका एक अवशेष हौ; त्यसकारण तिमीहरूलाई प्रथम करारका जनमाझ गणना गरिनेछ; र यदि यस्तो भयो कि तिमीहरूले ख्रीष्टमा विश्वास गऱ्यौ भने र बप्तिस्मा लियौ भने, पहिला पानीले त्यसपछि आगोले र पवित्र आत्माले, हाम्रा मुक्तिदाताको उदाहरणको अनुकरण गर्दै, त्यसअनुसार जुन उहाँले हामीलाई आज्ञा दिनुभएको छ, त्यो न्यायको दिनमा तिमीहरूलाई असल हुनेछ। आमिन।\n\n", "morm 8": "[center][font_size=26]अध्याय ८[/font_size][/center]\n\n[i]लमानीहरूले नफीहरूलाई खोज्दछन् र विनाश गर्दछन्—मोर्मोनको पुस्तक परमेश्वरको शक्तिद्वारा अघि बढाइनेछ—परमप्रभुको कार्यविरुद्ध क्रोध र कलह हुँकार्नेहरूमाथि धिक्कार उच्चारण गरिन्छ—नफीका अभिलेख दुष्टताका, पतनका र धर्मत्यागका दिनमा अघि आउनेछ। लगभग ई.सं. ४००–४२१।[/i]\n\n1 हेर म, मोरोनी, मेरा पिता मोर्मोनको अभिलेखको अन्त्य गर्दछु। हेर, लेख्नलाई मसँग केही कुराहरू मात्र छन्, जुन कुराहरू मेरा पिताद्वारा आज्ञा गरिएको छ।\n\n2 अनि अब यस्तो हुन गयो कि कुमोराहको त्यो भयङ्कर र अत्यन्त ठूलो लडाइँपछि, दक्षिणतर्फको भूमितिर भागेका नफीहरूलाई लमानीहरूद्वारा उनीहरूको पूरै विनाश नभइन्जेलसम्म खोजियो।\n\n3 अनि मेरा पितालाई पनि उनीहरूद्वारा मारियो र म समेत मेरा जनको विनाशको दुखद कथा लेख्न एक्लै बाँकी छु। तर हेर, उनीहरू गएका छन् र म मेरा पिताको आज्ञा पूरा गर्छु। अनि यदि उनीहरूले मेरो बध गर्नेछन्, मलाई थाहा छैन।\n\n4 त्यसकारण म लेख्नेछु र यी अभिलेखहरूलाई पृथ्वीमा लुकाउनेछु; र म कहाँ जान्छु त्यसको मतलब छैन।\n\n5 हेर, मेरा पिताले यो अभिलेख बनाउनु भएको हो र उहाँले त्यसको आशय लेख्नुभएको हो। अनि हेर, म पनि लेख्ने थिएँ यदि मसँग यी पाताहरूमा ठाउँ भए, तर मसँग छैन; र कच्चा धातु मसँग छैन; किनकि म एक्लो छु। मेरा पितालाई लडाइँमा वध गरिएको छ र मेरा सबै आफन्तलाई पनि र मसँग कुनै मित्र छैनन् न त जाने ठाउँ नै छ; र परमप्रभुले कतिन्जेल सहनुहुनेछ कि म जिउँदो होऊँ मलाई थाहा छैन।\n\n6 हेर, हाम्रा परमप्रभु र मुक्तिदाताको आगमनदेखि चारसय वर्षहरू बितेका छन्।\n\n7 अनि हेर, लमानीहरूले मेरा जन, नफीहरूलाई सहरदेखि सहरसम्म र स्थानदेखि स्थानसम्म, उनीहरू अरु नरहिन्जेलसम्म समेत लखेटेका छन्; र उनीहरूको पतन महान् भएको छ; हो, मेरा जन, नफीहरूको विनाश महान् र अद्भूत छ।\n\n8 अनि हेर, यो परमप्रभुको हात हो जसले यो गरेको छ। अनि यो पनि हेर, लमानीहरू एकअर्कासँग युद्धमा छन्; र सम्पूर्ण भूमिको सतह हत्या र रक्तपातको निरन्तर चक्रमा छ; र युद्धको अन्त्य कसैलाई थाहा छैन।\n\n9 अनि अब, हेर, म उनीहरूका बारेमा अरु भन्दिनँ, किनकि त्यहाँ लमानीहरू र डाँकाहरू बाहेक कोही छैनन् जो भूमिको सतहमा छन्।\n\n10 अनि त्यहाँ सत्य परमेश्वरलाई चिन्ने कोही छैनन् येशूका ती शिष्यहरू बाहेक, जो भूमिमा जनको दुष्टता त्यस्तो महान् नभइन्जेलसम्म बास गरे कि परमप्रभुले उनीहरूलाई यी जनसँग रहन सहनुभएन; र उनीहरू यो भूमिको सतहमा छन् कि छैनन् कुनै मानिसलाई थाहा छैन।\n\n11 तर हेर, मेरा पिताले र मैले उनीहरूलाई देखेका छौँ र उनीहरूले हाम्रो सेवा गरेका छन्।\n\n12 अनि जसले यी अभिलेख प्राप्त गर्छ र यसमा भएका कमजोरीहरूका कारण यसलाई दोषी ठहऱ्याउँनेछैन सोहीले यी भन्दा अझ महान् कुराहरू थाहा पाउनेछ। हेर, म मोरोनी हुँ; र यदि सम्भव भए, म तिमीहरूलाई सबै कुराहरूको ज्ञात गराउने थिएँ।\n\n13 हेर, म यी जनका बारेमा बोल्न अन्त्य गर्दछु। म मोर्मोनको पुत्र हुँ र मेरा पिता नफीका सन्तति हुनुहुन्थ्यो।\n\n14 अनि म उही हुँ जसले यो अभिलेख परमप्रभुमा लुकाउँछ। पाताहरू आफ्नै कुनै मूल्य छैन, परमप्रभुको आज्ञाका कारणले। किनकि उहाँले साच्चैँ नै भन्नुहुन्छ कि कसैले पनि फाइदा उठाउनका निमित्त ती पाउनेछैन। तर तिनमा भएका अभिलेखको ठूलो मूल्य छ; र जसले यसलाई प्रकाशमा ल्याउँछ, उसलाई परमप्रभुले आशीष दिनुहुनेछ।\n\n15 किनकि परमेश्वरले उसलाई दिए बाहेक कसैसँग पनि यसलाई प्रकाशमा ल्याउने शक्ति हुनेछैन; किनकि परमेश्वर चाहानुहुन्छ कि उहाँको महिमाप्रति, अथवा प्राचीन र लामो समयसम्म छरिएका परमप्रभुका करारवद्ध जनको कल्याणप्रति एकाग्रताका साथ यसो गरिनेछ।\n\n16 अनि ऊ आशीषित होओस् जसले यी कुरा प्रकाशमा ल्याउनेछ; किनकि यसलाई अन्धकारबाट प्रकाशतिर बाहिर ल्याइनेछ, परमेश्वरका वचनअनुसार; हो, यसलाई जमिनबाट बाहिर ल्याइनेछ र यो अन्धकारबाट चम्किनेछ र जनको ज्ञानमा आउनेछ; र यो परमेश्वरको शक्तिद्वारा गरिनेछ।\n\n17 अनि यदि त्यहाँ गल्ती भए त्यो एउटा मानिसको गल्ती हो। तर हेर, हामीलाई कुनै गल्ती थाहा छैन, तैपनि परमेश्वरलाई सबै कुराहरू थाहा छ, त्यसकारण, ऊ जसले दोषी ठहऱ्याउँछ, उसलाई थाहा होस् कथंकदाचित् ऊ नरकको आगाको खतरामा हुनेछ।\n\n18 अनि ऊ जसले भन्दछ: मलाई देखाऊ, अन्यथा तिमीलाई प्रताडित गरिनेछ—उसलाई थाहा होस् कथंकदाचित् उसले त्यो आज्ञा गर्छ जुन परमप्रभुबाट निषेधित गरिएको छ।\n\n19 किनकि हेर, जसले हतारका साथ न्याय गर्दछ उसलाई फेरि हतारका साथ न्याय गरिनेछ; किनकि उसको कार्यहरूअनुसार उसको ज्याला हुनेछ; त्यसकारण, जसले प्रहार गर्छ उसलाई परमप्रभुद्वारा फेरि प्रहार गरिनेछ।\n\n20 हेर धर्मशास्त्र के भन्दछ—मानिसले प्रहार गर्नेछैन, न त उसले न्याय गर्नेछ, किनकि न्याय मेरो हो, परमप्रभु भन्नुहुन्छ र बदला लिने काम पनि मेरो हो र म तिर्नेछु।\n\n21 अनि जसले परमप्रभुको कार्य विरुद्ध र परमप्रभुका ती करारवद्ध जन, जो इस्राएलका घरानाका हुन्, उनीहरूका विरुद्ध क्रोध र कलह हुँकार्नेछ र भन्नेछ: हामी परमप्रभुका कार्यको विनाश गर्नेछौँ र परमप्रभुले आफ्नो करारलाई सम्झनु हुनेछैन जुन उहाँले इस्राएलका घरानासँग गर्नुभएको छ—सोही नै काटिएर ढलाई आगोमा फ्याँकिने खतरामा छ;\n\n22 किनकि परमप्रभुको अनन्त प्रयोजनहरू अघि बढ्नेछन्, उहाँका सबै वाचाहरू पूरा नभइन्जेलसम्म।\n\n23 यशैयाका अगमवाणीहरूलाई खोज। हेर, म ती लेख्न सक्दिन। हो, हेर, म तिमीहरूलाई भन्दछु, कि ती सन्तहरू जो मेरा अगाडि गएका छन्, जसले यो भूमिलाई अधीनमा लिएका छन्, उनीहरू पुकार्नेछन्, हो, धुलोबाट समेत उनीहरू परमप्रभुसामु पुकार्नेछन्; र परमप्रभु जीवित भए झैं उहाँले ती करारहरूलाई सम्झनुहुनेछ जुन उहाँले उनीहरूसँग गर्नुभएको थियो।\n\n24 अनि उहाँलाई उनीहरूका प्रार्थनाहरू थाहा छ, कि ती उनीहरूका बन्धुहरूका निम्ति थियो। अनि उहाँलाई उनीहरूको आस्था थाहा छ, किनकि उहाँको नाउँमा उनीहरूले पर्वत हटाउन सक्थे; र उहाँको नाउँमा उनीहरूले पृथ्वीलाई हल्लाउन सक्थे; र उहाँको वचनको शक्तिमा उनीहरूले कारागारहरूलाई पृथ्वीमा ढाल्न सक्थे; हो, अग्निमय भट्टीले समेत उनीहरूलाई हानि गर्न सकेन, न त जङ्गली जनावरहरूले न त विषालु सर्पले नै सक्यो, उहाँको वचनका शक्तिका कारणले।\n\n25 अनि हेर, उनीहरूका प्रार्थनाहरू तिनीहरूका निम्ति पनि थियो जसलाई परमेश्वरले यी कुराहरू ल्याउन सहनुहुनेछ।\n\n26 अनि कसैले भन्न आवश्यक छैन ती आउँदैनन्, किनकि ती निश्चय नै आउनेछन्, किनकि परमप्रभुले यो बोल्नुभएको छ; किनकि ती पृथ्वीबाट बाहिर आउनेछन्, परमप्रभुका हातद्वारा र कसैले यसलाई रोक्न सक्दैन; र यो त्यस दिनमा आउनेछ जुन दिनमा भनिनेछ कि आश्चर्यकर्महरू सकिए; र यो एक मृत्युबाट बोलेको झैँ गरी समेत आउनेछ।\n\n27 अनि यो त्यस दिनमा आउनेछ जब, गोप्य गुटबन्दी र अन्धकारका कामहरूका कारण, सन्तहरूको रगतले परमप्रभुसामु पुकार्नेछ।\n\n28 हो, यो त्यस दिनमा आउनेछ जब परमेश्वरको शक्तिलाई अस्वीकार गरिनेछ र चर्चहरू प्रदूषित बन्नेछन् र उनीहरूका हृदयहरूका घमण्डले उचालिनेछन्; हो, त्यस दिनमा समेत जब चर्चहरूका अगुवाहरू र शिक्षकहरू उनीहरूका हृदयहरूका घमण्डमा उचालिनेछन्, तिनका ईर्ष्यामा समेत जो उनीहरूका चर्चहरूका मातहतका छन्।\n\n29 हो, यो त्यस दिनमा आउनेछ जब आगाहरूका र आँधिबेहेरीहरूका र धुवाँका वाफहरूका बारेमा विदेशी भूमिहरूमा सुनिनेछ;\n\n30 अनि विभिन्न ठाउँहरूमा युद्धका बारेमा, युद्धका हल्लाहरूका वारेमा र भूकम्पका बारेमा सुनिनेछ।\n\n31 हो, यो त्यो दिनमा आउनेछ जब पृथ्वीको सतहमा महान् प्रदूषणहरू हुनेछन्; त्यहाँ हत्या र चोरी र झुट र छकाइ र वेश्यावृत्ति र सबै प्रकारका कुकर्म हुनेछन्; जब त्यहाँ धेरै हुनेछन् जसले भन्नेछन्, यो गर, वा त्यो गर र यसको कुनै अर्थ छैन, किनकि परमप्रभुले अन्तिम दिनमा समर्थन गर्नुहुनेछ। तर धिक्कार छ त्यस्तालाई, किनकि उनीहरू तिक्तताले भरिएका र दुष्टताको बन्धनमा छन्।\n\n32 हो, यो त्यो दिनमा आउनेछ जब चर्चहरू बनाइनेछ जसले भन्नेछन्: मसमक्ष आऊ र तिम्रो पैसाबाट तिमीहरूले तिम्रा पापहरूको क्षमा पाउनेछौ।\n\n33 हे दुष्ट र पथभ्रष्ट र हठी जन, किन तिमीहरूले फाइदा लिन आफ्ना निम्ति चर्च बनायौ? किन तिमीहरूले परमेश्वरका पवित्र वचनलाई रुपान्तरित गरेकाछौ, कि तिमीहरूले आफ्नो जीवात्मामाथि अभिशाप ल्याएका छौ? हेर, तिमीहरूले परमेश्वरका प्रकाशहरूतिर हेर; किनकि हेर, समय त्यस दिनमा आउँछ जब यी सबै कुराहरू पूरा हुनुपर्छ।\n\n34 हेर, परमप्रभुले तिनका बारेमा मलाई महान् र अद्भूत कुराहरू देखाउनुभएको छ जुन त्यस दिनमा छिट्टै आउनुपर्दछ जब यी कुराहरू तिमीहरूमाझ आउनेछन्।\n\n35 हेर, म तिमीहरूसामु तिमीहरू उपस्थित भए झैँ बोल्दछु र तिमीहरू नभए पनि। तर हेर, येशू ख्रीष्टले मसामु तिमीहरूलाई देखाउनुभएको छ र मलाई तिमीहरूका कार्यहरू थाहा छ।\n\n36 अनि मलाई थाहा छ कि तिमीहरू आफ्ना हृदयका घमण्डमा हिँड्छौ; र त्यहाँ केही बाहेक कोही छैनन् जो उनीहरूका हृदयहरूका घमण्डमा उनीहरूका राम्रा वस्त्रहरू लगाउनमा, ईर्ष्यामा र कलहमा र द्वैषमा र सताउनमा र सबै प्रकारका दुष्टतामा आफैँलाई उचालेका छैनन्; र तिम्रा चर्चहरू, हो, प्रत्येक समेत, आफ्ना हृदयहरूका घमण्डका कारण दूषित बनेका छन्।\n\n37 किनकि हेर, तिमीहरूले गरिब र आवश्यकतामा परेकाहरू, बिरामी र पीडितलाई माया गर्नु भन्दा तिमीहरूले पैसालाई र तिमीहरूको सम्पत्तिलाई र तिमीहरूका असली वस्त्रलाई र तिमीहरूका चर्चको श्रीङ्गारलाई बढी माया गर्छौ।\n\n38 हे तिमी प्रदूषितहरू, तिमी ढोँगीहरू, तिमी शिक्षकहरू, जसले आफैँलाई त्यसका निम्ति बेच्छन् जुनमा खिया लाग्छ, तिमीहरूले किन परमेश्वरको पवित्र चर्चलाई दूषित बनाएका छौ? तिमीहरू किन आफूमा ख्रीष्टको नाउँ लिन लज्जित हुन्छौ? तिमीहरू किन सोच्दैनौ कि अन्तहीन खुसियालीको महत्व त्यो दु:खभन्दा बढी छ जुन कहिल्यै मर्दैन—संसारको प्रशंसाका कारण?\n\n39 तिमीहरू किन आफैँलाई त्यसले सिँगार्छौ जससँग जीवन छैन र तैपनि भोका र आवश्यकतामा परेका र नाङ्गा र विरामी र पीडितलाई आफू नाजिकैबाट गएको सहन्छौ र उनीहरूलाई ध्यान दिँदैनौ?\n\n40 हो, किन तिमीहरू फाइदका निम्ति गोप्य कुकर्महरू बनाउँछौ र अह्राउँछौ कि विधवाहरूले परमप्रभुअगाडि विलाप गर्नुपर्दछ र टुहुराहरूले पनि परमप्रभुअगाडि विलाप गर्नुपर्छ र तिमीहरूका शिरमाथि बदलाका निम्ति उनीहरूका पितापुर्खाहरु र उनीहरूका पतिहरूको रगतले जमिनबाट परमप्रभुसामु पुकार्नेछ?\n\n41 हेर, बदलाको तरबार तिमीहरूमाथि झुन्डिन्छ; र समय छिट्टै आउँछ कि उहाँले सन्तहरूको रगतको बदला तिमीहरूमाथि लिनुहुन्छ, किनकि उहाँले उनीहरूको रुवाई अरु सहनुहुनेछैन।\n\n", "morm 9": "[center][font_size=26]अध्याय ९[/font_size][/center]\n\n[i]मोरोनीले तिनलाई बोलाउँछन् जसले पश्चात्ताप गर्न ख्रीष्टमा विश्वास गर्दैनन्—उनले आश्चर्यकर्महरूको परमेश्वरको घोषणा गर्छन्, जसले प्रकाशहरू दिनुहुन्छ र उपहारहरू खन्याउनुहुन्छ र आस्थावानमाथि चिन्हहरू दिनुहुन्छ—आश्चर्यकर्महरू अविश्वासका कारण रोकिन्छन्—चिन्हहरू विश्वास गर्नेहरूलाई पछ्याउँछन्—मानिसहरूलाई विवेकी हुन र आज्ञाहरू पालना गर्न प्रोत्साहित गरिन्छ। लगभग ई.सं. ४०१–४२१।[/i]\n\n1 अनि अब, म तिनीहरूका बारेमा पनि बोल्दछु जसले ख्रीष्टमा विश्वास गर्दैनन्।\n\n2 हेर, के तिमीहरूले आफ्नो सजायको दिनमा विश्वाश गर्नेछौ—हेर, जब परमप्रभु आउनुहुनेछ, हो त्यो महान् दिनमा समेत जब पृथ्वी पात्रो झैँ बेरिनेछ र तत्वहरू आगाको रापले पग्लनेछन्, हो, त्यो महान् दिनमा जब तिमीहरूलाई परमेश्वरका थुमाअगाडि खडा हुन ल्याइनेछ—तब के तिमीहरूले भन्नेछौ कि परमेश्वर हुनुहुन्न?\n\n3 तब के तिमीहरूले अझै ख्रीष्टलाई अस्वीकार गर्छौ, अथवा के तिमीहरू परमेश्वरका थुमालाई हेर्न सक्छौ? के तिमीहरू अनुमान गर्छौ कि तिमीहरू आफ्नो दोषको चेतनामुनि उहाँसँग बस्न सक्छौ? के तिमीहरूले अनुमान गर्छौ कि तिमीहरू तिमीहरूको दोषको चेतनामुनि त्यो पवित्र व्यक्तिसँग बस्न सक्छौ, जब तिमीहरूको आत्मा त्यो दोषको चेतनाले यातनामा सताइन्छ कि तिमीहरूले सदैव उहाँका व्यवस्थाहरूको दुरुपयोग गऱ्यौ?\n\n4 हेर, म तिमीहरूलाई भन्दछु कि तिमीहरूलाई पवित्र र न्यायी परमेश्वरसँग, उहाँअगाडि तिमीहरूको घिनलाग्दोपनाको चेतनामुनि बास बस्न दोषी ठहऱ्याइएका आत्माहरूसँग नरकमा बास बस्न भन्दा बढी दु:खदायी हुन्छ।\n\n5 किनकि हेर, जब तिमीहरूलाई परमेश्वरका र परमेश्वरको महिमाका पनि र येशू ख्रीष्टको पवित्रताका अगाडि तिमीहरूको नग्नता देख्न ल्याइनेछ, यसले तिमीहरूमा ननिभ्ने आगाको ज्वाला बाल्नेछ।\n\n6 हे त्यसोभए तिमी अविश्वासीहरू, परमप्रभुमा फर्क; येशूका नाउँमा पितासामु शक्तिपूर्वक पुकार, ताकि सम्भवत: तिमीहरू त्यो महान् र अन्तिम दिनमा, थुमाको रगतबाट सफा गरिएकाले, निष्कलङ्क, शुद्ध, स्वच्छ र सफेद फेला पारिन सक।\n\n7 अनि फेरि म तिमीहरूसामु बोल्दछु जसले परमेश्वरका प्रकाशहरूलाई अस्वीकार गर्दछ र भन्दछ कि ती सकिए, कि अरु प्रकाश छैनन्, न त अगमवाणी, न त उपहार, न त चङ्गाई, न त भाषाहरूमा बोलिने र भाषाहरूको भाषान्तरण नै छन्;\n\n8 हेर म तिमीहरूलाई भन्दछु, जसले यी कुराहरूको अस्वीकार गर्दछ उसले ख्रीष्टको सुसमाचार थाहापाएको छैन, हो, उसले धर्मशास्त्रहरू पढेको छैन; यदि छ भने, उसले ती बुझ्दैन।\n\n9 किनकि के हामीले पढ़दैनौँ कि परमेश्वर हिजो, आज र सदासर्वदा उस्तै हुनुहुन्छ र उहाँमा कुनै अस्थिरता छैन न त परिवर्तनको कुनै छाया छ?\n\n10 अनि अब, यदि तिमीहरूले आफैमा त्यस्तो परमेश्वरको कल्पना गरेकाछौ जो परिवर्तन हुनुहुन्छ र जसमा फेरबदलको छाया छ, त्यसो भए तिमीहरूले त्यस्तो परमेश्वरको कल्पना गरेका छौ जो आश्चर्यकर्महरूका परमेश्वर हुनुहुन्न।\n\n11 तर हेर, म तिमीहरूसामु आश्चर्यकर्महरूका परमेश्वरलाई, अब्राहामका परमेश्वर समेत र इसहाकका परमेश्वर र याकूबका परमेश्वरलाई देखाउनेछु; र उहाँ सोही परमेश्वर हुनुहुन्छ जसले स्वर्गहरू र पृथ्वीको र तिनमा भएका सबै कुराहरूको सृष्टि गर्नुभयो।\n\n12 हेर, उहाँले आदमको सृष्टि गर्नुभयो र आदमद्वारा मानिसको पतन आयो। अनि मानिसको पतनका कारण येशू ख्रीष्ट आउनुभयो, पिता र पुत्रसमेत; र येशू ख्रीष्टका कारण मानिसको उद्धार आयो।\n\n13 अनि मानिसको उद्धारका कारण, जुन येशू ख्रीष्टबाट आयो, उनीहरूलाई परमप्रभुको उपस्थितिमा ल्याइनेछ; हो, यसैबाट सबै मानिसहरूलाई मुक्त गरिन्छ, ख्रीष्टको मृत्युका कारण पुनरुत्थान ल्याइनेछ, जसले त्यो अनन्त निन्द्राबाट उद्धार ल्याउनेछ, जुन निन्द्राबाट सबै मानिसहरूलाई परमेश्वरको शक्तिद्वारा व्युँताइनेछ जब त्यो बिगुल फुकिनेछ; र उनीहरू अघि आउनेछन्, साना र ठूला दुबै र सबै उहाँका न्यायलयअगाडि खडा हुनेछन्, उद्धार गरिएकाले र यो मृत्युको अनन्त बन्धनबाट स्वतन्त्र गरिएकाले जुन लौकिक मृत्यु हो।\n\n14 अनि तब पवित्र जनको न्याय उनीहरूमाथि आउँछ; र तब त्यो समय आउँछ कि जो घिनलाग्दो छ ऊ अझै घिनलाग्दो रहिरहनेछ; र जो धर्मी छ ऊ अझै धर्मी रहिरहनेछ; जो खुसी छ ऊ अझै खुसी रहिरहनेछ; र जो बेखुसी छ ऊ अझै बेखुसी रहिरहनेछ।\n\n15 अनि अब, हे तिमीहरू सबै जसले आफैँमा त्यस्तो परमेश्वरको कल्पना गरेकाछौ जसले आश्चर्यकर्महरू गर्न सक्नुहुन्न, म तिमीहरूलाई सोध्दछु के ती सबै कुराहरू बितिसकेका छन् जसका बारेमा मैले बोलेको छु? के अन्त्य अझै आइसकेको छ? हेर म तिमीहरूसामु भन्दछु, छैन र परमेश्वर आश्चर्यकर्महरूको परमेश्वर हुन रोक्नुभएको छैन।\n\n16 हेर, के ती कुराहरू जुन परमेश्वरले गर्नुभएको छ हाम्रा आँखाहरूमा विष्मयकारी छैनन्? हो र परमेश्वरका विष्मयकारी कार्यहरू कसले बुझ्न सक्छ?\n\n17 कसले भन्नेछ कि यो आश्चर्यकर्म होइन कि उहाँको वचनद्वारा स्वर्ग र पृथ्वी हुनुपर्छ; र उहाँका वचनको शक्तिद्वारा पृथ्वीको धूलोबाट मानिसको सृष्टि गरियो; र उहाँका वचनको शक्तिद्वारा आश्चर्यकर्महरू ल्याइएको छ?\n\n18 अनि कसले भन्नेछ कि येशू ख्रीष्टले धेरै शक्तिशाली आश्चर्यकर्महरू गर्नुभएन? अनि प्रेरितका हातहरूद्वारा त्यहाँ धेरै शक्तिशाली आश्चर्यकर्महरू गरिएका थिए।\n\n19 अनि यदि त्यहाँ आश्चर्यकर्महरू गरिएको थियो भने, कसरी परमेश्वर आश्चर्यकर्महरूको परमेश्वर हुन रोकिएर र अझै परिवर्तन नहुने व्यक्ति हुनुहुन्छ? अनि हेर, म तिमीहरूलाई भन्दछु उहाँ परिवर्तन हुनुहुन्न; यदि त्यसो भए उहाँ परमेश्वर हुन छोड्नुहुन्थ्यो; र उहाँ परमेश्वर हुन छोड्नुहुन्न र आश्चर्यकर्महरूको परमेश्वर हुनुहुन्छ।\n\n20 अनि उहाँ मानिसका छोराछोरीहरूमाझ आश्चर्यकर्महरू गर्न रोक्नुहुन्छ किनभने उनीहरू विश्वासमा क्षीण हुनेछन् र सही बाटोहरूबाट पर जान्छन् र ती परमेश्वरलाई चिन्दैनन् जसमा उनीहरूले भरोसा गर्नुपर्छ।\n\n21 हेर, म तिमीहरूलाई भन्दछु जसले ख्रीष्टमा विश्वास गर्छ, कुनै शङ्का नगरी, उसले ख्रीष्टको नाउँमा पितासँग जे अनुरोध गर्छ यो उसलाई दिइनेछ; र यो वाचा सबैका निम्ति हो, पृथ्वीका पल्लो छेउसम्म समेत।\n\n22 किनकि हेर, येशू ख्रीष्ट, परमेश्वरका पुत्रले उहाँका ती शिष्यहरूसामु जसलाई बस्नुपर्छ भनी भन्नुभएको थियो, हो, उहाँका सबै शिष्यहरूसामु पनि यसो भन्नुभयो, भीडलाई सुनाउन: तिमीहरू सबै संसारसामु जाओ र प्रत्येक प्राणीसामु सुसमाचार प्रचार गर;\n\n23 अनि जसले विश्वास गर्दछ र बप्तिस्मा लिन्छ उसलाई बचाइनेछ, तर जसले विश्वास गर्दैन ऊ दोषी ठहरिनेछ;\n\n24 अनि यी चिन्हहरूले उसलाई पछ्याउनेछन् जसले विश्वास गर्दछ—मेरा नाउँमा उनीहरूले दुष्टहरूलाई निकाला गर्नेछन्; उनीहरूले नयाँ भाषाहरूमा बोल्नेछन्; उनीहरूले सर्पलाई समात्नेछन्; र यदि उनीहरूले मार्नसक्ने कुरा पिए पनि यसले उनीहरूलाई हानि गर्नेछैन; उनीहरू विरामीमाथि हात राख्नेछन् र उनीहरूले चङ्गइ पाउनेछन्;\n\n25 अनि जसले मेरा नाउँमा विश्वास गर्नेछ, कुनै शङ्का नगरी, उसलाई म मेरा वचनहरू सबै पुष्टि गर्नेछु, पृथ्वीका पल्लो छेउसम्म समेत।\n\n26 अनि अब, हेर, परमप्रभुका कार्यहरूविरुद्ध को खडा हुन सक्छ? कसले उहाँका भनाइहरूलाई अस्वीकार गर्न सक्छ? परमप्रभुको सर्वशक्तिमान शक्तिविरुद्ध को उठ्नेछ? परमप्रभुका कार्यहरूलाई कसले अपमान गर्नेछ? ख्रीष्टका छोराछोरीहरूलाई कसले अपमान गर्नेछ? हेर, तिमीहरू सबै जो परमप्रभुका कार्यहरूको अपमानकर्ताहरू हौ, किनकि तिमीहरू आश्चर्य मान्नेछौ र विनाश हुनेछौ।\n\n27 हे त्यसो भए अपमान नगर र आश्चर्य नमान, तर परमप्रभुका वचनहरूलाई सुन र येशूका नाउँमा पितासँग त्यसको अनुरोध गर जेको तिमीहरूलाई आवश्यकता छ। शङ्का नगर, तर विश्वास गर र प्राचीन समयमा जस्तै गरी प्रारम्भ गर र आफ्ना पूर्ण हृदयले परमप्रभुसामु आऊ र उहाँ आगाडिको डर र कम्पनका साथ तिम्रो आफ्नो मुक्ति प्राप्त गर।\n\n28 तिम्रा परीक्षणका दिनहरूमा विवेकी होऊ; तिम्रा सबै अशुद्धतालाई आफूबाट हटाऊ; नमाग, कि तिमीहरूले आफ्ना लोभमा त्यसलाई भष्म नबनाओ, तर अटल स्थिरताका साथ अनुरोध गर, कि तिमीहरू प्रलोभनमा फस्नेछैनौ, तर कि तिमीहरूले साँचो र जीवित परमेश्वरको सेवा गर्नेछौ।\n\n29 यो ख्याल राख कि तिमीहरूले अयोग्यतापूर्वक बप्तिस्मा लिन्नौ, यो ख्याल राख कि तिमीहरूले अयोग्यतापूर्वक ख्रीष्टको प्रभुभोज खाँदैनौ; तर यो ख्याल राख कि तिमीहरूले सबै कुराहरू योग्यतामा गर्दछौ र त्यसलाई जीवित परमेश्वरका पुत्र येशू ख्रीष्टको नाउँमा गर्छौ; र यदि तिमीहरूले यसो गरेमा र अन्त्यसम्म सहेमा, तिमीहरूलाई कुनै पनि हालतमा निकाला गरिनेछैन।\n\n30 हेर, म तिमीहरूसामु मृत्युबाट बोलेजस्तै गरी बोल्छु; किनकि मलाई थाहा छ कि तिमीहरूसँग मेरा वचनहरू हुनेछन्।\n\n31 मेरा कमजोरीका कारण मलाई दोषी नठहऱ्याऊ, न त मेरो पितालाई उहाँका कमजोरीका कारणले, न त तिनीहरूलाई जसले उहाँअगाडि लेखेका छन्; तर बरु परमेश्वरसामु धन्यवाद देऊ कि उहाँले तिमीहरूसामु हाम्रा कमजोरीहरू प्रकट गर्नुभएको छ, कि तिमीहरू हामीभन्दा अझ बढी विवेकी हुन सिक्न सक।\n\n32 अनि अब, हेर, हामीले हाम्रा ज्ञानअनुसार यो अभिलेख लेखेका छौँ, ती अक्षरहरूमा जसलाई हामीमाझ सुधारिएका मिश्री भनिन्छ, हामीद्वारा हस्तान्तरण गरिएको र परिवर्तन गरिएको हुनाले, हाम्रो भाषाको किसिमअनुसार।\n\n33 अनि यदि हाम्रा पाताहरू प्रयाप्तमात्रामा ठूला भएका भए हामीले हिब्रूमा लेख्ने थियौँ; तर हिब्रू पनि हामीद्वारा परिवर्तन गरिएको छ; र यदि हामीले हिब्रूमा लेख्न सकेको भए, हेर, तिमीहरूसँग हाम्रो अभिलेखमा कुनै कमजोरी हुँदैनथ्यो।\n\n34 तर परमप्रभुलाई ती कुराहरू थाहा छ जुन हामीले लेखेका छौँ र यो पनि कि अरु कुनै जनलाई हाम्रो भाषा थाहा छैन; र किनभने कि अरु कुनै जनलाई हाम्रो भाषा थाहा छैन, त्यसकारण उहाँले त्यसको भाषान्तरण गर्ने माध्यम तयार गर्नुभएको छ।\n\n35 अनि यी कुराहरू लेखिएका छन् कि हामीले हाम्रा वस्त्रहरूबाट हाम्रा वन्धुहरूको रगत हटाउन सकूँ, जो विश्वासमा क्षीण भएका छन्।\n\n36 अनि हेर, यी कुराहरू जुन हामीले हाम्रा बन्धुहरूका बारेमा चाहेका छौँ, हो, ख्रीष्टको ज्ञानमा उनीहरूको पुनर्स्थापनाको समेत, ती सबै सन्तहरूका प्रार्थनाहरूअनुसार हुन् जो यो भूमिमा बसेका छन्।\n\n37 अनि परमप्रभु येशू ख्रीष्टले प्रदान गर्नुहोओस् कि उनीहरूको प्रार्थनाहरू उनीहरूका आस्थाअनुसार होऊन्; र परमेश्वर पिताले ती करारलाई सम्झिनुहोस् जुन उहाँले इस्राएलका घरानासँग गर्नुभएको छ; र उहाँले उनीहरूलाई सदासर्वदा, येशू ख्रीष्टमाथिको उनीहरूको विश्वास मार्फत् आसिश दिनुहोओस्।\n\n", "ether 1": "[center][font_size=26]एतेरको पुस्तक[/font_size][/center]\n\nयेरेदीहरूको अभिलेख, लिम्हीका जनले मोसियाह राजाका दिनहरूमा भेट्टाएका चौबीस पाताहरूबाट लिएको।\n\n[center][font_size=26]अध्याय १[/font_size][/center]\n\n[i]मोरोनीले एतेरको लेखाइलाई संक्षेपीकरण गर्छन्—एतेरको वंशावली दिइन्छ—येरेदीहरूको भाषालाई बेबिलोनको धरहरामा खलबल्याउनु भएन—परमप्रभुले उनीहरूलाई एक उत्तम भूमितिर अगुवाइ गर्न र उनीहरूलाई महान् राष्ट्र बनाउन वाचा गर्नुहुन्छ।[/i]\n\n1 अनि अब म, मोरोनी, ती प्राचीन बासिन्दाहरूको विवरण दिन अघि बढ्दछु जसलाई परमप्रभुका हातद्वारा यो उत्तर प्रदेशको सतहमाथि विनाश गरिएका थिए।\n\n2 अनि मैले मेरो विवरण ती चौबीस पाताहरूबाट लिएँ जुन लिम्हीका जनद्वारा पत्ता लगाइएका थिए, जसलाई एतेरको पुस्तक भनिन्छ\n\n3 अनि किनभने म अनुमान गर्दछु कि यो अभिलेखको पहिलो भाग, जसले संसारको सृष्टिका बारेमा र हारूनका बारेमा पनि र त्यससमयदेखि महान् धरहराको समयसम्मको एक विवरण र त्यस समयसम्म मानिसका छोराछोरीहरूमाझ जे कुराहरूभए ती बोल्दछ, त्यो यहूदीहरूमाझ रहेको छ—\n\n4 त्यसकारण म ती कुराहरू लेख्दिनँ जुन आदमको समयदेखि त्यस समयसम्म भए; तर ती पाताहरूमा छन् र जसले ती पाउँछ, सोहीसँग शक्ति हुनेछ ताकि उसले पूर्ण विवरण पाउन सक्नेछ।\n\n5 तर हेर, म पूरा विवरण दिन्नँ, तर धरहरादेखि उनीहरूको विनाश नभएसम्मको एक भागको विवरण म दिन्छु।\n\n6 अनि यस तरिकाले म विवरण दिन्छु। जसले यो अभिलेख लेखे उनी एतेर थिए र उनी कोरियान्तोरका सन्तति थिए।\n\n7 कोरियान्तोर मोरोनका पुत्र थिए।\n\n8 अनि मोरोन एथेमका पुत्र थिए।\n\n9 अनि एथेम आहाहका पुत्र थिए।\n\n10 अनि आहाह शेतका पुत्र थिए।\n\n11 अनि शेत शिब्लोनका पुत्र थिए।\n\n12 अनि शिब्लोन कोमका पुत्र थिए।\n\n13 अनि कोम कोरियान्तुमका पुत्र थिए।\n\n14 अनि कोरियान्तुम अम्निगद्दाहका पुत्र थिए।\n\n15 अनि अम्निगद्दाह हारूनका पुत्र थिए\n\n16 अनि हारून हितिका सन्तति थिए, जो हेर्थोमका पुत्र थिए।\n\n17 अनि हेर्थोम लीबका पुत्र थिए।\n\n18 अनि लीब कीशका पुत्र थिए।\n\n19 अनि कीश कोरोमका पुत्र थिए।\n\n20 अनि कोरोम लेवीका पुत्र थिए।\n\n21 अनि लेवी कीमका पुत्र थिए।\n\n22 अनि कीम मोरियान्तोनका पुत्र थिए।\n\n23 अनि मोरियान्तोन रिप्लाकिशका सन्तति थिए।\n\n24 अनि रिप्लाकिश शेजका पुत्र थिए।\n\n25 अनि शेज हितिका पुत्र थिए।\n\n26 अनि हिति कोमका पुत्र थिए।\n\n27 अनि कोम कोरियान्तुमका पुत्र थिए।\n\n28 अनि कोरियान्तुम एमेरका पुत्र थिए।\n\n29 अनि एमेर ओमरका पुत्र थिए।\n\n30 अनि ओमर शूलका पुत्र थिए।\n\n31 अनि शूल कीबका पुत्र थिए।\n\n32 अनि कीब ओरीहाहका पुत्र थिए, जो येरेदका पुत्र थिए;\n\n33 जुन येरेद आफ्ना दाजु र उनका परिवारसँग, केही अरु र उनीहरूका परिवारसँग, महान् धरहरादेखि, परमप्रभुले जनलाई भाषामा खलबल्याउनु भएको र उहाँको क्रोधमा उनीहरू पृथ्वीको सम्पूर्ण सतहमा तितर-बितर हुनुपर्दछ भनी कसम खानुभएको समयमा अघि आए; र परमप्रभुका वचनअनुसार जन तितर-बितर भए।\n\n34 अनि येरेदका दाजु एक महान् र शक्तिशाली मानिस र परमप्रभुको धेरै कृपा पाएका मानिस भएको हुनाले, येरेद, उनका भाइले उनीसामु भने: परमप्रभुसामु पुकार, कि उहाँले हामीलाई खलबल्याउनु हुनेछैन ताकि हामीले हाम्रा वचनहरू बुझ्न नसकौँ।\n\n35 अनि यस्तो हुन गयो कि येरेदका दाजुले परमप्रभुसामु पुकारे र परमप्रभुको येरेदमाथि सहानुभूति भयो; त्यसकारण उहाँले येरेदको भाषालाई खलबल्याउनु भएन; र येरेद र उनका दाजु खलाबलिएनन्।\n\n36 तब येरेदले आफ्ना दाजुसँग भने: परमप्रभुकहाँ फेरि पुकार र यो होस् कि उहाँले आफ्नो क्रोध उनीहरूबाट त्याग्नुहोस् जो हाम्रा मित्रहरू हुन्, ताकि उहाँले उनीहरूको भाषा खलबल्याउनु हुन्न।\n\n37 अनि यस्तो हुन गयो कि येरेदका दाजुले परमप्रभुसामु फेरि पुकारे र परमप्रभुको उनीहरूका मित्रहरूमाथि र तिनीहरूका परिवारहरूमाथि पनि सहानुभूति भयो, ताकि उनीहरूलाई खलबल्याइएन।\n\n38 अनि यस्तो हुन गयो कि येरेदले उनका दाजुसामु फेरि बोले, यसो भन्दै: जाऊ र परमप्रभुसँग सोधखोज गर कि उहाँले हामीलाई यो भूमिबाट भगाउनुहुन्छ र यदि हामीलाई उहाँले यो भूमिबाट भगाउनुहुन्छ भने, उहाँकहाँ आवाज उठाऊ हामी कहाँ जानुपर्छ। अनि कसलाई थाहा छ तर परमप्रभुले हामीलाई त्यस भूमिमा लानुहुनेछ जुन सम्पूर्ण पृथ्वीको सबभन्दा उत्तम छ? अनि यदि त्यसो भए, हामी परमप्रभुमा आस्थावान् होऔँ, ताकि हामीले त्यस भूमि रिक्थका निम्ति प्राप्त गर्न सकौँ।\n\n39 अनि यस्तो हुन गयो कि येरेदका दाजुले त्यसअनुसार परमप्रभुसामु पुकारे जुन येरेदको मुखबाट बोलिएको थियो।\n\n40 अनि यस्तो हुन गयो कि परमप्रभुले येरेदका दाजुलाई सुन्नुभयो र उनीमाथि सहानुभूति राख्नुभयो र उनलाई भन्नुभयो:\n\n41 जाऊ र आफ्ना बथान, प्रत्येकको भाले र पोथी दुबै लाई एकसाथ जम्मा गर; र पृथ्वीका हरेक किसिमका बीउहरू पनि; र आफ्ना परिवारहरू; र तिम्रो भाइ येरेद र उनका परिवार पनि; र तिम्रा मित्रहरू र उनीहरूका परिवार पनि र येरेदका मित्रहरू र उनीहरूका परिवारहरूलाई पनि।\n\n42 अनि जब तिमीले यो गरिसकेका छौ तिमी उनीहरूको अगाडि त्यो उपत्यका तिर तल जानु जुन उत्तरतर्फ छ। अनि त्यहाँ म तिमीलाई भेट्नेछु र म तिमी अगाडि एक भूमितिर जानेछु जुन पृथ्वीका सम्पूर्ण भूमिहरू मध्ये सबभन्दा उत्तम छ।\n\n43 अनि म त्यहाँ तिमीलाई र तिम्रा सन्ततिलाई आशीषित गर्नेछु र मेरा लागि तिम्रा सन्ततिबाट र तिम्रा भाइ र उनीहरू जो तिमीसँग जानेछन् उनीहरूबाट एउटा महान् राष्ट्र उठाउनेछु। अनि त्यहाँ पृथ्वीको सतहमाथि त्यो राष्ट्रभन्दा महान् अरु कुनै हुनेछैनन् जुन मैले तिम्रा सन्ततिबाट मेरा निम्ति उठाउनेछु। अनि यसरी म तिम्रा निम्ति गर्नेछु किनभने यति लामो समयसम्म तिमीले मेरासामु बिन्ती गरेका छौ।\n\n", "ether 2": "[center][font_size=26]अध्याय २[/font_size][/center]\n\n[i]येरेदीहरूले प्रतिज्ञाको भूमितिरको उनीहरूको यात्राका निम्ति तयारी गर्छन्—यो एक उत्तम भूमि हो जहाँ मानिसले ख्रीष्टको सेवा गर्नुपर्छ अन्यथा उनीहरूलाई बढारिनेछ—परमप्रभु येरेदका दाजुसँग तीन घण्टा कुरा गर्नुहुन्छ—येरेदीहरूले प्रमोदडुङ्गाहरू बनाउँछन्—परमप्रभुले येरेदका दाजुलाई कसरी प्रमोदडुङ्गाहरूलाई प्रकाश दिने भनी प्रस्ताव गर्न अनुरोध गर्नुहुन्छ।[/i]\n\n1 अनि यस्तो हुन गयो कि येरेद र उनका दाजु र उनका परिवारहरू र येरेदका मित्रहरू पनि र उनका दाजु र उनीहरूका परिवारहरू, त्यस उपत्यकातिर तल गए जुन उत्तरतर्फ थियो, (र उपत्यकाको नाउँ निम्रोद थियो, शक्तिशाली सिकारीको नाउँबाट बोलाइएकाले) उनीहरूका वथानहरूका साथ जुन उनीहरूले एक साथ जम्मा गरेका थिए, भाले र पोथी, प्रत्येक किसिमका।\n\n2 अनि उनीहरूले जालहरू पनि थापे र आकाशका चराहरूलाई समाते; र उनीहरूले एक भाँडो पनि तयार गरे, जसमा उनीहरूले पानीका माछा उनीहरूसँग लगे।\n\n3 अनि उनीहरूले डेसेरेट पनि आफूसँग लगे, जुन भाषान्तरणअनुसार मह पार्ने मौरी हो; र यसरी उनीहरूले आफूसँग मौरीका झुण्डहरू र सबै प्रकारका ती जुन भूमिको सतहमाथि भएका, प्रत्येक किसिमका बीउहरू लगे।\n\n4 अनि यस्तो हुन गयो कि जब उनीहरू निम्रोदको उपत्यकामा तल आएका थिए परमप्रभु तल आउनुभयो र येरेदका दाजुसँग कुरा गर्नुभयो; र उहाँ वादलमा हुनुहुन्थ्यो र येरेदका दाजुले उहाँलाई देखेनन्।\n\n5 अनि यस्तो हुन गयो कि परमप्रभुले उनीहरूलाई आज्ञा दिनुभयो कि उनीहरू उजाड स्थानतिर अघि जानुपर्छ, हो, त्यस भागतिर जहाँ मानिसहरू कहिल्यै गएका थिएनन्। अनि यस्तो हुन गयो कि परमप्रभु उनीहरूअगाडि जानुभयो र उनीहरूसँग कुरा गर्नुभयो जब उहाँ बादलमा खडा हुनुहुन्थ्यो र उनीहरू कहाँ यात्रा गर्नुपर्छ भनी निर्देशन दिनुभयो।\n\n6 अनि यस्तो हुन गयो कि उनीहरूले उजाड स्थानमा यात्रा गरे र प्रमोदडुङ्गाहरू बनाए, जुनमा उनीहरूले अथाह पानीलाई पारगरे, परमप्रभुका हातद्वारा निरन्तररुपमा निर्देशित भएकाले।\n\n7 अनि परमप्रभुले सहनुभएन कि उनीहरू उजाड स्थानको समुन्द्रभन्दा पर रोकिनुपर्दछ, तर उहाँले चाहानुभयो कि उनीहरू प्रतिज्ञाको भूमिसम्म समेत अगाडि आउनुपर्दछ, जुन अन्य सबै भूमिहरूभन्दा उत्तम थियो, जुन परमप्रभु परमेश्वरले धर्मी जनका निम्ति संरक्षण गर्नुभएको थियो।\n\n8 अनि उहाँले आफ्नो क्रोधमा येरेदका दाजुसँग कसम खानुभएको थियो, कि जसले यो प्रतिज्ञाको भूमि स्वामित्वमा लिन्छ, त्यस समयदेखि उपरान्त र सदासर्वदाका निम्ति, साँचो र एकमात्र परमेश्वर उहाँलाई सेवा गर्नुपर्दछ, अन्यथा उनीहरूलाई बढारिनेछ जब उहाँको क्रोधको पूर्णता उनीहरूमाथि आउनेछ।\n\n9 अनि अब, हामीले यो भूमिका बारेमा परमेश्वरको उर्दी हेर्न सक्छौं, कि यो एउटा प्रतिज्ञाको भूमि हो र जुन राष्ट्रले यसलाई स्वामित्वमा लिनेछ उनीहरूले परमेश्वरलाई सेवा गर्नेछन्, अन्यथा उनीहरूलाई बढारिनेछ जब उहाँको क्रोधको परिपूर्णता उनीहरूमाथि आउनेछ। अनि उहाँको क्रोधको पूर्णता उनीहरूमाथि आउनेछ जब उनीहरू दुष्टतामा पाक्छन्।\n\n10 किनकि हेर, यो एक भूमि हो जुन अन्य सबै भूमिहरूभन्दा उत्तम भूमि हो; यसकारण जसले यसलाई स्वामित्वमा लिन्छ उसले परमेश्वरको सेवा गर्नेछ अन्यथा बढारिनेछ; किनकि यो परमेश्वरको चीरस्थायी उर्दी हो। अनि यो भूमिका छोराछोरीहरूमाझ दुष्टताको पूर्णता नआइन्जेल होइन, कि उनीहरूलाई बढारिनेछ।\n\n11 अनि यो तिमीहरूसामु आउँछ, हे तिमी गैह्र-यहूदीहरू, कि तिमीहरूले परमेश्वरका उर्दीहरू थाहा पाउन सक—कि तिमीहरूले पश्चात्ताप गर्न सक र पूर्णता नआइन्जेल आफ्ना दुष्टताहरूमा निरन्तर नबस, कि तिमीहरूले परमेश्वरको क्रोधको पराकाष्ठा आफूमाथि नल्याऊ जसरी भूमिका बासिन्दाहरूले अहिलेसम्म गरेका छन्।\n\n12 हेर, यो एक उत्तम भूमि हो र जुन राष्ट्रले यसलाई स्वामित्वमा लिन्छ ऊ दासत्व र बन्धनबाट र स्वर्गमुनिका सबै राष्ट्रहरूबाट स्वतन्त्र हुनेछ यदि उनीहरूले भूमिका ती परमेश्वरलाई सेवा गरे भने जुन येशू ख्रीष्ट हुनुहुन्छ, जसलाई ती कुराहरूद्वारा प्रकट गरिएको छ जुन हामीले लेखेका छौँ।\n\n13 अनि अब हेर म मेरो अभिलेखमा अगाडि बढ्छु; किनकि हेर, यस्तो हुन गयो कि परमप्रभुले येरेद र उनका बन्धुहरूलाई त्यो महासमुद्रमा समेत अगाडि ल्याउनुभयो जुनले भूमिहरूलाई विभाजन गर्दछ। अनि जब उनीहरू त्यो समुन्द्रमा आए उनीहरूले आफ्ना पालहरू टाँगे; र उनीहरूले त्यो स्थानको नाउँ मोरियान्कुमेर राखे; र उनीहरू पालहरूमा बास गरे र चार वर्षको अन्तरालसम्म समुद्रको किनारमा पालहरूमा बास गरे।\n\n14 अनि चार वर्षको अन्त्यमा यस्तो हुन गयो कि परमप्रभु येरेदका दाजुसामु फेरि आउनुभयो र बादलमा खडा हुनुभयो र उनीसँग कुरा गर्नुभयो। अनि तीन घण्टाको अन्तरालसम्म परमप्रभुले येरेदका दाजुसँग कुरा गर्नुभयो र उनलाई ताडना दिनुभयो किनभने उनले परमप्रभुको नाउँमा पुकार्न सम्झेनन्।\n\n15 अनि येरेदका दाजुले ती दुष्कर्मको पश्चात्ताप गरे जुन उनले गरेका थिए र आफ्ना ती बन्धुहरूका निम्ति परमप्रभुका नाउँमा पुकारे जो उनीसँग थिए। अनि परमप्रभुले उनलाई भन्नुभयो: म तिमीलाई र तिम्रा बन्धुहरूलाई उनीहरूका पापहरूको क्षमा दिन्छु; तर तिमीहरूले अरु पापहरू नगर्नू, किनकि तिमीहरूले सम्झनेछौ कि मेरो आत्मा मानिससँग सँधैँ हुनेछैन; यसकारण, यदि तिमीहरूले आफू पापमा पूरै नपाकिन्जेल पाप गर्नेछौ भने तिमीहरू परमप्रभुको उपस्थितिबाट अलग्याइनेछौ। अनि यी यो भूमिका बारेमा मेरा विचारहरू हुन् जुन म तिमीलाई तिम्रो रिक्थका निम्ति दिनेछु; किनकि यो एउटा अन्य भूमिहरूभन्दा उत्तम भूमि हुनेछ।\n\n16 अनि परमप्रभुले भन्नुभयो: काम गर्न र बनाउन जाऊ, ती प्रमोदडुङ्गाहरूअनुसार जुन तिमीहरूले अहिलेसम्म बनाएका छौ। अनि यस्तो हुन गयो कि येरेदका दाजु काम गर्न गए र उनका बन्धुहरू पनि र उनीहरूले बनाएका जस्तै, परमप्रभुका निर्देशनहरूअनुसार प्रमोदडुङ्गाहरू बनाए। अनि ती साना थिए र ती पानीमाथि हलुका थिए, पानीमाथिको एक चरा जस्तो समेत हलुका थिए।\n\n17 अनि ती त्यस प्रकारले बनाइएका थिए कि ती अत्यन्त कस्सिएका थिए, यतिसम्म कि तिनले थालमा जस्तै पानी लिन सक्थे; र तिनको पिँध थालको जस्तै कस्सिएको थियो; र पाटाहरू थालजस्तै कस्सिएका थिए; र तिनका अन्त्यहरू चुच्चा थिए; र तिनको टुप्पो थालजस्तै कस्सिएको थियो; र त्यसको लम्बाइ एउटा वृक्षको लम्बाइ थियो; र तिनको ढोका, जब बन्द हुँदा, थालजस्तै कस्सिएको थियो।\n\n18 अनि यस्तो हुन गयो कि येरेदका दाजुले परमप्रभुकहाँ कराए, यसो भन्दै: हे परमप्रभु, मैले ती कार्यहरू गरेकोछु जुन हजुरले मलाई आज्ञा दिनुभएको छ र मैले प्रमोदडुङ्गाहरू हजुरले दिएको निर्देशनअनुसार बनाएको छु।\n\n19 अनि हेर्नुहोस्, हे परमप्रभु, तिनमा कुनै प्रकाश छैन, हामीले यसलाई कहाँ लैजाने? अनि हाम्रो नाश हुनेछ, किनकि तिनमा हामीले सास फेर्न सक्दैनौँ, यो हावा बाहेक जुन तिनमा छ; त्यसकारण हामी नासिनेछौँ।\n\n20 अनि परमप्रभुले येरेदका दाजुसामु भन्नुभयो: हेर, तिमीले टुप्पोमा र पिँधमा पनि एउटा प्वाल बनाऊ; र जब तिमीहरू हावाका निम्ति पीडित हुनेछौ तिमीले प्वाल खोल्नेछौ र हावा प्राप्त गर्नेछौ। अनि यस्तो भयो कि तिमीहरूमाथि पानी आयो भने, हेर, तिमीहरूले प्वाल बन्द गर्नेछौ, ताकि तिमीहरू बाढीमा ननासिय।\n\n21 अनि यस्तो हुन गयो कि येरेदका दाजुले परमप्रभुले आज्ञा दिएअनुसार गरे।\n\n22 अनि उनले परमप्रभुकहाँ यसो भन्दै फेरि आवाज उचाले: हे परमप्रभु, हेर्नुहोस् मैले हजुरले मलाई आज्ञा दिए जस्तै गरी समेत गरेको छु र मैले मेरा जनका निम्ति वाहकहरू तयार गरेकोछु र हेर्नुहोस् तिनमा कुनै प्रकाश छैन। हेर्नुहोस्, हे परमप्रभु, के हजुर हामी यी महान् पानी अन्धकारमा पार गरेको सहनुहुन्छ?\n\n23 अनि परमप्रभुले येरेदका दाजुलाई भन्नुभयो: तिमी के चाहान्छौ कि मैले गर्नुपर्दछ ताकि तिमीहरूका वाहकहरूमा तिमीहरूसँग प्रकाश होओस्? किनकि हेर, तिमीहरूसँग झ्यालहरू हुन सक्दैन, किनकि ती टुक्राहरूमा फुट्नेछन्; न त तिमीहरूले आफूसँग आगो लान सक्छौ, किनकि तिमीहरू आगाको प्रकाशबाट जानेछैनौ।\n\n24 किनकि हेर, तिमीहरू समुन्द्रकामाझमा एक व्हेलजस्तै हुनेछौ; किनकि पर्वत जात्रा छालहरूले तिमीहरूलाई हल्लाउनेछन्। तैपनि, म तिमीहरूलाई समुद्रको गहिराइबाट फेरि बाहिर ल्याउनेछु; किनकि मेरा मुखबाट हुरीहरू गएका छन् र वर्षाहरू र बाढीहरू पनि मैले पठाएकोछु।\n\n25 अनि हेर, मैले यी कुराहरूका निम्ति तिमीहरूलाई तयार गरेको छु; किनकि यदि मैले तिमीहरूलाई समुद्रका छाल र गैसकेका हुरी र आउने बाढीका निम्ति तयार नगरे तिमीहरूले यो महान् गहिराइ पार गर्न सक्दैनौ। त्यसकारण तिमी के चाहान्छौ कि मैले तिम्रा निम्ति तयार गर्नुपर्छ ताकि तिमीहरूसँग प्रकाश हुन सकोस् जब तिमीहरूलाई समुन्द्रको गहिराइमा निलिनेछ?\n\n", "ether 3": "[center][font_size=26]अध्याय ३[/font_size][/center]\n\n[i]परमप्रभुले सोह्र ढुङ्गाहरू छुँदा येरेदका दाजुले उहाँका औंलाहरू देख्छन्—ख्रीष्टले आफ्नो आत्माको शरीर येरेदका दाजुसामु देखाउनुहुन्छ—जससँग एउटा पूर्ण ज्ञान छ त्यसलाई पर्दाभित्र राख्न सकिदैन—येरेदीहरूका अभिलेखलाई प्रकाशमा ल्याउन भाषान्तरकारहरू उपलब्ध गराइन्छ।[/i]\n\n1 अनि यस्तो हुन गयो कि येरेदका दाजु, (अब तयार गरिएका वाहकहरूको सङ्ख्या आठ थियो) त्यस पर्वतमा गए, जुनलाई यसको अत्यन्त उचाइका कारण शेलेम भनिन्थ्यो र एउटा चट्टानबाट सोह्रवटा साना ढुङ्गाहरू पगाले; र ती सफेद र, पारदर्शक सिसाजस्तै छर्लङ्ग थिए; अनि उनले ती आफ्ना हातहरूमा पर्वतको टुप्पासम्म लगे, परमप्रभुकहाँ फेरि आवाज उचाले, यसो भन्दै:\n\n2 हे परमप्रभु, हजुरले भन्नुभएको छ कि हामी बाढीले घेरिनुपर्छ। अब हेर्नुहोस्, हे परमप्रभु, तपाईँका सेवकसँग हजुरका अगाडिका उसका कमजोरीहरूका कारण नरिसाउनुहोस्; किनकि हामीलाई थाहा छ कि हजुर पवित्र हुनुहुन्छ र स्वर्गमा विराजमान् हुन्हुहुन्छ र हामी हजुरअगाडि अयोग्य छौँ; पतनका कारण हाम्रो स्वभाव निरन्तर खराब बनेको छ; तैपनि, हे परमप्रभु, हजुरले हामीलाई आज्ञा दिनुभएको छ कि हामीले हजुरसामु बिन्ती गर्नुपर्छ, ताकि हामीले हजुरबाट हाम्रा इच्छाहरूअनुसार प्राप्त गर्न सकौँ।\n\n3 हेर्नुहोस्, हे परमप्रभु, हाम्रा दुष्टताका कारणले हजुरले हामीलाई प्रहार गर्नुभएको छ र हामीलाई लखेट्नुभएको छ र यतिका धेरै वर्षसम्म हामी उजाड स्थानमा रहेका छौँ; तैपनि, हजुर हामीप्रति कृपालु हुनुभएको छ। हे परमप्रभु, ममाथि दयाले हेर्नुहोस् र यी हजुरका जनबाट आफ्नो क्रोध हटाउनुहोस् र नसहनुहोस् कि उनीहरू यी उर्लदो गहिराइ अन्धकारमा पार गरून्; तर यी कुराहरूलाई हेर्नुहोस् जुन मैले चट्टानबाट पगालेकोछु।\n\n4 अनि मलाई थाहा छ, हे परमप्रभु, कि हजुरसँग सबै शक्ति छ, मानिसका भलाइका निम्ति हजुर जे चाहानुहुन्छ गर्नसक्नुहुन्छ; त्यसकारण यी ढुङ्गाहरूलाई छोइदिनुहोस्, हे परमप्रभु, हजुरका औँलाले र तिनलाई तयार गर्नुहोस् कि ती अन्धकारमा चम्कियून्; र ती यी वाहकहरूमा हाम्रासामु चम्किनेछन् जुन हामीले तयार पारेका छौँ, ताकि हामीसँग प्रकाश हुनेछ जब हामी समुद्र पार गर्नेछौँ।\n\n5 हेर्नुहोस्, हे परमप्रभु, हजुरले यो गर्न सक्नुहुन्छ। हामीलाई थाहा छ कि हजुर महान् शक्ति देखाउन सक्षम हुनुहुन्छ, जुन मानिसहरूको सुझबुझमा सानो देखिन्छ।\n\n6 अनि यस्तो हुन गयो कि जब येरेदका दाजुले यी वचनहरू भनेका थिए, हेर, परमप्रभुले आफ्नो हात फैलाउनुभयो र आफ्ना औँलाले ती ढुङ्गाहरूलाई एक एक गरेर छुनुभयो। अनि येरेदका दाजुका आँखाहरूबाट पर्दा हटाइएको थियो र उनले परमप्रभुका औँला देखे; र यो मानिसको औँला जस्तै थियो, मासु र रगतको जस्तै; र येरेदका दाजु परमप्रभूअगाडि ढले, किनकि उनी डरले भयभीत भए।\n\n7 अनि परमप्रभुले देख्नुभयो कि येरेदका दाजु पृथ्वीमा ढलेका थिए; र परमप्रभुले उनलाई भन्नुभयो: उठ, तिमी किन ढलेकाछौ?\n\n8 अनि उनले परमप्रभुसामु भने: मैले परमप्रभुका औँला देखेँ र म कथंकदाचित् परमप्रभुले मलाई प्रहार गर्नुहुन्छ कि भनी डराएँ; किनकि मलाई थाहा थिएन कि परमप्रभुसँग मासु र रगत रहेछ।\n\n9 अनि परमप्रभुले उनीसामु भन्नुभयो: तिम्रा आस्थाका कारण तिमीले देखेका हौ कि मैले मासु र रगत आफूमाथि लिनुपर्नेछ; र मानिस मेरा अगाडि तिमीसँग भए जस्तो अत्यन्त आस्थाका साथ कहिल्यै आएको छैन; किनकि यदि त्यसो नभएको भए तिमीले मेरो औँला देख्न सक्ने थिएनौ। के तिमीले यो भन्दा बढी देख्छौ?\n\n10 अनि उनले उत्तर दिए: देख्दिनँ; परमप्रभु, मेरासामु आफैँलाई देखाउनुहोस्।\n\n11 अनि परमप्रभुले उनलाई भन्नुभयो: के तिमी ती वचनहरूमा विश्वास गर्छौ जुन मैले बोल्नेछु?\n\n12 अनि उनले उत्तर दिए: हो, परमप्रभु, मलाई थाहा छ कि हजुर सत्य बोल्नुहुन्छ, किनकि हजुर सत्यताको परमेश्वर हुनुहुन्छ र ढाँट्न सक्नुहुन्न।\n\n13 अनि जब उनले यी कुराहरू भनेका थिए, हेर, परमप्रभुले उनीसामु आफैँलाई देखाउनुभयो र भन्नुभयो: किनभने तिमीलाई यी कुराहरू थाहा छ तिमी पतनबाट उद्धार हुन्छौ; त्यसकारण तिमीलाई मेरो उपस्थितिमा फिर्ता ल्याइन्छ; त्यसकारण मैले तिमीसामु आफैलाई देखाउँछु।\n\n14 हेर, म उही हुँ जसलाई मेरा जनको उद्धार गर्न संसारको उत्पत्तिदेखि तयार गरिएको थियो। हेर, म येशू ख्रीष्ट हुँ। म पिता र पुत्र हुँ। ममा नै सबै मानवमात्रले जीवन पाउनेछन् र त्यो अनन्तसम्म, ती समेत जसले मेरा नाउँमा विश्वास गर्नेछन्; र ती मेरा छोराहरू र मेरी छोरीहरू बन्नेछन्।\n\n15 अनि मैले आफैँलाई कहिल्यै पनि मानिसहरूसामु देखाइनँ जसलाई मैले सृष्टि गरेकोछु, किनकि मानिसले कहिल्यै पनि तिमीले विश्वास गरे जति मलाई विश्वास गरेको छैन। के तिमीले देख्दछौ कि तिमी मेरा आफ्नो स्वरुपअनुसार सृष्टि गरिएका हौ? हो, सबै मानिसहरूको समेत प्रारम्भदेखि नै मेरा आफ्नो स्वरुपअनुसार सृष्टि गरियो।\n\n16 हेर, यो शरीर, जुन तिमीले अहिले देख्छौ, मेरो आत्माको शरीर हो; र मानिसहरूलाई मैले मेरो आत्माको शरीरअनुसार सृष्टि गरेको छु; र जसरी म तिमीसामु आत्मामा देखिन्छु त्यसरी नै म मेरा जनसामु शरीरमा देखिनेछु।\n\n17 अनि अब, जसरी म, मोरोनीले भनेँ मैले यी कुराहरूको एउटा पूर्ण विवरण दिन सक्दिनँ जुन लेखिएको छ, त्यसकारण मलाई यति भन्न पर्याप्त छ कि येशूले यो मानिससामु आफैँलाई आत्मामा देखाउनुभयो, त्यस प्रकारले र सोही शरीर जस्तै गरी जुन रुपमा उहाँले आफैँलाई नफीहरूसामु देखाउनुभयो।\n\n18 अनि उहाँले उनको त्यसरी सेवा गर्नुभयो जसरी उहाँले नफीहरूको सेवा गर्नुभयो; र यो सबै, कि उनले थाहा पाउन सकून् कि उहाँ परमेश्वर हुनुहुन्थ्यो, ती धेरै महान् कार्यहरूका कारण जुन परमप्रभुले उनीसामु देखाउनुभएको थियो।\n\n19 अनि यो मानिसको ज्ञानको कारण उनलाई पर्दा भित्रको हेर्नबाट बञ्चित गर्न सकिएन; र उनले येशूका औँलालाई देखे, जुन, जब उनले देखे, उनी डरले ढले; किनकि उनलाई थाहा भयो कि यो परमप्रभुको औँला थिए; र उनीसँग अरु आस्था रहेन, किनकि उनलाई नि:सन्देह थाहा भयो।\n\n20 यसकारण, परमेश्वरको यो पूर्ण ज्ञान भएकोले, उनलाई पर्दा भित्रबाट वञ्चित गर्न सकिएन; त्यसकारण उनले येशूलाई देखे; र उहाँले उनको सेवा गर्नुभयो।\n\n21 अनि यस्तो हुन गयो कि परमप्रभुले येरेदका दाजुलाई भन्नुभयो: हेर, तिमीले यी कुराहरू संसारसामु गएको सहनेछैनौ जुन तिमीले देखेका र सुनेका छौ, त्यो समयसम्म जब म मेरो नाउँ शरीरमा महिमित गर्नेछैन; यसकारण, तिमीले ती कुराहरूलाई जोगाउनेछौ जुन तिमीले देखेका र सुनेका छौ र कुनै मानिसलाई देखाउनेछैनौँ।\n\n22 अनि हेर, जब तिमी मसमक्ष आउनेछौ, तिमीले ती लेख्नेछौ र तिनलाई छाप लगाएर बन्द गर्नेछौ, कि कसैले तिनको भाषान्तरण गर्न सक्दैन; किनकि तिमीले ती एक भाषामा लेख्नेछौ जुन उनीहरूले पढ्न सक्दैनन्।\n\n23 अनि हेर, यी दुइटा ढुङ्गाहरू म तिमीलाई दिनेछु र तिमीले यिनलाई पनि ती कुराहरूका साथ छाप लगाएर बन्द गर्नु जुन तिमीले लेख्नेछौ।\n\n24 किनकि हेर, त्यो भाषा जुन तिमीले लेख्नेछौ मैले खलबल्याएको छु; यसकारण मैले मेरो आफ्नो उचित समयमा अह्राउनेछु कि यी ढुङ्गाहरूले मानिसहरूका आँखाहरूमा यी कुराहरूको विस्तृतिकरण गर्नेछन् जुन तिमीले लेख्नेछौ।\n\n25 अनि जब परमप्रभुले यी वचनहरू भन्नुभएको थियो, उहाँले येरेदका दाजुसामु पृथ्वीका ती सबै बासिन्दाहरू देखाउनुभयो जुन रहेका थिए र ती सबै पनि जुन आउनेछन्; र उहाँले ती उनको दृष्टिबाट लुकाउनुभएन, पृथ्वीका पल्लो छेउसम्म पनि।\n\n26 किनकि उहाँले पहिलेका समयहरूमा उनलाई भन्नुभएको थियो, कि यदि उनले उहाँमा विश्वास गर्छन् भने उहाँले उनीसामु सबै कुराहरू देखाउन सक्नुहुन्थ्यो—यो उनलाई देखाइनु पर्दछ; त्यसकारण परमप्रभुले उनीबाट केही पनि लुकाउन सक्नुभएन; किनकि उनलाई थाहा थियो कि परमप्रभुले सबै कुराहरू उनलाई देखाउन सक्नुहुन्छ।\n\n27 अनि परमप्रभुले उनलाई भन्नुभयो: यी कुराहरू लेख र तिनलाई छाप लगाएर बन्द गर; र म ती मेरो आफ्नो उचित समयमा मानिसका छोराछोरीहरूसामु देखाउनेछु।\n\n28 अनि यस्तो हुन गयो कि परमप्रभुले उनलाई आज्ञा दिनुभयो कि उनले ती दुई ढुङ्गाहरू लुकाउनुपर्छ जुन उनले प्राप्त गरेका थिए र परमप्रभुले ती मानिसका छोराछोरीहरूसामु नदेखाउन्जेलसम्म ती देखाउन हुँदैन।\n\n", "ether 4": "[center][font_size=26]अध्याय ४[/font_size][/center]\n\n[i]मोरोनीलाई येरेदका दाजुका लेखाइहरूलाई छाप लगाएर बन्द गर्न आज्ञा दिइन्छ—ती मानिसहरूसँग येरेदका दाजुको जत्तिकै आस्था नभइन्जेलसम्म प्रकट गरिनेछैन—ख्रीष्टले मानिसहरूलाई उहाँका वचनहरूमा र उहाँका चेलाहरूका वचनहरूमा विश्वास गर्न आज्ञा दिनुहुन्छ—मानिसहरूलाई पश्चात्ताप गर्न, उहाँका सुसमाचारमा विश्वास गर्न र बच्न आज्ञा दिइन्छ।[/i]\n\n1 अनि परमप्रभुले येरेदका दाजुलाई परमप्रभुको उपस्थितिबाट पर्वतबाट तल झर्न र ती कुराहरू लेख्न आज्ञा दिनुभयो जुन उनले देखेका थिए; र ती उहाँलाई क्रुसमा नउचालिन्जेलसम्म मानिसका छोराछोरीहरूसामु आउन निषेध गरिएको थियो; अनि यसकारणका निम्ति मोसीयाह राजाले राखे, ताकि ती तबसम्म संसारसामु आउन हुँदैन जबसम्म ख्रीष्टले यी जनसामु आफैँलाई देखाउनुहुन्न।\n\n2 अनि ख्रीष्टले साँचैनै आफैँलाई उहाँका जनसामु देखाएपछि उहाँले आज्ञा दिनुभयो कि ती प्रकट गरिनुपर्दछ।\n\n3 अनि अब, त्यसपछि, उनीहरू विश्वासमा क्षीण भएका छन् र लमानीहरूबाहेक अरु कोही छैनन् र उनीहरूले ख्रीष्टको सुसमाचारलाई अस्वीकार गरेकाछन्; त्यसकारण मलाई आज्ञा दिएको छ कि मैले ती फेरि पृथ्वीमा लुकाउनु पर्छ।\n\n4 हेर, मैले ती पाताहरूमा ती कुराहरू लेखेको छु जुन येरेदका दाजुले देखे; र कहिल्यै पनि ती भन्दा महान् कुराहरू प्रकट गरिएको थिएन जुन येरेदका दाजुसामु प्रकट गरिएको थियो।\n\n5 यसकारण परमप्रभुले मलाई ती लेख्न आज्ञा दिनुभएको छ; र मैले ती लेखेको छु। र उहाँले मलाई आज्ञा दिनुभयो कि मैले ती लुकाउनुपर्छ; र उहाँले यो पनि आज्ञा दिनुभएको छ कि मैले तिनको भाषान्तरण पनि छाप लगाएर बन्द गर्नुपर्छ; यसकारण मैले भाषान्तरकारहरू पनि लुकाएको छु, परमप्रभुको आज्ञाअनुसार।\n\n6 किनकि परमप्रभुले मलाई भन्नुभयो: ती गैह्र-यहूदीहरूसामु त्यो दिनसम्म जानेछैनन् जब उनीहरूले आफ्ना दुष्टताको पश्चात्ताप गर्नेछन् र परमप्रभुअगाडि सफा हुनेछन्।\n\n7 अनि त्यस दिनमा उनीहरूले ममा भएको आस्थाको अभ्यास गर्नेछन्, परमप्रभु भन्नुहुन्छ, येरेदका दाजुले जस्तै समेत, कि उनीहरू ममा पवित्र बन्न सकून्, तब म ती कुराहरू उनीहरूसामु प्रकट गर्नेछु जुन येरेदका दाजुले देखे, मेरा सबै प्रकाशहरू उनीहरूसामु खोल्नमा समेत, येशू ख्रीष्ट, परमेश्वरका पुत्र, स्वर्गका र पृथ्वीका र तिनीहरूमा भएका सबै कुराहरूका पिता भन्नुहुन्छ।\n\n8 अनि जसले परमप्रभुका वचनविरुद्ध लड्छ, उसलाई श्रापित हुन देऊ; र जसले यी कुराहरूको अस्वीकार गर्दछ, उसलाई श्रापित हुन देऊ; किनकि उनीहरूसामु म अरु महान् कुराहरू देखाउन्नँ, येशू ख्रीष्ट भन्नुहुन्छ; किनकि म उही हुँ जो बोल्छु।\n\n9 अनि मेरा आज्ञामा स्वर्गहरू खोलिन्छ र बन्द गरिन्छ; र मेरो आज्ञामा पृथ्वी हल्लिनेछ; र मेरो आज्ञामा त्यहाँका बासिन्दाहरू गुज्रनेछन्, आगोद्वारा समेत।\n\n10 अनि जसले मेरा वचनहरूलाई विश्वास गर्दैन उसले मेरा शिष्यहरूलाई विश्वास गर्दैन; र यदि यस्तो हो भने कि म बोल्दिनँ, तिमीहरू मूल्याङ्कन गर; किनकि तिमीहरूले थाहा पाउनेछौ कि यो म हुँ जो बोल्छु, त्यो अन्तिम दिनमा।\n\n11 तर जसले यी कुराहरूमा विश्वास गर्छ जुन मैले बोलेको छु, उसलाई म मेरा आत्माका प्रकटीकरणबाट भेट्नेछु र उसले थाहा पाउनेछ र गवाही दिनेछ। किनकि मेरा आत्माका कारण उसले थाहा पाउनेछ कि यी कुराहरू सत्य हुन्; किनकि यसले मानिसहरूलाई असल गर्न मनाउँछ।\n\n12 अनि जेले मानिसलाई असल गर्न मनाउँछ त्यो मबाट हो; किनकि असल म बाहेक कसैबाट आउँदैन। म उही हुँ जसले मानिसहरू सबैलाई असलतिर अगुवाइ गर्दछ; जसले मेरा वचनहरूमा विश्वास गर्नेछ उसले मलाई विश्वास गर्नेछ—कि म हुँ; र जसले मलाई विश्वास गर्नेछैन उसले पितालाई विश्वास गर्नेछैन जसले मलाई पठाउनुभयो। किनकि हेर, म पिता हुँ, म प्रकाश र जीवन र संसारको सत्य हुँ।\n\n13 मसमक्ष आओ, हे तिमी गैह्र-यहूदीहरू र म तिमीहरूसामु अझ महान् कुराहरू देखाउने छु, त्यो ज्ञान जुन अविश्वासका कारण लुकाइन्छ।\n\n14 मसमक्ष आओ, हे तिमी इस्राएलका घराना र यो तिमीहरूसामु प्रकट गरिनेछ तिम्रा निम्ति पिताले कति महान् कुराहरू राख्नुभएको छ, संसारको उत्पत्तिदेखि; र यो तिमीहरूसामु आएको छैन, अविश्वासका कारण।\n\n15 हेर, जब तिमीहरूले त्यो अन्धकारको पर्दालाई च्यात्छौ जसले तिमीहरूलाई तिमीहरूको त्यो दुष्टताको भयावह अवस्थामा र तिमीहरूका हृदयको कठोरतामा र मस्तिष्कको अन्धोपनमा रहन लगाउँछ, तब ती महान् र अद्भूत कुराहरू जुन संसारको उत्पत्तिदेखि तिमीहरूबाट लुकाइएका छन्—हो, जब तिमीहरूले पितासामु मेरा नाउँमा पुकार्नेछौ, चूर्ण हृदय र पछुताएको आत्माका साथ, तब तिमीहरूले थाहा पाउनेछौ कि पिताले त्यो करार सम्झनुहुनेछ जुन उहाँले तिमीहरूका पितापुर्खाहरुसँग गर्नुभएको थियो, हे इस्राएलका घराना।\n\n16 अनि तब मेरा ती प्रकाशहरू जुन मैले मेरा सेवक युहन्नाद्वारा लेख्न लगाएको छु सबै जनका आँखाहरूमा खोलिनेछ। याद राख्नु, जब तिमीहरूले यी कुराहरू देख्नेछौ, तिमीहरूले थाहा पाउनेछौ कि समय नजिक छ कि ती वास्तवमा प्रकट गरिनेछ।\n\n17 त्यसकारण, जब तिमीहरूले यो अभिलेख प्राप्त गर्नेछौ तिमीहरूले थाहापाउन सक कि पिताको कार्य भूमिको सम्पूर्ण सतहमाथि आरम्भ भएको छ।\n\n18 त्यसकारण, पश्चात्ताप गर पृथ्वीका पल्लो छेउका तिमीहरू र मसमक्ष आओ र मेरो सुसमाचारमा विश्वास गर र मेरा नाउँमा बप्तिस्मा लिय; किनकि जसले विश्वास गर्दछ र बप्तिस्मा लिन्छ उसलाई बचाइनेछ; तर जसले विश्वास गर्दैन ऊ दोषी ठहरिनेछ; र चिन्हहरूले उसलाई पछ्याउनेछन् जसले मेरो नाउँमा विश्वास गर्दछ।\n\n19 अनि ऊ आशीषित छ जसलाई अन्तिम दिनमा मेरा नाउँमा आस्थावान् फेला पारिन्छ, किनकि संसारको उत्पत्तिदेखि नै उसका निम्ति तयार पारिएको अधिराज्यमा बास गर्न उसलाई उच्च बनाइनेछ। अनि हेर त्यो म हुँ जसले बोलेको छु। आमिन।\n\n", "ether 5": "[center][font_size=26]अध्याय ५[/font_size][/center]\n\n[i]तीन गवाहीहरू र यो कार्य आफैँ मोर्मोनको पुस्तकको सत्यताको गवाहीका रुपमा खडा हुनेछ।[/i]\n\n1 अनि अब म, मोरोनीले ती वचनहरू लेखेको छु जुन मलाई आज्ञा दिइयो, मेरो स्मरणअनुसार र मैले तिमीलाई ती कुराहरू भनेको छु जुन मैले छाप लगाएर बन्द गरेकोछु; त्यसकारण ती नछोऊ कि तिमीहरूले रुपान्तरण गरौला; किनकि त्यो कुरा तिमीहरूलाई निषेधित गरिएको छ, त्यो समयमा बाहेक जब यो परमेश्वरमा ज्ञान हुनेछ।\n\n2 अनि हेर, तिमीहरूले अवसर पाउला ताकि तिमीले ती पाताहरू तीसामु देखाउला जसले यो कार्यलाई अघि ल्याउन सहायता गर्नेछन्।\n\n3 अनि ती तीन जनासामु परमेश्वरको शक्तिद्वारा देखाइनेछ; यसकारण उनीहरूले निश्चितताका साथ थाहा पाउनेछन् कि ती कुराहरू सत्य छन्।\n\n4 अनि तीन गवाहीहरूको मुखमा यी कुराहरूको स्थापना गरिनेछ; र तीन जनाको गवाही र यो कार्य, जसमा परमेश्वरको र उहाँका वचनको शक्ति देखाइनेछ, जसका बारेमा पिता र पुत्र र पवित्र आत्मा गवाही दिनुहुन्छ—अनि यो सबै त्यो अन्तिम दिनमा संसारका विरुद्ध गवाहीका रुपमा खडा हुनेछन्।\n\n5 अनि यस्तो भयो भने कि उनीहरूले पश्चात्ताप गर्छन् र पिताकहाँ येशूका नाउमा आउँछन्, उनीहरूलाईपरमेश्वरको अधिराज्य ग्रहण गरिनेछ।\n\n6 अनि अब, यदि मसँग यी कुराहरूका निम्ति अधिकार नभए, तिमीहरूले मूल्याङ्कन गर; किनकि तिमीहरूले थाहा पाउनेछौ कि मसँग अधिकार छ जब तिमीहरूले मलाई देख्नेछौ र हामी अन्तिम दिनमा परमेश्वरअगाडि खडा हुनेछौँ। आमिन।\n\n", "ether 6": "[center][font_size=26]अध्याय ६[/font_size][/center]\n\n[i]येरेदी प्रमोदडुङ्गाहरू हुरीद्वारा प्रतिज्ञाको भूमितिर हाँकिन्छन्—जनहरूले परमप्रभुलाई उहाँको कृपाका निम्ति जयजयकार गर्छन्—ओरीहाहलाई उनीहरूमाथि राजा नियुक्त गरिन्छ—येरेद र उनका दाजु मर्छन्।[/i]\n\n1 अनि अब म, मोरनी, येरेद र उनका दाजुको अभिलेख दिनअगाडि बढ्छु।\n\n2 किनकि यस्तो हुन गयो परमप्रभुले ती ढुङ्गाहरू तयार गर्नुभएपछि जुन येरेदका दाजुले पर्वतमा ल्याएका थिए, येरेदका दाजु पर्वतबाट तल आए र उनले ती ढुङ्गाहरू वाहकहरूमा राखे जुन तयार गरिएको थियो, तिनको प्रत्येक अन्त्यमा; र हेर, तिनले वाहकमा प्रकाश दिए।\n\n3 अनि यसरी परमप्रभुले अन्धकारमा ढुङ्गाहरू चम्कन, मानिसहरू, आइमाईहरू र बालबालिकाहरूसामु प्रकाश दिन अह्राउनुभयो, ताकि उनीहरूले अन्धकारमा त्यो अथाह पानी पार गर्न नपरोस्।\n\n4 अनि यस्तो हुन गयो कि जब उनीहरूले हरेक प्रकारका खाना तयार गरेका थिए, कि जसबाट उनीहरूले पानीमाथि निर्वाह गर्न सकून् र उनीहरूका बथान र झुण्डहरूलाई र जे जन्तु अथवा जनावर र चरा उनीहरूले आफूसँग लग्नुपर्छ तिनलाई खाना पनि—अनि यस्तो हुन गयो कि जब उनीहरूले यी सबै कुराहरू गरेका थिए उनीहरू आफ्ना वाहकहरूमा अथवा प्रमोदडुङ्गाहरूमा चढे र समुन्द्रमा अघि बढे, आफैँलाई परमप्रभु आफ्ना परमेश्वरसामु अर्पण गर्दै।\n\n5 अनि यस्तो हुन गयो कि परमपभु परमेश्वरले अह्राउनुभयो कि पानीका सतहमाथि भयानक बतास प्रतिज्ञाको भूमितर्फ उड्नुपर्छ; अनि यसरी उनीहरूलाई समुन्द्रका छालहरूमाथि बतासअगाडि पछारियो।\n\n6 अनि यस्तो हुन गयो कि उनीहरूलाई धेरै पटक समुन्द्रको गहिराइमा डुबाइयो, ती पर्वत जत्रा छालहरूका कारण जुन उनीहरूमाथि आए र ती महान् र भयानक आँधिबेहेरीले पनि जुन बतासको तिब्रताले ल्याएको थियो।\n\n7 अनि यस्तो हुन गयो कि जब उनीहरूलाई गहिराइमा डुबाइयो त्यहाँ कुनै पानी थिएन कि जसले उनीहरूलाई दु:ख दिन सक्थ्यो, उनीहरूका बाहकहरू भाँडोजस्तै कस्सिएका भएकाले र ती नोआको पानीजहाजजस्तै समेत कस्सिएका थिए; त्यसकारण जब उनीहरू अथाह पानीले घेरिए उनीहरूले परमप्रभुसामु पुकारे र उहाँले तिनीहरूलाई पानीका सतहसम्म फेरि ल्याउनुभयो।\n\n8 अनि यस्तो हुन गयो कि जब उनीहरू पानीमाथि थिए प्रतिज्ञाको भूमितर्फ बतास बहन कहिल्यै रोकिएन; र यसरी उनीहरूलाई बतासअगाडि हाँकियो।\n\n9 अनि उनीहरूले परमप्रभुका सामु जयजयकार गाए; हो, येरेदका दाजुले परमप्रभुकोसामु जयजयकार गाए र उनले सारा दिनभरि परमप्रभुलाई धन्यवाद दिए र जयजयकार गरे; र जब रात आयो, उनीहरूले परमप्रभुको जयजयकार गर्न छाडेनन्।\n\n10 अनि यसरी उनीहरूलाई अघि हाँकियो; र कुनै समुद्रको राक्षसले उनीहरूलाई तोड्न सकेन, न त कुनै व्हेलले उनीहरूलाई क्षति नै गर्न सक्यो; र उनीहरूसँग निरन्तररुपमा प्रकाश थियो, चाहे त्यो पानीमाथि होस् या पानीमुनि होस्।\n\n11 अनि यसरी उनीहरूलाई पानीमाथि तीनसय चौसठ्ठी दिन अघि हाँकियो।\n\n12 अनि उनीहरू प्रतिज्ञाको भूमिको किनारमा आइपुगे। अनि जब उनीहरूले प्रतिज्ञाको भूमिको किनारमा पाइला टेके उनीहरूले आफैँ भूमिको सतहमाथि शिर झुकाए र परमप्रभुसामु विनम्र भए र परमप्रभुअगाडि खुशीका आँसु झारे, उनीहरूमाथिका उहाँका कैंयौ कोमल कृपाहरूका कारण।\n\n13 अनि यस्तो हुन गयो कि उनीहरू भूमिको सतहमा अघि गए, र जमिन जोत्न थाले।\n\n14 अनि येरेदका चार छोराहरू थिए; र उनीहरूलाई यकोम र गिल्गाह र महाह र ओरीहाह भनिन्थ्यो।\n\n15 अनि येरेदका दाजुले पनि छोराहरू र छोरीहरू जन्माए।\n\n16 अनि येरेद र उनका दाजुका मित्रहरू सङ्ख्यामा लगभग बाइस आत्माहरू थिए; र उनीहरूले पनि उनीहरू प्रतिज्ञाको भूमिमा आउनुभन्दा पहिले छोराहरू र छोरीहरू जन्माए; र त्यसकारण उनीहरू धेरै हुन थाले।\n\n17 अनि उनीहरूलाई परमप्रभुअगाडि विनम्रताका साथ हिंड्न सिकाइयो; र उनीहरूलाई उच्चाशनबाट पनि सिकाइयो।\n\n18 अनि यस्तो हुन गयो कि उनीहरू भूमिको सतहमाथि छरिन र फैलिन र जमिन जोत्न थाले; र उनीहरू भूमिमा बलिया भए।\n\n19 अनि येरेदका दाजु बूढा हुन थाले र ख्याल गरे कि उनी छिट्टै नै समाधिस्थलतिर जानुपर्दछ; यसकारण उनले येरेदलाई भने: हामी हाम्रा जनलाई भेला गरौँ कि हामी उनीहरूलाई गणना गर्न सकौँ, कि हामी उनीहरूका बारेमा जान्न सकौँ उनीहरूले हामी हाम्रा समाधिस्थलतिर जानु पहिले हामीबाट के चाहान्छन्।\n\n20 अनि त्यसअनुसार जन एक साथ जम्मा भए। अब येरेदका दाजुका छोरा र छोरीको सङ्ख्या बाइस थियो; र येरेदका छोराहरू र छोरीहरूको सङ्ख्या बाह्र थियो, उनका चार छोरा भएकाले।\n\n21 अनि यस्तो हुन गयो कि उनीहरूले आफ्ना जनको गणना गरे; र उनीहरूले तिनीहरूको गणना गरेपछि, उनीहरूले तिनीहरूबाट ती कुराहरू चाहे कि जुन तिनीहरूले चाहन्थे कि उनीहरू आफ्ना समाधिस्थलतिर जानु पहिले उनीहरूले गर्नुपर्छ।\n\n22 अनि यस्तो हुन गयो कि जनले उनीहरूबाट चाहे कि उनीहरूले उनीहरूका छोराहरूमध्ये एकलाई उनीहरूमाथि राजा हुन अभिषेक गर्नुपर्छ।\n\n23 अनि अब हेर, यो उनीहरूका निम्ति शोकमय थियो। अनि येरेदका दाजुले उनीहरूलाई भने: निश्चय नै यसले बन्धनतिर अगुवाइ गर्दछ।\n\n24 तर येरेदले उनका दाजुलाई भने: उनीहरूलाई सहौँ कि उनीहरूसँग राजा होस्। अनि त्यसकारण उनले उनीहरूलाई भने: तिमीहरू हाम्रा छोराहरूमाझ बाट एकलाई छान, तिमीहरूले जसलाई चाहे पनि।\n\n25 अनि यस्तो हुन गयो कि उनीहरूले येरेदका दाजुको जेठो छोरालाई समेत चुने; र उनको नाउँ पगाग थियो। अनि यस्तो हुन गयो कि उनले अस्वीकार गरे र उनीहरूका राजा भएनन्। अनि जनले चाहे कि उनका पिताले उनलाई बाध्य बनाउनु पर्दछ, तर उनका पिताले चाहेनन्; र उनले तिनीहरूलाई आज्ञा दिए कि तिनीहरूले कुनै मानिसलाई पनि राजा हुन बाध्य गर्न हुँदैन।\n\n26 अनि यस्तो हुन गयो कि उनीहरूले पगागका सबै भाइहरूलाई चुने र उनीहरूले चाहेनन्।\n\n27 अनि यस्तो हुन गयो कि एउटा बाहेक न त येरेदका सबै छोराहरूले नै चाहे; र ओरीहाहलाई जनमाथि राजा हुन अभिषेक गरियो।\n\n28 अनि उनले शासन गर्न थाले र जनले उन्नति गर्न थाले; र उनीहरू अत्यन्त धनी भए।\n\n29 अनि यस्तो हुन गयो कि येरेद मरे र उनका दाजु पनि मरे।\n\n30 अनि यस्तो हुन गयो कि ओरीहाह परमप्रभुअगाडि विनम्रताका साथ हिँडे र परमप्रभुले उनीहरूका पितापुर्खाहरुका निम्ति कति महान् कुराहरू गर्नुभएको थियो भनी सम्झे र उनका जनलाई परमप्रभुले उनीहरूका पितापुर्खाहरुलाई कति महान् कुराहरू गर्नुभएको थियो भनी सिकाए।\n\n", "ether 7": "[center][font_size=26]अध्याय ७[/font_size][/center]\n\n[i]ओरिहाहले धार्मिकतामा शासन गर्छन्—अतिक्रमण र कलहकामाझ, शूलका र कोहोरका विद्रोही अधिराज्यहरू स्थापित गरिन्छ—अगमवक्ताहरूले जनका दुष्टता र मूर्तिपूजालाई दोषी ठहऱ्याउँछन्, जसले त्यसपछि पश्चात्ताप गर्छन्।[/i]\n\n1 अनि यस्तो हुन गयो कि ओरीहाहले उनका सबै दिनहरूमा भूमिमाथि न्यायको अभ्यास धार्मिकतामा गरे, जसका दिनहरू अत्यन्त धेरै थिए।\n\n2 अनि उनले छोराहरू र छोरीहरू जन्माए; हो, उनले एकतीस जना जन्माए, जसमध्ये तेईस छोराहरू थिए।\n\n3 अनि यस्तो हुन गयो कि उनले उनको बूढो उमेरमा कीबलाई पनि जन्माए। अनि यस्तो हुन गयो कि कीबले उनको सट्टामा शासन गरे; र कीबले कोरिहोरलाई जन्माए।\n\n4 अनि जब कोरिहोर बत्तीस वर्षका थिए उनले उनका पिताका विरुद्ध विद्रोह गरे र गए र नेहोरको भूमिमा बास गरे; र उनले छोराहरू र छोरीहरू जन्माए र उनीहरू अत्यन्त सुन्दर भए; यसकारण कोरिहोरले धेरै जनलाई आफूतिर ताने।\n\n5 अनि जब उनले एक सेना एकसाथ जम्मा गरेका थिए उनी मोरोनको भूमिमा आए जहाँ राजाले बास गर्थे र उनलाई बन्दी बनाए, जुनले येरेदका दाजुले उनीहरूलाई बन्धनमा ल्याइनेछ भनी भनेको भनाइ पूरा गऱ्यो।\n\n6 अब मोरोनको भूमि, जहाँ राजाले बास गर्थे, त्यो भूमिनजिक थियो जसलाई नफीहरूद्वारा उजाड भनिन्थ्यो।\n\n7 अनि यस्तो हुन गयो कि कीब बन्धनमा बास गरे र उनका जन उनका छोरा कोरिहोर मुनि बास गरे, उनी अत्यन्त बूढो नभइन्जेलसम्म; तैपनि कीबले उनको बूढो उमेरमा शूललाई जन्माए, जब उनी अझै बन्धनमा थिए।\n\n8 अनि यस्तो हुन गयो कि शूल उनका दाजूसँग रिसाए; र शूल बलियो भए र मानिसको शक्तिमा शक्तिशाली भए; र न्यायमा पनि उनी शक्तिशाली थिए।\n\n9 यसकारण, उनी एफ्राइम डाँडामा आए र उनले डाँडाबाट पगाले र तिनीहरूका निम्ति इस्पातबाट तरबारहरू बनाए जसलाई उनले आफूसँग तानेका थिए; र उनले तिनीहरूलाई तरबारहरूका साथ सजाएपछि उनी नेहोर सहरमा फर्के र उनका दाजु कोरिहोरसँग लडाइँ गरे, जुन माध्यमद्वारा उनले अधिराज्य प्राप्त गरे र उनका पिता कीबमाथि पुनर्स्थापना गरे।\n\n10 अनि अब ती कुराहरूका कारण जुन शूलले गरेका थिए, उनका पिताले उनीमाथि अधिराज्य दिए; त्यसकारण उनले उनका पिताको सट्टामा शासन गर्न थाले।\n\n11 अनि यस्तो हुन गयो कि उनले न्यायको अभ्यास धार्मिकतामा गरे; र उनले आफ्नो अधिराज्य भूमिको सम्पूर्ण सतहमा फैलाए; किनकि जन अति नै अनगिन्ती बनेका थिए।\n\n12 अनि यस्तो हुन गयो कि शूलले पनि धेरै छोराहरू र छोरीहरू जन्माए।\n\n13 अनि कोरिहोरले ती धेरै दुष्टताहरूको पश्चात्ताप गरे जुन उनले गरेका थिए; यसकारण शूलले उनलाई आफ्नो अधिराज्यमा शक्ति दिए।\n\n14 अनि यस्तो हुन गयो कि कोरिहोरका धेरै छोराहरू र छोरीहरू थिए। अनि कोरिहोरका छोराहरूमाझ एउटा थिए जसको नाउँ नोआ थियो।\n\n15 अनि यस्तो हुन गयो कि नोआले शूल राजा र आफ्ना पिता कोरिहोरका विरुद्ध विद्रोह गरे र उनको भाइ कोहोरलाई र उसका सबै दाजुभाइहरूलाई पनि र जनमध्ये धेरैलाई पनि ताने।\n\n16 अनि उनले शूल राजासँग लडाइँ गरे, जुनमा उनले उनीहरूको प्रथम रिक्थको भूमि प्राप्त गरे; र उनी भूमिको त्यो भागमाथि राजा बने।\n\n17 अनि यस्तो हुन गयो कि उनले फेरि शूल राजासँग लडाइँ गरे र उनले शूल राजालाई लगे र मोरोनमा बन्दी बनाएर लगे।\n\n18 अनि यस्तो हुन गयो जब उनले तिनलाई मृत्यु दिन लागेका थिए, शूलका छोराहरू लुकेर नोआको घरसम्म रातमा आए र उनको बध गरे र कारागारको ढोकालाई फुटाए र उनीहरूका पितालाई बाहिर ल्याए र तिनको आफ्नो अधिराज्यमा तिनको सिंहासनमाथि तिनलाई राखे।\n\n19 यसकारण, नोआका छोराहरूले उनको अधिराज्य उनका सट्टामा बनाए; तैपनि, उनीहरूले शूल राजामाथि अरु शक्ति पाउन सकेनन् र ती जन जुन शूल राजाका शासनमुनि थिए उनीहरूले अत्यन्त उन्नति गरे र महान् बने।\n\n20 अनि देश विभाजित भयो; र त्यहाँ दुई अधिराज्यहरू थिए, शूलको अधिराज्य र नोआका छोरा कोहोरको अधिराज्य।\n\n21 अनि नोआका छोरा कोहोरले अह्राए कि उनका जनले शूलसँग लडाइँ गर्नुपर्दछ, जसमा शूलले उनीहरूलाई हराए र कोहोरको वध गरे।\n\n22 अनि अब कोहोरका एउटा छोरा थिए जसको नाउँ निम्रोद थियो; निम्रोदले शूललाई कोहोरको अधिराज्य दिए र उनले शूलका नजरमा कृपा पाए; यसकारण शूलले उनीमाथि महान् कृपा गरे र उनले शूलको अधिराज्यमा उनको इच्छाअनुसार गरे।\n\n23 अनि शूलको शासनकालमा जनमाझ अगमवक्ताहरू पनि आए, जो परमप्रभुबाट पठाइएका थिए, अगमवाणी गर्दै कि जनको दुष्टता र मूर्तिपूजाले भूमिमाथि श्राप ल्याइरहेको थियो र यदि उनीहरूले पश्चात्ताप नगरे उनीहरूको विनाश गरिनुपर्दछ।\n\n24 अनि यस्तो हुन गयो कि जनले अगमवक्ताहरूविरुद्ध विद्रोह गरे र उनीहरूको खिल्ली उडाए। अनि यस्तो हुन गयो कि शूल राजाले ती सबैका विरुद्ध न्यायको अभ्यास गरे जसले अगमवक्ताहरूका विरुद्ध निन्दा गरे।\n\n25 अनि उनले सम्पूर्ण भूमिभरि एक कानुन बनाए, जुनले अगमवक्ताहरूलाई शक्ति दियो कि उनीहरूले जहाँ चाहे त्यहीँ जान पाए; र यसकारणले जनलाई पश्चात्तापमा ल्याइयो।\n\n26 अनि किनभने जनले उनीहरूका दुष्टता र मूर्तिपूजाहरूको पश्चात्ताप गरे परमप्रभुले उनीहरूलाई जोगाउनुभयो र उनीहरूले भूमिमा फेरि उन्नति गर्न थाले। अनि यस्तो हुन गयो कि शूलले आफ्नो बूढो उमेरमा छोराहरू र छोरीहरू जन्माए।\n\n27 अनि शूलका दिनहरूमा अरु थप युद्धहरू भएनन्; र उनले ती महान् कुराहरू सम्झे जुन परमप्रभुले उनीहरूका पितापुर्खाहरुका निम्ति उनीहरूलाई ती गहिराइ पार गरेर प्रतिज्ञाको भूमिसम्म ल्याउनमा गर्नुभएको थियो; यसकारण उनले उनका सम्पूर्ण दिनहरूमा धार्मिकतामा न्यायको अभ्यास गरे।\n\n", "ether 8": "[center][font_size=26]अध्याय ८[/font_size][/center]\n\n[i]अधिराज्यमा कलह र झगडा हुन्छ—अकिशले राजालाई वध गर्न शपथ सहितको गोप्य गुटबन्दी बनाउँछन्—गोप्य गुटबन्दीहरू सैतानका हुन् र राष्ट्रहरूको विनाश गराउँछन्—आधुनिक गैह्र-यहूदीहरूलाई गोप्य गुटबन्दीहरूको विरुद्ध चेतावनी दिइएको छ जसले भूमिहरूको, राष्ट्रहरूको र देशहरूको स्वन्त्रतालाई हराउन खोज्नेछ।[/i]\n\n1 अनि यस्तो हुन गयो कि उनले ओमरलाई जन्माए र ओमरले उनको सट्टामा शासन गरे। अनि ओमरले येरेदलाई जन्माए; र येरेदले छोराहरू र छोरीहरूलाई जन्माए।\n\n2 अनि येरेदले उनका पिताविरुद्ध विद्रोह गरे र हितिको भूमिमा आए र बास गरे। अनि यस्तो हुन गयो कि उनको धुर्त वचनहरूका कारणले उनले आधा अधिराज्य प्राप्त नगरुन्जेल, धेरै जनको चाप्लुसी गरे।\n\n3 अनि जब उनले आधा अधिराज्य प्राप्त गरेका थिए उनले उनका पितासँग लडाइँ गरे र उनले आफ्ना पितालाई बन्धनमा लगे र उनलाई बन्धनमा सेवा गर्न लगाए;\n\n4 अनि अब, ओमरका शासनका दिनहरूमा उनका आधा दिनहरू उनी बन्धनमा थिए। अनि यस्तो हुन गयो कि उनले छोराहरू र छोरीहरू जन्माए, जसमाझ हेश्रोन र कोरियान्तुम्र थिए;\n\n5 अनि उनीहरूका दाजु येरेदका कार्यहरूका कारण उनीहरू अत्यन्त रिसाए, यतिसम्म कि उनीहरूले एक सेना खडा गरे र येरेदसँग लडे। अनि यस्तो हुन गयो कि उनीहरूले उनीसँग रातमा लडे।\n\n6 अनि यस्तो हुन गयो कि जब उनीहरूले येरेदका सेनाको बध गरेका थिए उनीहरूले उनको पनि बध गर्न लागे; र उनले उनीहरूसँग बिन्ती गरे कि उनीहरूले उनको बध नगरून् र उनले अधिराज्य आफ्ना पितालाई दिनेछन्। अनि यस्तो हुन गयो कि उनीहरूले उनलाई उनको जीवन दान दिए।\n\n7 अनि अब येरेद अधिराज्यको क्षतिका कारण अत्यन्त दुखित भए, किनकि उनले आफ्नो हृदय अधिराज्य र संसारको महिमामाथि राखेका थिए।\n\n8 अब येरेदकी छोरी अत्यन्त सिपालु भएकीले र आफ्ना पिताका दु:खहरूलाई देखेर, एक योजना बनाउन सोचिन् जसबाट उनले उनका पितासामु अधिराज्यको उद्धार गर्न सक्थिन्।\n\n9 अब येरेदकी छोरी अत्यन्त सुन्दरी थिइन्। अनि यस्तो हुन गयो कि उनले आफ्ना पितासँग कुरा गरिन् र उनीसामु भनिन्: मेरा पितासँग किन यति धेरै दु:ख छ? के उहाँले ती अभिलेख पढ्नुभएको छैन जुन हाम्रा पितापुर्खाहरुले महान् गहिराइ पार गरेर ल्याए? हेर्नुहोस्, के त्यहाँ प्राचीनकालका उनीहरूका बारेमा विवरण छैन, कि उनीहरूले आफ्ना गोप्य योजनाहरूद्वारा अधिराज्यहरू र महान् महिमा प्राप्त गरे?\n\n10 अनि अब, यसकारण, मेरा पिताले कीम्नोरका छोरा अकिशलाई लिन पठाउनुहोस्; अनि हेर्नुहोस्, म सुन्दरी छु र म उनका अगाडि नाच्नेछु र म उनलाई खुसी पार्नेछु, कि उनले मलाई पत्नी बनाउन चाहनेछन्; यसकारण उसले तपाईँसँग इच्छा गर्नेछन् कि तपाईँले मलाई उनकी पत्नी हुन दिनुहुनेछ, तब तपाईँले भन्नुहुनेछ: यदि तिमीले मेरासामु मेरा पिता, राजाको शिर ल्यायौ भने म उनलाई दिनेछु।\n\n11 अनि अब ओमर अकिशको मित्र थिए; यसकारण, जब येरेदले अकिशलाई लिन पठाए, येरेदकी छोरी उनका अगाडि नाचिन् कि उनले उनलाई खुसी बनाइन्, यतिसम्म कि उनले उनलाई पत्नी बनाउन चाहे। अनि यस्तो हुन गयो कि उनले येरेदलाई भने: तिम्री छोरी मलाई पत्नी बनाउन देऊ।\n\n12 अनि येरेदले उनलाई भने: म उनलाई तिम्रासामु दिनेछु, यदि तिमीले मेरा पिता, राजाको शिर मेरासामु ल्याउनेछौ भने।\n\n13 अनि यस्तो हुन गयो कि अकिशले उसका आफन्तहरूलाई येरेदको घरमा जम्मा गरे र उनीहरूलाई भने: के तिमीहरूले मेरासामु कसम खानेछौ कि तिमीहरू मप्रति ती कुराहरूमा आस्थावान् हुनेछौ जुन म तिमीहरूबाट चाहन्छु?\n\n14 अनि यस्तो हुन गयो कि उनीहरूले उससामु स्वर्गका परमेश्वरको र स्वर्गको पनि र पृथ्वीको पनि र आफ्ना शिरको कसम खाए कि जसले त्यो सहायताबाट विचलित हुनेछैनन् जुन अकिशले चाहेका थिए उनले आफ्नो शिर गुमाउनेछन्; र जसले त्यो कुराको रहस्य खोल्छ जुनकुरा आकिशले उनीहरूलाई अवगत गराउँछन्, सोहीले आफ्नो जीवन गुमाउनुपर्नेछ।\n\n15 अनि यस्तो हुन गयो कि उनीहरूले अकिशसँग सम्झौता गरे। अनि अकिशले उनीहरूलाई त्यो शपथ प्रदान गरे जुन प्राचीनकालका उनीहरूद्वारा दिइएको थियो जसले शक्ति खोज्दथ्यो, जुन कयिनको देखि हस्तान्तरण गरिएको थियो, जो प्रारम्भदेखि एक हत्यारा थियो।\n\n16 अनि ती सैतानको शक्तिद्वारा जनसामु यी कसमहरू प्रदान गर्न, उनीहरूलाई अन्धकारमा राख्न, शक्ति खोज्नेलाई शक्ति प्राप्त गर्न सहयोग गर्न र हत्या गर्न र लुट्न र झुटो बोल्न र सबै प्रकारका दुष्टता र वेश्यावृत्तिहरू गर्न राखियो।\n\n17 अनि यी येरेदकी छोरी थिइन् जसले यी प्राचीनकालका कुराहरू खोजी गर्न उनको हृदयमा राखिन्; र येरेदले आकिशको हृदयमा राखे; यसकारण, आकिशले आफ्ना कुटुम्बहरू र मित्रहरूलाई यो प्रदान गरे, मिठा प्रतिज्ञाहरूद्वारा आफूले चाहेका कुराहरूगर्न अगुवाइ गर्दै।\n\n18 अनि यस्तो हुन गयो कि उनीहरूले प्राचीनकालका उनीहरूजस्तै समेत गोप्य गुटबन्दी बनाए; जुन परमेश्वरका नजरमा सबभन्दा अति घृणित र दुष्ट छ।\n\n19 किनकि परमप्रभुले गोप्य गुटबन्दीहरूमा काम गर्नुहुन्न, न त उहाँले चाहानुहुन्छ कि मानिसले रगत बगाउनुपर्दछ, तर सबै कुराहरूमा मानिसको प्रारम्भदेखि नै यसलाई निषेध गर्नुभएको छ।\n\n20 अनि अब म, मोरोनी, उनीहरूका शपथहरू र गुटबन्दीहरूका तरिकाहरू लेख्दिन, किनकि मलाई यो अवगत गराइएको छ कि ती सबै जनमाझ भएझैँ छन् र ती लमानीहरूमाझ भएझैँ छन्।\n\n21 अनि तिनले यी जनको विनाश गराए जसका बारेमा म अहिले बोलिरहेको छु र नफीका जनको पनि विनाश गराए।\n\n22 अनि जुन राष्ट्रले त्यस्ता गोप्य गुटबन्दीहरूको समर्थन गर्नेछ, शक्ति पाउन र फाइदा लिन, ती राष्ट्रभरी नफैलिन्जेलसम्म, हेर, उनीहरूको विनाश गरिनेछ; किनकि परमप्रभु सहनुहुनेछैन कि उहाँका सन्तहरूको रगत, जुन उनीहरूद्वारा बगाइनेछ, उनीहरूमाथि बदलाको निम्ति जमिनबाट उहाँसामु सदैव पुकार्नेछ र तैपनि उहाँले त्यसको बदला लिनुहुन्न।\n\n23 यसकारण, हे तिमी गैह्र-यहूदीहरू, यो परमेश्वरमा विवेक हो कि यी कुराहरू तिमीहरूसामु देखाइनेछ, कि त्यसबाट तिमीहरूले आफ्ना पापहरूको पश्चात्ताप गर्न सक र नसह कि यी हत्यारा गुटबन्दीहरू तिमीहरूमाथि आउनेछन् जुन शक्ति र फाइदा पाउन बनाइएको छ—र काम, हो त्यो विनाशको काम तिमीहरूमाथि आउनेछ, हो अनन्त परमेश्वरको न्यायको तरबारसमेत तिमीहरूमाथि झर्नेछ, तिमीहरूलाई हराउन र विनाशका निम्ति यदि तिमीहरूले यी कुराहरू हुन दियौ भने।\n\n24 यसकारण, परमप्रभुले तिमीहरूलाई आज्ञा दिनुहुन्छ, जब तिमीहरूले यी कुराहरू तिमीहरूमाझ आएको देख्नेछौ तब तिमीहरू तिमीहरूको त्यो भयावह अवस्थाको चेतनामा व्युँझिनेछौ, यो गोप्य गुटबन्दीका कारण जुन तिमीहरूमाझ हुनेछ; अन्यथा तिमीहरूमा धिक्कार होओस्, उनीहरूका रगतका कारण जसको बध गरिएको छ; किनकि उनीहरू धुलोबाट यसमाथिको बदलाका निम्ति कराउँछन् र तीमाथि पनि जसले यो बनाए।\n\n25 किनकि यो यस्तो हुन जानेछ कि जसले यो बनाउँदछ उसले सम्पूर्ण भूमिहरूको, राष्ट्रहरूको र देशहरूको स्वतन्त्रतालाई हराउन खोज्दछ; र यसले सबै जनको विनाश ल्याउँदछ; किनकि यो त्यो सैतानद्वारा बनाइएको छ, जो सबै झुटहरूको पिता हो; त्यो उही झुटोबोल्ने समेत हो जसले हाम्रा प्रथम मातापितालाई झुक्कायो, हो, त्यो उही झुटोबोल्नेवाला हो जसले मानिसलाई प्रारम्भदेखि नै हत्या गर्न अह्रायो, जसले मानिसका हृदयहरूलाई कठोर बनाएको छ ताकि उनीहरूले प्रारम्भ देखि नै अगमवक्ताहरूको हत्या गरेका छन् र उनीहरूलाई ढुङ्गाले हानेकाछन् र बाहिर फ्याँकेका छन्।\n\n26 यसकारण, म, मोरोनीलाई यी कुराहरू लेख्न आज्ञा गरिएको छ कि दुष्टता हराएर जाओस् र समय आओस् कि सैतानसँग मानिसका छोराछोरीहरूका हृदयहरूमाथि शक्ति नहोओस्, तर कि उनीहरू निरन्तर असल गर्न मानून्, कि उनीहरू धार्मिकताको मुहानसामु आऊन् र बचून्।\n\n", "ether 9": "[center][font_size=26]अध्याय ९[/font_size][/center]\n\n[i]अधिराज्य एकदेखि अर्कोसम्म वंशक्रम, षडयन्त्र र हत्याद्वारा हस्तान्तरण हुन्छ—एमेरले धार्मिकताका पुत्रलाई देखे—धेरै अगमवक्ताहरूले पश्चात्तापको घोषणा गर्छन्—अनिकाल र विषालु सर्पहरूले जनलाई सताउँछन्।[/i]\n\n1 अनि अब म, मोरोनी मेरो अभिलेखका साथ अगाडि बढ्दछु। त्यसकारण, हेर, यस्तो हुन गयो कि अकिशका र उसका मित्रहरूका ती गोप्य गुटबन्दीहरूका कारण, हेर, उनीहरूले ओमरको अधिराज्यलाई हराए।\n\n2 तैपनि, परमप्रभु ओमरमाथि र उनका छोराहरू र उनका छोरीहरूमाथि पनि कृपालु हुनुभयो जसले उनको विनाश खोजेनन्।\n\n3 अनि परमप्रभुले सपनामा ओमरलाई सचेत गराउनुभयो कि उनले त्यस भूमिबाट बाहिर प्रस्थान गर्नुपर्छ; यसकारण ओमर उनका परिवार सहित त्यस भूमिबाट बाहिर प्रस्थान गरे र धेरै दिनहरूसम्म यात्रा गरे र आए र शिमको डाँडा हुँदै पारगरे र त्यो स्थानसम्म आए जहाँ नफीहरूको विनाश गरियो र त्यहाँदेखि पूर्वतर्फ र एक स्थानमा आए जसलाई अब्लोम भनिन्थ्यो, समुन्द्र किनारा नजिक र त्यहाँ उनले आफ्नो पाल र उनका छोराहरू र उनका छोरीहरूको पनि र येरेद र उसको परिवार बाहेक उनका सबै गृहस्थको पाल टाँगे।\n\n4 अनि यस्तो हुन गयो कि येरेदलाई जनमाथि राज्याभिषेक गरियो, दुष्टताको हातद्वारा; र उसले अकिशलाई आफ्नी छोरी पत्नी बनाउन दियो।\n\n5 अनि यस्तो हुन गयो कि अकिशले उसको ससुराको ज्यान लिन खोज्यो; र उसले तिनीहरूलाई प्रयोग गऱ्यो जसलाई उसले प्राचीनहरूका शपथद्वारा कसम खुवाएको थियो र उसले आफ्ना ससुराको टाउको प्राप्त गऱ्यो, जब आफ्ना जनलाई भेट्न उनी आफ्नो सिंहासनमा बसेका थिए।\n\n6 किनकि यो दुष्टता र गोप्य समाज यस्तरी फैलिएको थियो कि यसले सम्पूर्ण जनका हृदयहरूलाई भ्रष्ट बनाएको थियो; त्यसकारण येरेदलाई उसको सिंहासनमाथि हत्या गरिएको थियो र अकिशले उसको सट्टामा शासन गरे।\n\n7 अनि यस्तो हुन गयो कि अकिशले उसको छोराको ईर्ष्या गर्न थाल्यो, त्यसकारण उसले उनलाई कारागारमा बन्द गऱ्यो र ऊ नमरिन्जेलसम्म उसले थोरै खाना दिएर अथवा कुनै खाना नदिई आफ्नो छोरालाई राख्यो।\n\n8 अनि अब उसको भाइ जसले मृत्यु सह्यो, (र उसको नाउँ निम्रा थियो) ऊ उसका पितादेखि रिसायो त्यस कुराका कारण जुन उसका पिताले उसका दाजुलाई गरेका थिए।\n\n9 अनि यस्तो हुन गयो कि निम्राले मानिसहरूको एक सानो सङ्ख्या एक साथ भेला गरे र भूमिबाट बाहिर भागे र आए र ओमरसँग बास गरे।\n\n10 अनि यस्तो हुन गयो कि अकिशले अरु छोराहरू जन्माए र उनीहरूले उससँग सबै प्रकारका दुष्टताहरू उसले चाहेअनुसार गर्न कसम खाएको हुँदाहुँदै पनि उनीहरूले जनको हृदयहरूलाई जिते।\n\n11 अब अकिशका जन लाभका निम्ति इच्छुक थिए, जसरी अकिश पनि शक्तिका निम्ति इच्छुक थियो, यसकारण अकिशका छोराहरूले उनीहरूलाई पैसा दिए, जुन माध्यमद्वारा उनीहरूले जनका बढी भागलाई आफूहरूतिर ताने।\n\n12 अनि त्यहाँ अकिशका छोराहरू र अकिशका बीच युद्ध हुन थाल्यो, जुन धेरै वर्षको अन्तरालसम्म रह्यो, हो, लगभग अधिराज्यका सबै जनको विनाशसम्म, हो, सबै समेत, तीस आत्माहरू बाहेक र ती बाहेक जो ओमरको गृहस्थसँग भागे।\n\n13 यसकारण, ओमरलाई उनको रिक्थको भूमिमा फेरि पुनर्स्थापित गरियो।\n\n14 अनि यस्तो हुन गयो कि ओमर बूढा हुन थाले; तैपनि, उनको बूढो उमेरमा उनले एमेरलाई जन्माए; र उनले एमेरलाई उनको सट्टामा शासन गर्ने राजा बनाउन अभिषेक गरे।\n\n15 अनि त्यसपछि कि उनले एमेरलाई राजा हुन अभिषेक गरेका थिए उनले दुई वर्षको अन्तरालसम्म भूमिमा शान्ति देखे र उनी मरे, अन्त्यन्त धेरै दिनहरू देखेर, जुन दु:खले भरिएका थिए। अनि यस्तो भयो कि एमेरले उनको सट्टामा शासन गर्न थाले र उनका पिताका कदमहरू पछ्याए।\n\n16 अनि परमप्रभुले फेरि भूमिको श्राप हटाउन थाल्नुभयो र एमेरको गृहस्थले एमेरको शासनमुनि अत्यन्त उन्नति गर्न थाले; र बैसठ्ठी वर्षको अन्तरालमा उनीहरू अत्यन्त बलिया बनेका थिए, यतिसम्मकि उनीहरू अत्यन्त धनी बने—\n\n17 हरेक प्रकारका फल र अन्न र रेशम र मलमल र सुन र चाँदी र मूल्यवान् कुराहरू पाएर;\n\n18 अनि हरेक प्रकारका गाईवस्तु, गोरु र गाईहरू र भेडा र सुँगुर र बाख्राहरू र अरु धेरै किसिमका जनावरहरू पनि जुन मानिसको खानाका लागि उपयोगी थिए।\n\n19 अनि उनीहरूसँग घोडाहरू र गधाहरू थिए र त्यहाँ हात्तीहरू र कुरलोमहरू र कूममहरू थिए; जुनमध्ये सबै मानिसका निम्ति उपयोगी थिए र अझ विशेष गरी हात्तीहरू र कुरलोमहरू र कूममहरू।\n\n20 अनि यसरी परमप्रभुले यो भूमिमाथि आफ्ना आशीषहरू खन्याउनुभयो, जुन अन्य भूमिहरूभन्दा उत्तम थियो र उहाँले आज्ञा दिनुभयो कि जसले यो भूमि स्वामित्वमा लिन्छ परमप्रभुका निम्ति स्वामित्वमा लिनुपर्नेछ, अन्यथा उनीहरूलाई विनाश गरिनेछ जब उनीहरू दुष्टतामा पाकिए; किनकि त्यस्तालाई, परमप्रभु भन्नुहुन्छ: म मेरो क्रोधको परिपूर्णता खन्याउनेछु।\n\n21 अनि एमेरले उनका सम्पूर्ण दिनहरूमा धार्मिकतामा न्यायको अभ्यास गरे र उनले धेरै छोराहरू र छोरीहरू जन्माए; र उनले कोरियान्तुमलाई जन्माए र उनले उनको सट्टामा शासन गर्न कोरियान्तुमलाई अभिषेक गरे।\n\n22 अनि उनले कोरियान्तुमलाई उनको सट्टामा शासन गर्न अभिषेक गरेपछि उनी चार वर्ष बाँचे र उनले भूमिमा शान्ति देखे; हो उनले धार्मिकताका पुत्रलाई समेत देखे र उनले उनका दिनमा खुशी मनाए र महिमा गरे; र उनी शान्तिमा मरे।\n\n23 अनि यस्तो हुन गयो कि कोरियान्तुम उनका पिताका कदमहरूमा हिँडे र धेरै शक्तिशाली सहरहरू बनाए र उनका सबै दिनहरूमा त्यो प्रशासन गरे कि जुन उनका जनका निम्ति असल थियो। अनि यस्तो हुन गयो कि उनी अत्यन्त बूढा नभइन्जेलसम्म पनि उनका कुनै छोराछोरीहरू भएनन्।\n\n24 अनि यस्तो हुन गयो कि उनकी पत्नी एकसय दुई वर्षकी भएर मरिन्। अनि यस्तो हुन गयो कि कोरियान्तुमले उनको बूढो उमेरमा एक भरखरकी महिलालाई पत्नी बनाए र छोराहरू र छोरीहरू जन्माए; किनकि उनी एक सय बयालीस वर्षको उमेरको नभइन्जेलसम्म बाँचे।\n\n25 अनि यस्तो हुन गयो कि उनले कोमलाई जन्माए र कोमले उनको सट्टामा शासन गरे; अनि उनले उनान्पचास वर्ष शासन गरे र हितिलाई जन्माए; र उनले अरु छोराहरू र छोरीहरू पनि जन्माए।\n\n26 अनि जन भूमिको सतहभरि फेरि फैलिएका थिए र भूमिको सतहमाथि फेरि अत्यन्त ठूलो दुष्टता हुन थाल्यो र हितिले आफ्ना पितालाई विनाश गर्न फेरि प्राचीनकालका गोप्य योजनाहरूलाई अँगाल्न थाले।\n\n27 अनि यस्तो हुन गयो कि उनले उनका पितालाई सत्ताच्युत गरे, किनकि उनले उनका पितालाई आफ्नै तरबारले बध गरे; र उनले उनको सट्टामा शासन गरे।\n\n28 अनि भूमिमा फेरि अगमवक्ताहरू आए, उनीहरूसामु पश्चात्तापको घोषणा गर्दै—कि उनीहरूले परमप्रभुको बाटो तयार गर्नुपर्दछ अन्यथा भूमिको सतहमाथि श्राप आउनेछ; हो, महान् अनिकाल आउनेछ, जसमा यदि उनीहरूले पश्चात्ताप नगरे उनीहरूको विनाश हुनेछ।\n\n29 तर जनले अगमवक्ताहरूका वचनहरूलाई विश्वास गरेनन्, तर उनीहरूले उनीहरूलाई निकाला गरे; र उनीहरूमध्ये केहीलाई खाडलहरूमा हाले र उनीहरूलाई नाश गर्न त्यहाँ छाडे। अनि यस्तो हुन गयो कि उनीहरूले यी सबै कुराहरू हिति राजाका आज्ञाअनुसार गरे।\n\n30 अनि यस्तो हुन गयो कि भूमिमा महान् अभाव हुन थाल्यो र त्यो अभावका कारण बासिन्दाहरूको अत्यन्त छिटो विनाश हुन थाल्यो, किनकि पृथ्वीको सतहमा वर्षा भएन।\n\n31 अनि त्यहाँ विषालु सर्पहरू भूमिको सतहमाथि आए र धेरै जनलाई विषले डसेँ। अनि यस्तो हुन गयो कि उनीहरूका बथान ती विषालु सर्पहरूदेखि, दक्षिणतर्फको भूमितर्फ भाग्न थाले, जसलाई नफीहरूद्वारा जरहेम्ला भनिन्थ्यो।\n\n32 अनि यस्तो हुन गयो कि तीमध्ये धेरै थिए जुन बाटामा नाश भए; तैपनि, त्यहाँ केही थिए जुन दक्षिणतर्फको भूमिसम्म भागे।\n\n33 अनि यस्तो हुन गयो कि परमप्रभुले ती सर्पहरूलाई अह्राउनुभयो कि तिनले उनीहरूलाई अरु लखेट्नहुँदैन, तर कि तिनले बाटामा बारलगाउँनु पर्दछ कि जनले पार गर्न नसकून्, कि जसले पारगर्न प्रयास गर्दछ ऊ विषालु सर्पद्वारा ढालियोस्।\n\n34 अनि यस्तो हुन गयो कि जनले पशुहरूको बाटो पछ्याए र तिनका सिनोहरू खाए जुन बाटामा ढले, उनीहरूले ती सबै नखाइन्जेलसम्म। अब जब जनले देखे कि उनीहरूको विनाश हुनेभयो उनीहरूले आफ्ना दुष्टताहरूको पश्चात्ताप गर्न र परमप्रभुसामु पुकार्न थाले।\n\n35 अनि यस्तो हुन गयो कि जब उनीहरूले आफैँलाई परमप्रभुअगाडि पर्याप्त विनम्र बनाएका थिए परमप्रभुले पृथ्वीको सतहमा वर्षा पठाउनुभयो; र जन फेरि ब्युँझन थाले र उत्तर भेगहरूमा र वरिपरिका सबै भेगहरूमा फलहरू हुन थाले। अनि परमप्रभुले उनीहरूसामु उनीहरूलाई अनिकालबाट संरक्षण गर्नमा आफ्नो शक्ति देखाउनुभयो।\n\n", "ether 10": "[center][font_size=26]अध्याय १०[/font_size][/center]\n\n[i]एकपछि अर्को राजा बन्छन्—राजाहरूमध्ये केही धर्मी हुन्छन्, अरु दुष्ट हुन्छन्—जब धार्मिकताको विजय हुन्छ, जनलाई परमप्रभुद्वारा आशीषित र उन्नति गराइन्छ।[/i]\n\n1 अनि यस्तो हुन गयो कि शेज, जो हितिका सन्तति थिए—किनकि शेज बाहेक हितिका सबै गृहस्थको अनिकालद्वारा नाश भएको थियो—यसकारण उनले टुक्रिएका जनलाई फेरि जोड्न थाले।\n\n2 अनि यस्तो हुन गयो कि शेजले उनका पितापुर्खाहरुको विनाशलाई सम्झे र उनले एक धर्मी अधिराज्य बनाए; किनकि येरेद र उनका दाजुलाई गहिराइ पार गराउनमा परमप्रभुले के गर्नुभएको थियो भनी उनले सम्झे; र उनी परमप्रभुको मार्गहरूमा हिँडे; र उनले छोराहरू र छोरीहरू जन्माए।\n\n3 अनि उनको जेठो छोराले जसको नाउँ शेज थियो उनका विरुद्ध विद्रोह गऱ्यो; तैपनि, शेजलाई उसको अत्यन्त धनका कारण डाँकाहरूका हातद्वारा प्रहार गरियो, जुनले उनका पितासामु फेरि शान्ति ल्यायो।\n\n4 अनि यस्तो हुन गयो कि उनका पिताले भूमिको सतहमा धेरै सहरहरू बनाए र जन भूमिको सम्पूर्ण सतहभरि फैलिन थाले। अनि शेज अत्यन्त बूढो उमेरसम्म बाँचे; र उनले रिप्लाकिशलाई जन्माए। अनि उनी मरे र रिप्लाकिशले उनको सट्टामा शासन गरे।\n\n5 अनि यस्तो हुन गयो कि रिप्लाकिशले त्यो गरेनन् जुन परमप्रभुका दृष्टिमा सही थियो; किनकि उनका धेरै पत्नी र रखौटीहरू थिए र मानिसहरूका काँधहरूमाथि त्यो लादे जुन सहन कष्टकर थियो; हो, उनले उनीहरूलाई उच्च करहरू तिर्न लगाए; र ती करहरूबाट उनले धेरै फराकिला भवनहरू बनाए।\n\n6 अनि उनले एक अत्यन्त सुन्दर सिंहासन बनाए; र उनले धेरै कारागारहरू बनाए; र जसले कर तिर्न सम्झौता गरेन उसलाई कारागारमा फ्याँके; र जसले कर तिर्न सकेन उसलाई कारागारमा फ्याँके; र उनले अह्राए कि उनीहरूले उनीहरूको जीविकाका निम्ति निरन्तर कडा दु:ख गर्नुपर्छ र जसले कडा मेहनत गर्न अस्वीकार गर्दछ उसलाई मृत्यदण्ड दिन उनले अह्राए।\n\n7 यसकारण उनले उनका सबै असली कार्यहरू प्राप्त गरे, हो उनका उत्कृष्ट सुन समेत उनले कारागारमा प्रसोधन गर्न लगाए; र सबै प्रकारका असली शिल्पकला उनले कारागारमा बनाउन अह्राए। अनि यस्तो हुन गयो कि उनले उनका वेश्यावृत्तिहरू र कुकर्महरूद्वारा जनलाई कष्ट दिए।\n\n8 अनि जब उनले बयालीस वर्षको अन्तरालसम्म शासन गरेका थिए जन उनका विरुद्ध विद्रोहमा उठे; र भूमिमा फेरि युद्ध हुन थाल्यो, यतिसम्म कि रिप्लाकिशलाई मारियो र उनका सन्ततिलाई भूमिबाट बाहिर लखेटियो।\n\n9 अनि यस्तो हुन गयो कि धेरै वर्षको अन्तराल पछि, मोरियान्तोन, (ऊ रिप्लाकिशको सन्तति भएकाले) बहिस्कृतहरूको सेना एकसाथ जम्मा गऱ्यो र जनसामु लडाइँ गर्न गयो; र उसले धेरै सहरहरूमाथि शक्ति प्राप्त गऱ्यो; र युद्ध अत्यन्त कष्टप्रद बन्यो र धेरै वर्षहरूको अन्तरालसम्म रह्यो; र उसले सम्पूर्ण भूमिमाथि शक्ति प्राप्त गऱ्यो र आफैँलाई सम्पूर्ण भूमिमाथि राजा स्थापित गऱ्यो।\n\n10 अनि उसले आफैँलाई राजा स्थापित गरेपछि उसले जनको बोझलाई हलुका बनायो, जसबाट उसले जनका दृष्टिमा समर्थन प्राप्त गऱ्यो र उनीहरूले उसलाई उनीहरूको राजा हुन अभिषेक गरे।\n\n11 अनि उसले जनसामु न्याय गऱ्यो, तर उसका धेरै वेश्यावृत्तिहरूका कारण आफैँलाई होइन, यसकारण उसलाई परमप्रभुका उपस्थितिबाट अलग्याइयो।\n\n12 अनि यस्तो हुन गयो कि मोरियान्तोनले धेरै सहरहरू बनाए; र जन उनका शासनमुनि अत्यन्त धनी बने, भवनहरूमा र सुन र चाँदीमा र अन्न उब्जाउनमा र बथानमा र झुण्डहरू र त्यस्ता कुराहरू सबैमा जुन उनीहरूसामु पुनर्स्थापित गरिएको थियो।\n\n13 अनि मोरियान्तोम अत्यन्त बूढो उमेरसम्म बाँच्यो र तब उनले कीमलाई जन्मायो; र कीमले उनका पिताको सट्टामा शासन गरे; र उनले आठ वर्ष शासन गरे र उनका पिता मरे। अनि यस्तो हुन गयो कि कीमले धार्मिकतामा शासन गरेनन्, यसकारण उनीमाथि परमप्रभूको कृपा भएन।\n\n14 अनि उनका भाइ उनका विरुद्ध विद्रोहमा उठे, जसद्वारा उनले उनलाई बन्धनमा ल्याए; र उनी उनका सबै दिनहरूमा बन्धनमा रहे; र उनले बन्धनमा छोरा र छोरीहरू जन्माए र उनको बूढो उमेरमा उनले लेवीलाई जन्माए र उनी मरे।\n\n15 अनि यस्तो हुन गयो कि लेवीले उनका पिताको मृत्युपछि बन्धनमा सेवा गरे, बयालीस वर्षको अन्तरालसम्म। अनि उनले भूमिका राजाविरुद्ध युद्ध गरे, जुनबाट उनले आफ्ना निम्त अधिराज्य प्राप्त गरे।\n\n16 अनि उनले आफ्ना निम्ति अधिराज्य प्राप्त गरेपछि उनले त्यो गरे जुन परमप्रभुका दृष्टिमा सही थियो र जनले भूमिमा उन्नति गरे; र उनी राम्ररी बूढो उमेरसम्म बाँचे र छोराहरू र छोरीहरू जन्माए; र उनले कोरोमलाई जन्माए, जसलाई आफ्नो सट्टामा राजा हुन अभिषेक गरे।\n\n17 अनि यस्तो हुन गयो कि कोरोमले आफ्ना सबै दिनहरूमा त्यो गरे जुन परमप्रभुका दृष्टिमा असल थियो; र उनले धेरै छोरा र छोरीहरू जन्माए; र उनले धेरै दिनहरू देखेपछि उनी बिते, पृथ्वीका अरुजस्तै समेत; र कीशले उनका सट्टामा शासन गरे।\n\n18 अनि यस्तो हुन गयो कि कीश पनि बिते र लीबले उनको सट्टामा शासन गरे।\n\n19 अनि यस्तो हुन गयो कि लीबले पनि त्यो गरे जुन परमप्रभुको दृष्टिमा असल थियो। अनि लीबका दिनहरूमा विषालु सर्पहरूको विनाश गरियो। यसकारण उनीहरू दक्षिण तर्फको भूमितिर गए, भूमिका जनको खानाको शिकार गर्न, किनकि त्यस भूमि बनका जनावरहरूले ढाकिएको थियो। अनि लीब आफैँ पनि एक ठूलो शिकारी बने।\n\n20 अनि उनीहरूले भूमिको साँघुरो घाँटी नजिक एउटा महान् सहर बनाए, त्यस स्थान नजिक जहाँ समुन्द्रले भूमिलाई विभाजन गर्दछ।\n\n21 अनि दक्षिणतर्फको भूमिलाई शिकार पाउनका लागि उनीहरूले उजाड स्थानका निम्ति संरक्षण गरे। अनि उत्तरतर्फको भूमिको सम्पूर्ण सतह बासिन्दाहरूले ढाकियो।\n\n22 अनि उनीहरू अत्यन्त उद्यमी थिए र उनीहरूले किने र बेचे र एक अर्कासँग व्यापार गरे, ताकि उनीहरूले फाइदा पाउन सकून्।\n\n23 अनि उनीहरूले सबै प्रकारका कच्चा धातुका कामहरू गरे र उनीहरूले सुन र चाँदी र फलाम र काँस र सबै प्रकारका धातुहरू बनाए; र उनीहरूले पृथ्वीमा खने; यसकारण, उनीहरूले सुनको, चाँदीको र फलामको र तामाको कच्चा धातु पाउन माटाका शक्तिशाली थुप्राहरू थुपारे। अनि उनीहरूले सबै प्रकारका असली कार्यहरू गरे।\n\n24 अनि उनीहरूसँग रेशमहरू र मसिनो गरी बाटीएका सुती कपडाहरू थिए; अनि उनीहरूले सबै प्रकारका वस्त्रहरूको कार्यहरू गरे, ताकि उनीहरूले आफ्ना नग्नता ढाक्न वस्त्र लगाउन सकून्।\n\n25 अनि उनीहरूले पृथ्वीमा जोत्न, जोत्न र छर्न दुबै, टिप्न र गोडमेल गर्न र झाँट्न पनि सबै प्रकारका औजारहरू बनाए।\n\n26 अनि उनीहरूले सबै प्रकारका औजारहरू बनाए जसबाट उनीहरूले तिनीहरूका जनावरहरूसँग कार्य गरे।\n\n27 अनि उनीहरूले सबै प्रकारका युद्धका हतियारहरू बनाए। अनि उनीहरूले सबै प्रकारका अत्यन्त चाखलाग्दा शिल्पकलाका कार्यहरू गरे।\n\n28 अनि उनीहरू भन्दा बढी परमप्रभुका हातहरूद्वारा आशीषित र अझ उन्नतिशील जन कहिल्यै थिएनन्। अनि उनीहरू त्यस भूमिमा थिए जुन सबै भूमि भन्दा उत्तम थियो, किनकि परमप्रभुले यो बोल्नुभएको थियो।\n\n29 अनि यस्तो हुन गयो कि लीब धेरै वर्ष बाँचे र छोरा र छोरीहरू जन्माए; अनि उनले हेर्थोमलाई जन्माए।\n\n30 अनि यस्तो हुन गयो कि हेर्थोमले उनका पिताका सट्टामा शासन गरे। अनि हेर्थोमले जब चौबीस वर्ष शासन गरेका थिए, हेर, अधिराज्य उनीबाट खोसियो। अनि उनले धेरै वर्षहरूसम्म बन्धनमा सेवा गरे, हो, उनका बाँकी सबै दिनहरूमा समेत।\n\n31 अनि उनले हितिलाई जन्माए र हितिले उनका सबै दिनहरू बन्धनमा बिताए। अनि हितिले हारुनलाई जन्माए र हारुनले पनि उनका सबै दिनहरू बन्धनमा बिताए र उनले अम्निगद्दाहलाई जन्माए र अम्निगद्दाहले पनि उनका सबै दिनहरू बन्धनमा बिताए; र उनले कोरियान्तुमलाई जन्माए र कोरियान्तुमले पनि उनका सबै दिनहरू बन्धनमा बिताए; र उनले कोमलाई जन्माए।\n\n32 अनि यस्तो हुन गयो कि कोमले आधा अधिराज्य तानेर लगे। अनि उनले आधा अधिराज्यमा बयालीस वर्ष शासन गरे; र उनले अम्गिद राजाविरुद्ध लडाइँ गर्न गए र उनीहरू धेरै वर्षहरूको अन्तरालसम्म लडे, जुन समयमा कोमले अम्गिदमाथि शक्ति जमाए र बाँकी अधिराज्यमाथि शक्ति प्राप्त गरे।\n\n33 अनि कोमका दिनहरूमा भूमिमा डाँकाहरू हुन थाले; र उनीहरूले पुराना योजनाहरूलाई अँगाले र प्राचीन कालका प्रकारले सपथहरू दिन थाले र अधिराज्यको विनाश गर्न खोजे।\n\n34 अनि कोम उनीहरूविरुद्ध धेरै लडे; तैपनि, उनले उनीहरूलाई जित्न सकेनन्।\n\n", "ether 11": "[center][font_size=26]अध्याय ११[/font_size][/center]\n\n[i]युद्धहरू, मतभेदहरू र दुष्टताले येरेदीका जीवनमा प्रभुत्व जमाउँछ—अगमवक्ताहरूले येरेदीहरूको यदि उनीहरूले पश्चात्ताप नगरे पूरै विनाश हुने पूर्वसूचना गर्छन्—जनहरूले अगमवक्ताका वचनहरूलाई अस्वीकार गर्छन्।[/i]\n\n1 अनि कोमका दिनहरूमा पनि धेरै अगमवक्ताहरू आए र तिनीहरूले पश्चात्ताप नगरे र परमप्रभुतर्फ नफर्के र उनीहरूका हत्याहरू र दुष्ट्याइँ नत्यागे ती महान् जनको विनाश हुने अगमवाणी उनीहरूले गरे।\n\n2 अनि यस्तो हुन गयो कि अगमवक्ताहरूलाई जनद्वारा अस्वीकार गरियो र उनीहरू सुरक्षाका निम्ति कोमसामु भागे, किनकि जनले उनीहरूको विनाश गर्न खोजे।\n\n3 अनि उनीहरूले कोमसामु धेरै कुराहरूको अगमवाणी गरे; र उनी उनका बाँकी सबै दिनहरूमा आशीषित भए।\n\n4 अनि उनी राम्ररी बूढो उमेरसम्म बाँचे र शिब्लोमलाई जन्माए; र शिब्लोमले उनको सट्टामा शासन गरे। अनि शिब्लोमको भाइले उनका विरुद्ध विद्रोह गरे र भूमिमा अत्यन्त महान् युद्ध हुन थाल्यो।\n\n5 अनि यस्तो हुन गयो कि शिब्लोमका भाईले अह्राए कि ती अगमवक्ताहरू जसले जनको विनाशको अगमवाणी गरेका थिए उनीहरू सबैलाई मारिनु पर्छ।\n\n6 अनि सम्पूर्ण भूमिमा महान् प्रकोप भयो, किनकि उनीहरूले गवाही दिएका थिए कि भूमिमाथि र जनमाथि पनि भयानक सराप आउनेछ र उनीहरूमाझ भयानक विनाश हुनेछ, त्यस्तो एउटा कि पृथ्वीको सतहमाथि कहिल्यै भएको थिएन र उनीहरूका हड्डीहरू माटाका थुप्राझैं भूमिका सतहमा हुनेछन् यदि उनीहरूले आफ्ना दुष्टताका पश्चात्ताप नगरे।\n\n7 अनि उनीहरूले परमप्रभुका आवाजलाई सुनेनन्, उनीहरूको दुष्ट गुटबन्दीहरूका कारण; यसकारण, सम्पूर्ण भूमिमा युद्धहरू र कलहहरू र धेरै अनिकालहरू र माहामारीहरू पनि हुन थाल्यो; यतिसम्म कि एक महान् विनाश भयो, त्यस्तो एउटा जुन पृथ्वीको सतहमा कहिले थाहा भएको थिएन; र यो सबै शिब्लोमका दिनहरूमा हुन गयो।\n\n8 अनि जनले उनीहरूका दुष्टताको पश्चात्ताप गर्न थाले र जबसम्म उनीहरूले गरे परमप्रभुको कृपा उनीहरूमाथि रह्यो।\n\n9 अनि यस्तो हुन गयो कि शिब्लोमको बध गरियो र सेतलाई बन्धनमा ल्याइयो र उनले आफ्ना सबै दिनहरू बन्धनमा बिताए।\n\n10 अनि यस्तो हुन गयो कि उनका छोरा आहाहले अधिराज्य प्राप्त गरे; र उनले जनमाथि उनका सबै दिनहरूमा शासन गरे। अनि उनले उनका दिनहरूमा सबै प्रकारका दुष्टता गरे, जुनद्वारा उनले धेरै रक्तपात गर्न अह्राए; र उनका दिनहरू थोरै थिए।\n\n11 अनि आहाहको सन्तति भएकाले एथेमले अधिराज्य प्राप्त गरे; र उनले पनि उनका दिनहरूमा त्यो गरे जुन दुराचारपूर्ण थियो।\n\n12 अनि यस्तो हुन गयो कि एथेमका दिनहरूमा धेरै अगमवक्ताहरू आए र जनसामु फेरि अगमवाणी गरे; हो, उनीहरूले अगमवाणी गरे कि परमप्रभुले उनीहरूलाई पृथ्वीका सतहबाट पूरै विनाश गर्नुहुनेछ यदि उनीहरूले उनीहरूका दुष्टताहरूको पश्चात्ताप नगरे।\n\n13 अनि यस्तो हुन गयो कि जनले आफ्ना हृदयहरूलाई कठोर बनाए र उनीहरूका वचनहरूलाई सुनेनन्; र अगमवक्ताहरूले विलाप गरे र जनमाझबाट हटे।\n\n14 अनि यस्तो हुन गयो कि एथेमले आफ्ना सबै दिनहरूमा न्यायको अभ्यास दुष्टतामा गरे; र उनले मोरोनलाई जन्माए। अनि यस्तो हुन गयो कि मोरोनले उनका सट्टामा शासन गरे; र मोरोनले त्यो गरे जुन परमप्रभुअगाडि दुष्ट थियो।\n\n15 अनि यस्तो हुन गयो कि जनमाझ विद्रोह उठ्यो, त्यो गोप्य गुटबन्दीका कारण जुन शक्ति पाउन र फाइदा लिन बनाइयो; र उनीहरूमाझ दुष्टतामा एक शक्तिशाली मानिस उठ्यो र मोरोनसँग लडाइँ लड्यो, जुनमा उसले आधा अधिराज्य हरायो; र उसले धेरै वर्षसम्म आधा आधिराज्य कायम राख्यो।\n\n16 अनि यस्तो हुन गयो कि मोरोनले उसलाई हरायो र अधिराज्य फेरि प्राप्त गरे।\n\n17 अनि यस्तो हुन गयो कि त्यहाँ अर्को शक्तिशाली मानिस उठे; र उनी येरेदका दाजुका सन्तति थिए।\n\n18 अनि यस्तो हुन गयो कि उनले मोरोनलाई हराए र अधिराज्य प्राप्त गरे; यसकारण, मोरोनले उनका बाँकी सबै दिनहरू बन्धनमा बिताए; र उनले कोरियान्तोरलाई जन्माए।\n\n19 अनि यस्तो हुन गयो कि कोरियान्तोरले आफ्ना सबै दिनहरू बन्धनमा बिताए।\n\n20 अनि कोरियान्तोरका दिनहरूमा पनि धेरै अगमवक्ताहरू आए र महान् र अद्भुत कुराहरूको अगमवाणी गरे र जनसामु पश्चात्तापको उद्घोष गरे र यदि उनीहरूले पश्चाताप नगरे, परमप्रभु परमेश्वरले उनीहरूका विरुद्ध उनीहरूको पूरै विनाशको न्यायको अभ्यास गर्नुहुनेछ;\n\n21 अनि कि परमप्रभु परमेश्वरले यो भूमि स्वामित्वमा लिन अरु जनलाई उहाँको शक्तिद्वारा, पठाउनु हुनेछ अथवा ल्याउनुहुनेछ, त्यस तरिकाले जुन तरिकाबाट उहाँले हाम्रा पितापुर्खाहरुलाई ल्याउनुभयो।\n\n22 अनि उनीहरूले अगमवक्ताहरूका सबै वचनहरूलाई अस्वीकार गरे, उनीहरूका गोप्य समाज र दुष्ट कुकर्महरूका कारण।\n\n23 अनि यस्तो हुन गयो कि कोरियान्तोरले एतेरलाई जन्माए र उनी मरे, उनका सबै दिनहरू बन्धनमा बिताएर।\n\n", "ether 12": "[center][font_size=26]अध्याय १२[/font_size][/center]\n\n[i]एतेर अगमवक्ताले जनलाई परमेश्वरमा विश्वास गर्न प्रोत्साहित गर्छन्—मोरोनीले आस्थाद्वारा गरिएका आश्चर्यहरू र विस्मयहरूको विवरण दिन्छन्—आस्थाले येरेदका दाजुलाई ख्रीष्टलाई देख्न सक्षम बनाउँछ—परमप्रभुले मानिसहरूलाई कमजोरी दिनुहुन्छ कि उनीहरू विनम्र होऊन्—येरेदका दाजुले आस्थाद्वारा जेरिन पर्वत हटाए—आस्था, आशा र ख्रीष्टिय प्रेम मुक्तिका लागि आवाश्यक छन्—मोरोनीले येशूलाई आफ्ना अगाडि देखे।[/i]\n\n1 अनि यस्तो हुन गयो कि एतेरका दिनहरू कोरियान्तुम्रका दिनहरूमा थिए; र कोरियान्तुम्र सम्पूर्ण भूमिमाथि राजा थिए।\n\n2 अनि एतेर परमप्रभुका अगमवक्ता थिए; यसकारण एतेर कोरियान्तुम्रका दिनहरूमा अघि बढे र जनसामु अगमवाणी गर्न थाले, किनकि परमप्रभुको त्यो आत्माको कारण उनलाई रोक्न सकिएन जुन उनमा थियो।\n\n3 किनकि उनले बिहानदेखि, सूर्य नअस्ताइन्जेलसम्म कराए, जनलाई पश्चात्तापमा परमेश्वरमा विश्वास गर्न प्रोत्साहित गर्दै, कथंकदाचित् उनीहरूको विनाश हुनुपर्दछ, उनीहरूलाई यसो भन्दै कि आस्थाद्वारा सबै कुराहरू पूरा हुन्छन्—\n\n4 यसकारण, जसले परमेश्वरमा विश्वास गर्छ उसले निश्चितताका साथ अझ राम्रो संसारको आशा गर्न सक्दछ, हो, परमेश्वरको दाहिने हाततिर स्थान समेत, जुन आशाबाट आस्था आउँछ, मानिसहरूका आत्माहरूका निम्ति भरोसा बनाउँछ, जसले उनीहरूलाई बलियो र अडिग बनाउँछ, सदैव असल कार्यहरू भरपूर भएर, परमेश्वरको महिमा गर्न अगुवाइ गर्दै।\n\n5 अनि यस्तो हुन गयो कि एतेरले जनसामु महान् र अद्भूत कुराहरूको अगमवाणी गरे, जुन उनीहरूले विश्वास गरेनन्, किनभने उनीहरूले ती देखेनन्।\n\n6 अनि अब म, मोरोनी यी कुराहरूका बारेमा केही भन्छु; म संसारसामु देखाउँछु कि आस्था ती कुराहरू हुन् जुनका निम्ति आशा गरिन्छ र देखिदैनन्; यसकारण, तिमीहरूले देखेनौ भनी विवाद नगर, किनकि तिमीहरूले तिम्रो आस्थाको परीक्षासम्म तिमीहरूले कुनै गवाही प्राप्त गर्दैनौ।\n\n7 किनकि यो आस्थाद्वारा थियो कि ख्रीष्टले आफैँलाई हाम्रा पितापुर्खाहरुसामु देखाउनुभयो, उहाँ मृत्युबाट उठेपछि; र उहाँले आफैँलाई उनीहरूसँग उहाँमा आस्था नभइन्जेलसम्म देखाउनुभएन; यसकारण, यो आवश्यक थियो कि केहीसँग उहाँमा आस्था हुनुपर्थ्यो, किनकि उहाँले आफैँलाई संसारसामु देखाउनुभएन।\n\n8 तर मानिसहरूका आस्थाका कारण उहाँले आफैँलाई संसारसामु देखाउनुभएको छ र पिताको नाउँ महिमित गर्नुभएको छ र मार्ग तयार गर्नुभएको छ कि जसबाट अरु स्वर्गीय उपहारको साझेदार बन्न सकून्, ताकि उनीहरूसँग ती कुराहरूमा आशा होस् जुन उनीहरूले देखेका छैनन्।\n\n9 यसकारण, तिमीहरूसँग पनि आशा होओस् र तिमीहरू ती उपहारका साझेदारहरू बन्न सक, यदि तिमीहरूसँग आस्था भए भने मात्र।\n\n10 हेर यो आस्थाद्वारा नै थियो कि प्राचीनकालका उनीहरूलाई परमेश्वरको पवित्र अनुक्रममा बोलाइयो।\n\n11 यसकारण, आस्थाद्वारा नै मोशाका व्यवस्था दिइयो। तर उहाँका पुत्रको उपहारमा परमेश्वरले अझ उत्तम मार्ग तयार गर्नुभएको छ; र त्यो आस्थाद्वारा हो कि त्यो पूरा भएको छ।\n\n12 किनकि यदि मानिसका छोराछोरीहरूमाझ आस्था नभए परमेश्वरले उनीहरूमाझ आश्चर्यकर्म गर्न सक्नुहुन्न; यसकारण उनीहरूमा आस्था नभइन्जेलसम्म उहाँले आफैँलाई उनीहरूमाझ देखाउनुहुन्न।\n\n13 हेर, यो अल्मा र अमुलेकको आस्था थियो जसले कारागारलाई पृथ्वीमा ढाल्यो।\n\n14 हेर, यो नफी र लहीको आस्था मार्फत् थियो कि लमानीहरूमाथि परिवर्तन ल्याइयो, कि उनीहरूलाई आगोका साथ र पवित्र आत्माका साथ बप्तिस्मा दिइयो।\n\n15 हेर, यो अम्मोन र उनका बन्धुहरूको आस्था थियो जसले लमानीहरूमाझ त्यस्तो महान् आश्चर्यकर्म ल्यायो।\n\n16 हो, अनि जसले आश्चर्यकर्महरू ल्याए उनीहरू सबैले समेत आस्थाद्वारा ती ल्याए, ती समेत जो ख्रीष्टभन्दा अगाडि आए र ती पनि जो पछि आए।\n\n17 अनि यो आस्थाद्वारा थियो कि तीन शिष्यहरूले वाचा प्राप्त गरे कि उनीहरूले मृत्युको स्वाद पाउन पर्दैन; र उनीहरूले उनीहरूसँग आस्था नभइन्जेलसम्म त्यो वाचा प्राप्त गरेनन्।\n\n18 अनि न त कुनै पनि समयमा उनीहरूसँग आस्था नभइन्जेलसम्म आश्चर्यकर्महरू ल्याइएका छन; यसकारण उनीहरूले पहिला परमेश्वरको पुत्रमा विश्वास गरे।\n\n19 अनि त्यहाँ धेरै थिए जसको आस्था अत्यन्त बलियो थियो, ख्रीष्ट आउनुभन्दा अगाडि समेत, जसलाई पर्दा भित्र लुकाउन सकिएन, तर उनीहरूका आफ्नै आँखाहरूले ती कुराहरू साँचै नै देखे जुन उनीहरूले आस्थाका आँखाहरूले देखेका थिए र उनीहरू खुसी भए।\n\n20 अनि हेर, मैले यो अभिलेखमा देखेको छु कि तीमध्ये एक येरेदका दाजु हुन्; किनकि उनको परमेश्वरमाथिको आस्था यस्तो महान् थियो, कि जब परमेश्वरले आफ्नो औंला अगाडि बढाउनुभयो उहाँले त्यसलाई येरेदका दाजुको दृष्टिबाट लुकाउन सक्नुभएन उहाँका वचनका कारण जुन उहाँले उनीसामु बोल्नुभएको थियो, जुन वचन उनले आस्थाद्वारा प्राप्त गरेका थिए।\n\n21 अनि येरेदका दाजुले परमप्रभुको औंलालाई देखेपछि, त्यो वाचाका कारण जुन येरेदका दाजुले आस्थाद्वारा प्राप्त गरेका थिए, परमप्रभुले कुनै कुरा उनका दृष्टिबाट लुकाउन सक्नुभएन; यसकारण उहाँले उनलाई सबै कुराहरू देखाउनुभयो, किनकि उनलाई पर्दा बाहिर अब अरु राख्न सकिएन।\n\n22 अनि यो आस्थाद्वारा हो कि मेरा पितापुर्खाहरुले त्यो वाचा प्राप्त गरेका छन् कि यी कुराहरू उनीहरूका बन्धुहरूसामु गैह्र-यहूदीहरूमार्फत् आउनुपर्छ; त्यसकारण परमप्रभुले, हो, येशू ख्रीष्टले समेत मलाई आज्ञा दिनुभएको छ।\n\n23 अनि मैले उहाँसामु भनेँ: परमप्रभु, गैह्र-यहूदीहरूले यी कुराहरूको खिल्ली उडाउनेछन्, लेख्नमा हाम्रो कमजोरीका कारण; किनकि परमप्रभु हजुरले हामीलाई आस्थाद्वारा बोल्नमा शक्तिशाली बनाउनुभएको छ, तर हजुरले हामीलाई लेख्नमा शक्तिशाली बनाउनुभएको छैन; किनकि हजुरले यी जनलाई बनाउनुभएको छ कि उनीहरूले धेरै बोल्न सकून्, पवित्रआत्माका कारण जुन हजुरले उनीहरूलाई दिनुभएको छ;\n\n24 अनि हजुरले हामीलाई बनाउनुभएको छ कि हामीले थोरैमात्र लेख्न सकूँ, हाम्रा हातहरूको असक्षमताका कारण। हेर्नुहोस्, हजुरले हामीलाई येरेदका दाजुजस्तो लेख्नमा शक्तिशाली बनाउनुभएको छैन, किनकि हजुरले उनलाई बनाउनुभयो कि जुन कुरा उनले लेखे ती हजुर जस्तै शक्तिशाली थिए, मानिसलाई ती पढ्न बाध्य बनाउनमा समेत।\n\n25 हजुरले हाम्रा वचनहरूलाई पनि शक्तिशाली र महान् बनाउनुभएको छ, यति समेत कि हामी ती लेख्न सक्दैनौँ, यसकारण जब हामीले लेख्दछौँ हामीले हाम्रा कमजोरीहरू देख्छौँ र हाम्रा वचनहरूको स्थानका कारण अड्कन्छौँ; र म डराउँछु कि गैह्र-यहूदीहरूले हाम्रा वचनहरूको खिल्ली उडाउनेछन्।\n\n26 अनि जब मैले यो भनेको थिएँ, परमप्रभुले मेरासामु बोल्नुभयो, यसो भन्दै: मूर्खहरूले खिल्ली उडाउनेछन्, तर उनीहरूले विलाप गर्नेछन् र मेरा अनुग्रह विनम्रताका निम्ति पर्याप्त छ, कि उनीहरूले तिमीहरूका कमजोरीको फाइदा लिनेछैनन्।\n\n27 अनि यदि मानिसहरू मसमक्ष आए भने म उनीहरूलाई उनीहरूका कमजोरी देखाउनेछु। म मानिसहरूलाई कमजोरी दिन्छु कि उनीहरू विनम्र हुन सकून्; र मेरो अनुग्रह सबै मानिसहरूका निम्ति पर्याप्त छ जो मेरा अगाडि विनम्र हुन्छन्; किनकि यदि उनीहरू मेरा अगाडि विनम्र भए र ममा आस्था राखे भने, तब म कमजोर कुराहरूलाई उनीहरूका निम्ति बलियो बनाउनेछु।\n\n28 हेर, म गैह्र-यहूदीहरूलाई उनीहरूका कमजोरी देखाउनेछु र म उनीहरूलाई देखाउनेछु कि आस्था, आशा र ख्रीष्टिय प्रेमले मेरासामु—सम्पूर्ण धार्मिकताका मुहानसामु ल्याउनेछु।\n\n29 अनि म, मोरोनीले, यी कुराहरू सुनेकाले, सान्त्वना पाएँ र भनेँ: हे परमप्रभु, हजुरको धार्मिकता पूरा हुनेछ, किनकि मलाई थाहा छ कि हजुरले मानिसका छोराछोरीहरूसामु उनीहरूका आस्थाअनुसार गर्नुहुन्छ;\n\n30 किनकि येरेदका दाजुले जेरिन पर्वतलाई भने, हट्—र त्यो हट्यो। अनि यदि उनीसँग आस्था नभएको भए त्यो हट्दैनथ्यो; यसकारण हजुरले मानिसहरूसँग आस्था भएपछि मात्र कार्य गर्नुहुन्छ।\n\n31 किनकि यस प्रकारले हजुरले आफ्ना शिष्यहरूसामु आफैँलाई प्रकट गर्नुभयो; किनकि उनीहरूसँग आस्था भएपछि र उनीहरूले हजुरका नाउँमा बोलेपछि, हजुरले उनीहरूसामु महान् शक्तिमा आफैँलाई देखाउनुभयो।\n\n32 अनि मैले यो पनि सम्झन्छु कि हजुरले भन्नुभएको छ कि हजुरले मानिसहरूका निम्ति, हो, हजुरका पिताका महलहरूमाझ समेत, मानिसका निम्ति भवन तयार पार्नुभएको छ, जसमा मानिसले अझ उत्तम आशा पाओस्; यसकारण मानिसले आशा गर्नुपर्छ, अन्यथा उसले त्यो स्थान रिक्थमा प्राप्त गर्नसक्दैन जुन हजुरले तयार गर्नुभएको छ।\n\n33 अनि फेरि, म सम्झन्छु कि हजुरले भन्नुभएको छ कि हजुरले संसारलाई माया गर्नुभएको छ, संसारका निम्ति आफ्नो जीवन अर्पण गर्नमा समेत, कि हजुरले यसलाई मानिसका छोराछोरीहरूको निम्ति स्थान तयार गर्न फेरि लिन सक्नुहोस्।\n\n34 अनि अब मलाई थाहा छ कि यो माया जुन हजुरसँग मानिसका छोराछोरीहरू प्रति छ त्यो ख्रीष्टिय प्रेम हो; यसकारण, मानिसहरूसँग ख्रीष्टिय प्रेम नभए उनीहरूले त्यो स्थान रिक्थमा पाउन सक्दैनन् जुन हजुरले आफ्ना पिताका महलहरूमा तयार गर्नुभएको छ।\n\n35 यसकारण, म यी कुराहरूद्वारा थाहा पाउँछु जुन हजुरले भन्नुभएको छ, कि यदि गैह्र-यहूदीहरूसँग ख्रीष्टिय प्रेम नभए, हाम्रा कमजोरीहरूका कारण, कि हजुरले उनीहरूसामु प्रमाणित गर्नुहुनेछ र उनीहरूका सिक्का खोस्नुहुनेछ, हो, त्यो समेत जुन उनीहरूले प्राप्त गरेका छन् र उनीहरूलाई दिनुहुनेछ जोसँग प्रचूरमात्रामा छ।\n\n36 अनि यस्तो हुन गयो कि मैले परमप्रभुसामु प्रार्थना गरेँ ताकि उहाँले गैह्र-यहूदीहरूलाई अनुग्रह दिनुहुनेछ, कि उनीहरूसँग ख्रीष्टिय प्रेम होओस्।\n\n37 अनि यस्तो हुन गयो कि परमप्रभुले मलाई भन्नुभयो: यदि उनीहरूसँग ख्रीष्टिय प्रेम नभए तिमीलाई यसको कुनै मतलब छैन, तिमी आस्थावान् भएकाछौ; यसकारण तिम्रा वस्त्रहरूलाई सफा बनाइनेछ। अनि किनभने तिमीले तिम्रा कमजोरीहरूलाई देखेका छौ तिमीलाई बलियो बनाइनेछ, त्यो स्थानमा बस्ने गरी समेत जुन मैले मेरा पिताका महलहरूमा तयार पारेको छु।\n\n38 अनि अब म, मोरोनी, गैह्र-यहूदीहरूसँग, हो, मैले माया गर्ने मेरा बन्धुहरूसँग पनि बिदा लिन्छु, हामी ख्रीष्टको न्यायको आसनअगाडि नभेटिन्जेलसम्मलाई, जहाँ सबै मानिसहरूले थाहा पाउनेछन् कि मेरा वस्त्रहरूमा तिम्रा रगतका दाग छैनन्।\n\n39 अनि तब तिमीहरूले थाहा पाउने छौ कि, मैले येशूलाई देखेको छु र उहाँले मसँग आम्नेसाम्ने गरी बोल्नुभएको छ र उहाँले स्पष्ट विनम्रतामा, यी कुराहरूका बारेमा, जसरी एक मानिसले अर्कोलाई उसको आफ्नै भाषामा भन्छ, त्यसरी भन्नुभयो;\n\n40 अनि लेख्नमा मेरो कमजोरीका कारण, मैले केही मात्र लेखेको छु।\n\n41 अनि अब म तिमीहरूलाई येशूलाई खोज्न सल्लाह दिन्छु जसका बारेमा अगमवक्ताहरू र प्रेरितहरूले लेखेका छन्, कि परमेश्वर पिताको र परमप्रभु येशू ख्रीष्टको पनि र उहाँहरूको गवाही दिने पवित्र आत्माको अनुग्रह तिमीहरूमा हुन र सदासर्वदाका लागि रहन सकोस्। आमिन।\n\n", "ether 13": "[center][font_size=26]अध्याय १३[/font_size][/center]\n\n[i]एतेरले योसेफका सन्ततिद्वारा अमेरिकामा बनाउने नयाँ यरुशलेमका बारेमा बोल्दछन्—उनले अगमवाणी गर्दछन् र उनलाई निकाला गरिन्छ, उनले येरेदीहरूको इतिहास लेख्दछन् र येरेदीहरूको विनाशको अग्रवाणी गर्दछन्—युद्ध सम्पूर्ण भूमिभरि फैलन्छ।[/i]\n\n1 अनि अब, म मोरोनी ती जनको विनाशका बारेको मेरो अभिलेख सिध्याउन अगाडि बढ्छु जसका बारेमा मैले लेखिरहेको छु।\n\n2 किनकि हेर, उनीहरूले एतेरका वचनहरू सबैलाई अस्वीकार गरे; किनकि उनले मानिसका प्रारम्भदेखिका सबै कुराहरू उनीहरूलाई साँचै नै भने; र भूमिको सतहबाट पानी सुकेपछि यो अन्य सबै भूमिहरू भन्दा उत्कृष्ट भूमि, अन्य सबै भूमिहरूभन्दा उत्तम भूमि बन्यो; यसकारण परमप्रभुले चाहानुहुन्छ कि सबै मानिसहरूले उहाँको सेवा गर्नुपर्छ जो यसको सतहमा बास गर्दछन्;\n\n3 अनि कि यो स्वर्गबाट आउनुपर्ने नयाँ यरुशलेमको र परमप्रभुको पवित्र आरक्षणको स्थान थियो।\n\n4 हेर, एतेरले ख्रीष्टका दिनहरू देखे र उनले यो भूमिमाथिको एक नयाँ यरुशलेमका बारेमा बोले।\n\n5 अनि उनले इस्राएलका घरानाका र त्यो यरुशलेमका बारेमा पनि बोले जहाँबाट लही आउनुपर्नेछ—यसको विनाश भएपछि यसलाई फेरि परमप्रभुका निम्ति पवित्र सहर बनाइने छ; यसकारण, यो नयाँ यरुशलेम हुन सक्दैन किनकि यो प्राचीन समयमा थियो; तर यसलाई फेरि बनाइनेछ र परमप्रभुको पवित्र सहर बन्नेछ; र यो इस्राएलका घरानाका निम्ति बनाइनेछ—\n\n6 अनि कि यो भूमिमा नयाँ यरुशलेम बनाइनुपर्दछ, योसेफका सन्ततिका अवशेषका निम्ति, जसका निम्ति नमुना भएको छ।\n\n7 किनकि जसरी योसेफले उनका पितालाई मिश्रदेशको भूमिमा ल्याएका थिए, त्यसरी उनी त्यहाँ मरे; यसकारण, परमप्रभुले योसेफका सन्ततिका अवशेषलाई यरुशलेमको भूमिबाट बाहिर ल्याउनुभयो ताकि उहाँ योसेफका सन्ततिका अवशेषसँग कृपालु हुनसक्नुहुनेछ ताकि उनीहरूको नाश हुँदैन, जसरी उहाँ योसेफका पितासामु कृपालु हुनुभयो ताकि उनको नाश हुनुहुँदैन।\n\n8 यसकारण, योसेफका घरानाका अवशेषलाई यो भूमिमा स्थापित गरिनेछ र यो उनीहरूको रिक्थको भूमि हुनेछ; र उनीहरूले परमप्रभुका निम्ति पवित्र सहर बनाउनेछन्, प्राचीनको यरुशलेम जस्तै; र उनीहरूलाई अरु खलबल्याइनेछैन, त्यो अन्त्य नआइन्जेलसम्म जब पृथ्वी बितेर जानेछ।\n\n9 अनि त्यहाँ नयाँ स्वर्ग र पृथ्वी हुनेछ; र ती पूराना जस्तै हुनेछन् तर पूराना बितेर गैसकेका छन् र सबै कुराहरू नयाँ बनेकाछन्।\n\n10 अनि तब नयाँ यरुशलेम आउँछ; र आशीषित छन् ती जो त्यहाँ बास गर्छन्, किनकि यी ती हुन् जसका वस्त्रहरू थुमाका रगतमार्फत् सेता छन्; र ती उनीहरू हुन् जसलाई योसेफका सन्ततिका अवेशेषमाझ गनिनेछन्, जो इस्राएलका घरानाका थिए।\n\n11 अनि तब पुरानो यरुशलेम आउँछ; र त्यहाँका बासिन्दाहरू, उनीहरू आशीषित छन्, किनकि उनीहरूलाई थुमाका रगतमा धोइएको छ; र उनीहरू ती हुन् जसलाई छरपष्ट पारियो र पृथ्वीका चारै दिशाबाट र उत्तरका देशहरूबाट जम्मा गराइयो र त्यो करार पूरा गर्नमा सहभागी छन् जुन परमेश्वरले उनीहरूका पिता अब्राहामसँग गर्नुभयो।\n\n12 अनि जब यी कुराहरू आउँछन्, ती धर्मशास्त्र पूरा हुन्छन् जसले भन्छन्, त्यहाँ उनीहरू छन् जो पहिला थिए, ती अन्तिम हुनेछन्; र त्यहाँ उनीहरू छन् जो अन्तिम थिए, ती पहिला हुनेछन्।\n\n13 अनि मैले अरु लेख्न लागेको थिएँ, तर मलाई निषेध गरियो; तर एतेरका अगमवाणीहरू महान् र अद्भूत थिए, तर उनीहरूले उनलाई तुच्छ सम्झे र उनलाई निकाला गरे; र उनले दिनमा आफैँलाई चट्टानको गुफामा लुकाए र रातमा उनी ती कुराहरू हेर्न अघि गए जुन ती जनमाथि आउनुपर्छ।\n\n14 अनि जब उनी चट्टानको गुफामा बास गरे उनले यो अभिलेखको अवशेष बनाए, रातमा त्यो विनाशलाई हेर्दै जुन जनमाथि आयो।\n\n15 अनि यस्तो हुन गयो कि त्यो सोही वर्षमा जसमा उनलाई जनमाझबाट निकाला गरिएको थियो जनमाझ महान् युद्ध हुन थाल्यो, किनकि त्यहाँ धेरै थिए जो उठे, जो शक्तिशाली मानिसहरू थिए र दुष्टताका गोप्य योजनाहरू मार्फत् कोरियान्तुम्रको विनाश गर्न खोजे, जसका बारेमा बोलिसकेको छ।\n\n16 अनि अब कोरियान्तुम्रले, युद्धका सबै कलाहरूमा र संसारका सबै धुर्त्याइँहरूमा आफैँले अध्ययन गरेकाले, यसकारण उनले उनीहरूसामु लडाइँ गरे जसले उनको विनाश गर्न खोजे।\n\n17 तर उनले पश्चात्ताप गरेनन्, न त उनका सुन्दर छोरा र छोरीहरूले; न त कोहोरका सुन्दर छोरा र छोरीहरूले; न त कोरिहोरका सुन्दर छोरा र छोरीहरूले; र निष्कर्षमा सारा पृथ्वीको सतहमा कसैका सुन्दर छोरा र छोरीहरू थिएनन् जसले आफ्ना पापहरूको पश्चात्ताप गरे।\n\n18 यसकारण, यस्तो हुन गयो कि त्यो प्रथम वर्षमा जहिले एतेर चट्टानको गुफामा बास गरे, त्यहाँ धेरै जन थिए जसलाई ती गोप्य गुटबन्दीहरूका तरबारद्वारा बध गरियो, कोरियान्तुम्रका विरुद्ध लड्दै कि उनीहरूले अधिराज्य प्राप्त गर्न सकून्।\n\n19 अनि यस्तो हुन गयो कि कोरियान्तुम्रका छोराहरूले धेरै लडे र धेरै रगत बगाए।\n\n20 अनि दोस्रो वर्षमा परमप्रभुको वचन एतेरकहाँ आयो, कि उनी जानुपर्छ र कोरियान्तुम्रसामु अगमवाणी गर्नुपर्छ कि, यदि उनले र उनका सम्पूर्ण घरानाले पश्चात्ताप गरे, परमप्रभुले उनलाई उनको अधिराज्य दिनुहुनेछ र जनलाई छाडिदिनुहुनेछ—\n\n21 अन्यथा उनको बाहेक उनीहरूको र उनका गृहस्थ सबैको विनाश गरिनुपर्छ। अनि उनी ती अगमवाणी पूरा भएको देख्नमात्र जिउनेछन् जुन अर्का जनले उनीहरूको रिक्थको भूमिप्राप्त गर्ने बारेमा बोलिएको छ; र कोरियान्तुम्रले उनीहरूद्वारा समाधि प्राप्त गर्नेछन् र कोरियान्तुम्र बाहेक प्रत्येक आत्मालाई विनाश गरिनुपर्छ।\n\n22 अनि यस्तो हुन गयो कि कोरियान्तुम्रले पश्चात्ताप गरेनन्, न त उनका गृहस्थले, न त जनले; र युद्ध रोकिएन; र उनीहरूले एतेरलाई मार्न खोजे, तर उनी उनीहरू अगाडिबाट भागे र चट्टानका गुफामा फेरि लुके।\n\n23 अनि यस्तो हुन गयो कि शेरेद उठे र उनले पनि कोरियान्तुम्रसँग लडे र उनले उनलाई जिते, यतिसम्म कि तेस्रो वर्षमा उनले उनलाई बन्धनमा ल्याए।\n\n24 अनि कोरियान्तुम्रका छोराहरूले, चौथो वर्षमा, शेरेदलाई जिते र उनीहरूका पिताका निम्ति अधिराज्य फेरि प्राप्त गरे।\n\n25 अब भूमिको सम्पूर्ण सतहमा युद्ध हुन थाल्यो, प्रत्येक मानिस आफ्नो समूहसँग त्यसका निम्ति लड्दै जुन उसले चाह्यो।\n\n26 अनि भूमिको सम्पूर्ण सतहमा डाँकाहरू र निष्कर्षमा, सबै प्रकारका दुष्टता थिए।\n\n27 अनि यस्तो हुन गयो कि कोरियान्तुम्र शेरेदसँग अत्यन्त रिसाए र उनी उनका विरुद्ध आफ्ना सेनाहरूका साथ लड्न गए; र उनीहरूले भयानक क्रोधमा भेट गरे र उनीहरूको गिलगालको उपत्यकामा भेट भयो; र लडाइँ अत्यन्त कष्टप्रद बन्यो।\n\n28 अनि यस्तो हुन गयो कि शेरेदले उनीसँग तीन दिनको अन्तरालसम्म लडे। अनि यस्तो हुन गयो कोरियान्तुम्रले उनलाई हराए र उनलाई उनी हेश्लोनका मैदानहरूमा नपुगिन्जेलसम्म लखेटे।\n\n29 अनि यस्तो हुन गयो कि शेरेदले उनीसँग ती मैदानहरूमा फेरि लडाइँ गरे; र हेर, उनले कोरियान्तुम्रलाई जिते र उनलाई फेरि गिलगालको उपत्यकासम्म लखेटे।\n\n30 अनि कोरियान्तुम्रले शेरेदसँग गिलगालको उपत्यकामा फेरि लडाइँ गरे, जसमा उनले शेरेदलाई हराए र उनको बध गरे।\n\n31 अनि शेरेदले कोरियान्तुम्रलाई उनको तिघ्रामा घाइते बनाए, कि उनी दुई वर्षको अन्तरालसम्म फेरि लडाइँ गर्न गएनन्, जुन समयमा भूमिको सतहमाथिका सम्पूर्ण जनले रगत बगाइरहे र त्यहाँ उनीहरूलाई रोक्ने कोही थिएनन्।\n\n", "ether 14": "[center][font_size=26]अध्याय १४[/font_size][/center]\n\n[i]जनहरूको दुष्टताले भूमिमाथि श्राप ल्याउँछ—गिलाद, त्यसपछि लिब र त्यसपछि शिजविरुद्धको युद्धमा कोरियान्तुम्र सम्मिलित हुन्छन्—रक्तपात र हिँसाले भूमि ढाकिन्छ।[/i]\n\n1 अनि अब जनको दुष्टताका कारण सम्पूर्ण भूमिमा महान् श्राप हुन थाल्यो, जुनमा, यदि मानिसले आफ्नो औजार, अथवा आफ्नो तरबार उसको दराजमा, अथवा उसले राख्ने स्थानमा राख्दा, भोलिपल्ट उसले भेट्टाउन सक्दैनथ्यो, भूमिमाथिको श्राप त्यस्तो ठूलो थियो।\n\n2 यसकारण प्रत्येक मानिसले आफ्ना हातहरूमा त्यसलाई समाते जुन उसको आफ्नो थियो र अरुसँग मागेन न त उसले अरुलाई दियो नै; र प्रत्येक मानिसले आफ्नो दाहिने हाततिर उसको तरबारको बिंड राख्यो, आफ्नो सम्पत्तिको र आफ्नो जीवनको र आफ्ना पत्नी र छोराछोरीहरूको सुरक्षाका निम्ति।\n\n3 अनि अब, दुई वर्षको अन्तरालपछि र शेरेदको मृत्युपछि, हेर, शेरेदका भाइ उठे र उनले कोरियान्तुम्रसँग लडे, जुनमा कोरियान्तुम्रले उनलाई हराए र अकिशको उजाड स्थानसम्म उनलाई लखेटे।\n\n4 अनि यस्तो हुन गयो कि शेरेदका भाइले अकिशका उजाड स्थानमा उनीसँग लडे; र लडाइँ अत्यन्त कष्टप्रद बन्यो र कैयौँ हजारलाई तरबारद्वारा ढालियो।\n\n5 अनि यस्तो हुन गयो कि कोरियान्तुम्रले उजाड स्थानलाई घेरा हाले; र शेरेदका भाइ रातमा उजाड स्थानबाट बाहिर अघि बढे र कोरियान्तुम्रका सेनाको एकभागको वध गरे, जब उनीहरू मातिएका थिए।\n\n6 अनि उनी मोरोनको भूमितिर अघि बढे र आफैँलाई कोरियान्तुम्रको सिंहासनमा राखे।\n\n7 अनि यस्तो हुन गयो कि कोरियान्तुम्रले आफ्ना सेनाका साथ उजाड स्थानमा दुई वर्षको अन्तरालसम्म बास गरे, जुनमा उनले उनको सेनामा ठूलो शक्ति प्राप्त गरे।\n\n8 अब शेरेदका भाइले पनि, जसको नाउँ गिलाद थियो, आफ्ना सेनामा ठूलो शक्ति प्राप्त गरे, गोप्य गुटबन्दीहरूका कारण।\n\n9 अनि यस्तो हुन गयो कि उनका उच्च पादरीले उनको हत्या गरे जब उनी आफ्नो सिंहासनमा बसेका थिए।\n\n10 अनि यस्तो हुन गयो कि गोप्य गुटबन्दीहरूमध्ये एकले उनलाई एउटा गोप्य बाटोमा हत्या गऱ्यो र आफ्ना निम्ति अधिराज्य प्राप्त गऱ्यो; र उसको नाउँ लीब थियो र लीब विशाल कदको थियो, सम्पूर्ण जनमाझका कुनै पनि मानिसभन्दा विशाल थियो।\n\n11 अनि यस्तो हुन गयो कि लीबको पहिलो वर्षमा, कोरियान्तुम्र मोरोनको भूमिसम्म माथि आए र लीबसँग लडाइँ गरे।\n\n12 अनि यस्तो हुन गयो कि उनले लीबसँग लडे, जुनमा लीबले उनका पाखुरामाथि प्रहार गरे कि उनी घाइते भए; तैपनि, कोरियान्तुम्रका सेना लीबमाथि अगाडि बढे, कि उनी समुन्द्र किनाराका सिमानातिर भागे।\n\n13 अनि यस्तो हुन गयो कि कोरियान्तुम्रले उनलाई लखेटे; र लीबले उनीसँग समुन्द्रको किनारामा लडाइँ गरे।\n\n14 अनि यस्तो हुन गयो कि लीबले कोरियान्तुम्रका सेनालाई प्रहार गरे कि उनीहरू फेरि अकिशको उजाड स्थानतिर भागे।\n\n15 अनि यस्तो हुन गयो कि लीबले उनलाई उनी अगोशका मैदानहरूसम्म नआइन्जेलसम्म लखेटे। अनि कोरियान्तुम्रले सबै जनलाई उनी जहाँ भागे पनि आफ्ना साथ लगेका थिए जब उनी लीब अगाडिको भूमिको त्यो भागमा भागे।\n\n16 अनि जब उनी आगोशका मैदानहरूमा आएका थिए उनले लीबसँग लडाइँ गरे र उनले तिनीमाथि तिनी नमरुन्जेलसम्म प्रहार गरे; तैपनि, लीबका भाइ कोरियान्तुम्रका विरुद्धमा उनको सट्टामा आए र लडाइँ अत्यन्त कष्टप्रद बन्यो, जुनमा कोरियान्तुम्र लीबका भाइका सेना अगाडिबाट फेरि भागे।\n\n17 अब लीबका भाइको नाउँ शिज भनिन्थ्यो। अनि यस्तो हुन गयो कि शिजले कोरियान्तुम्रलाई लखेटे र उनले धेरै सहरहरू जिते र उनले स्त्रीहरू र बालबालिकाहरू दुबैको बध गरे र उनले सहरहरू जलाए।\n\n18 अनि सम्पूर्ण भूमिभरि शिजको डर गयो: हो, भूमि भरि एक आवाज अघि गयो—शिजको सेनाअगाडि को खडा हुन सक्छ? हेर, उनले आफ्ना अगाडि पृथ्वी बढार्छन्!\n\n19 अनि यस्तो हुन गयो कि भूमिको सम्पूर्ण सतहभरि जन सेनाहरूमा एकसाथ जम्मा हुन थाले।\n\n20 अनि उनीहरू विभाजित भए; र उनीहरूका एक भाग शिजको सेनातिर भागे र उनीहरूको एक भाग कोरियान्तुम्रको सेनातिर भागे।\n\n21 अनि युद्ध यति भयानक र लामो भएको थियो र रक्तपात र संहारको दृश्य यति लामो भएको थियो कि भूमिको पूरै सतह मृतकका शरीरहरूले भरिएको थियो।\n\n22 अनि युद्ध यति छिटो र द्रूतगतिको थियो कि मृतकहरूलाई गाड्ने कोही बाँकी भएनन्, तर उनीहरू रक्तपात देखि रक्तपातसम्म अघि बढे, पुरुषहरू, स्त्रीहरू र बालबालिकाहरू दुबैका शरीरहरूलाई भूमिको सतहमाथि छरे, मासुका कीराहरूको आहारा बन्न छाड्दै।\n\n23 अनि त्यो गन्ध भूमिको सतहमाथि अघि गयो, भूमिको सम्पूर्ण सतहमाथि समेत; यसकारण जन दिनमा र रातमा, त्यस्तो गन्धका कारण, समस्यामा परे।\n\n24 तैपनि, शिजले कोरियान्तुम्रलाई लखेट्न छाडेनन्; किनकि उनले कोरियान्तुम्रमाथि उनका दाजुको रगतको बदला लिने कसम खाएका थिए, जसलाई बध गरिएको थियो र परमप्रभुका वचन जुन एतेरसामु आयो कि कोरियान्तुम्र तरबारद्वारा ढल्ने छैनन्।\n\n25 अनि यसरी हामी देख्छौँ कि परमप्रभुले उनीहरूलाई आफ्नो क्रोधको परिपूर्णतामा भेट्नुभयो र उनीहरूको दुष्टता र कुकर्महरूले उनीहरूको चीरस्थायी विनाशको मार्ग तयार गरेको थियो।\n\n26 अनि यस्तो हुन गयो कि शिजले कोरियान्तुम्रलाई पूर्वतर्फ लखेटे, समुद्र किनारका सिमानाहरूसम्म समेत र त्यहाँ उनले शिजसँग तीन दिनको अन्तरालसम्म लडाइँ गरे।\n\n27 अनि शिजका सेनाहरूमाझको विनाश यति भयानक थियो कि जन डराउन थाले र कोरियान्तुम्रका सेनाहरूबाट भाग्न थाले र उनीहरू कोरिहोरको भूमितिर भागे र उनीहरू अगाडि बासिन्दाहरूलाई बढारे, उनीहरू सबैलाई जो उनीहरूसँग सम्मिलित भएनन्।\n\n28 अनि उनीहरूले कोरिहोरको उपत्याकामा आफ्ना पालहरू टाँगे र कोरियान्तुम्रले शुरको उपत्यकामा आफ्ना पालहरू टाँगे। अब शुरको उपत्यका कोम्नोर डाँडाको नाजिक थियो; यसकारण, कोरियान्तुम्रले आफ्ना सेनाहरू कोम्नोर डाँडामाथि जम्मा गरे र शिजका सेनाहरूसामु विगुल फुके उनीहरूलाई लडाइँमा निम्ता गर्न।\n\n29 अनि यस्तो हुन गयो कि उनीहरू अघि आए, तर फेरि धपाइए; र उनीहरू दोस्रो पटक आए र उनीहरूलाई दोस्रो पटक फेरि धपाइयो। अनि यस्तो हुन गयो कि उनीहरू तेस्रो पटक फेरि आए र लडाइँ अत्यन्त कष्टप्रद बन्यो।\n\n30 अनि यस्तो हुन गयो कि शिजले कोरियान्तुम्रलाई प्रहार गरे कि उनले उनलाई धेरै गहिरा चोटहरू लगाए; र कोरियान्तुम्र, आफ्नो रगत गुमाएकाले, बेहोस भए र उनी मृतक भएझैँ उनलाई लगियो।\n\n31 अब दुबै पक्षहरूमा पुरुष, स्त्री र बालबालिकाहरूको क्षति यति महान् थियो कि शिजले आफ्ना जनलाई आज्ञा दिए कि उनीहरूले कोरियान्तुम्रका सेनाहरूलाई लखेट्न हुँदैन, यसकारण, उनीहरू आफ्नो शिविरमा फर्के।\n\n", "ether 15": "[center][font_size=26]अध्याय १५[/font_size][/center]\n\n[i]लाखौं येरेदीहरूको लडाइँमा वध गरिन्छ—शिज र कोरियान्तुम्र अन्तिम लडाइँका निम्ति सबै जन जम्मा गर्छन्—परमप्रभुको आत्मा उनीहरूसँग रहन बन्दहुन्छ—येरेदी राष्ट्रको पूरै विनाश हुन्छ—कोरियान्तुम्रमात्र रहन्छन्।[/i]\n\n1 अनि यस्तो हुन गयो जब कोरियान्तुम्रले उनका घाउहरूबाट चङ्गाइ पाए, उनले ती वचनहरू सम्झन थाले जुन एतेरले उनीसामु बोलेका थिए।\n\n2 उनले देखे कि तरबारद्वारा बध गरिएका लगभग बीस लाख जन जति भैसकेका थिए र उनको हृदयमा दु:ख हुन थाल्यो; हो, त्यहाँ बीस लाख शक्तिशाली मानिसहरू र उनीहरूका पत्नीहरू र उनीहरूका बालबालिकाहरूको वध गरिएको थियो।\n\n3 उनले ती दुष्टताको पश्चात्ताप गर्न थाले जुन उनले गरेका थिए; उनले ती वचनहरू सम्झन थाले जुन सबै अगमवक्ताहरूका मुखबाट बोलिएको थियो र उनले ती देखे कि ती सबै अहिलेसम्ममा, प्रत्येक कण, पूरा गरियो; र उनको आत्माले विलाप गर्न थाल्यो र सान्त्वना लिन अस्वीकार गऱ्यो।\n\n4 अनि यस्तो हुन गयो कि उनले शिजलाई एक पत्र लेखे, उनीसँग चाहँदै कि उनले जनलाई छाडिदिऊन् र उनले जनको जीवनका निम्ति अधिराज्य दिनेछन्।\n\n5 अनि यस्तो हुन गयो कि जब शिजले उनको पत्र प्राप्त गरे उनले कोरियान्तुम्रलाई पत्र लेखे, कि यदि उनले आफैँलाई समर्पण गर्छन्, कि उनले उनको आफ्नै तरबारले उनको बध गर्न सकून्, कि उनले जनका जीवनहरूलाई छाडिदिनेछन्।\n\n6 अनि यस्तो हुन गयो कि जनले आफ्ना दुष्टताको पश्चात्ताप गरेनन्; र कोरियान्तुम्रका जन शिजका जनविरुद्ध क्रोधमा भड्किए; र शिजका जन कोरियान्तुम्रका जनविरुद्ध क्रोधमा भड्किए; यसकारण, शिजका जनले कोरियान्तुम्रका जनविरुद्ध लडे।\n\n7 अनि जब कोरियान्तुम्रले देखे कि उनले हार्न लागे उनी शिजका जनदेखि फेरि भाग्न थाले।\n\n8 अनि यस्तो हुन गयो कि उनी रिप्लियान्कुमका पानीसम्म आए, जुन, भाषान्तरणअनुसार, ठूलो हो, अथवा सबैलाई जित्ने हो। यसकारण, जब उनीहरू यी पानीमा आए उनीहरूले आफ्ना पालहरू टाँगे; र शिजले पनि आफ्ना पालहरू उनीहरू नजिकै टाँगे; र त्यसकारण भोलिपल्ट उनीहरू लडाइँ गर्न आए।\n\n9 अनि यस्तो हुन गयो कि उनीहरूले अत्यन्त कष्टप्रद लडाइँ लडे, जुनमा कोरियान्तुम्र फेरि घाइते भए र उनी रगतको क्षतिले गर्दा बेहोस भए।\n\n10 अनि यस्तो हुन गयो कि कोरियान्तुम्रका सेनाहरूले शिजका सेनाहरूमाथि दबाब दिए ताकि उनीहरूले तिनीहरूलाई हराए, ताकि उनीहरूले उनीहरूलाई आफूदेखि भगाए र उनीहरू दक्षिणतर्फ भागे र आफ्ना पालहरू एक स्थानमा टाँगे जुनलाई ओगत भनिन्थ्यो।\n\n11 अनि यस्तो हुन गयो कि कोरियान्तुम्रका सेनाले आफ्ना पालहरू रामा डाँडानजिक टाँगे; र यो सोही डाँडा थियो जहाँ मेरा पिता मोर्मोनले ती अभिलेखहरू परमप्रभुसामु लुकाउनुभयो, जुन पवित्र थिए।\n\n12 अनि यस्तो हुन गयो कि उनीहरूले एतेरबाहेक भूमिका सम्पूर्ण सतहमाथिका सबै जनलाई एक साथ जम्मा गरे, जसको बध गरिएको थिएन।\n\n13 अनि यस्तो हुन गयो कि एतेरले जनका सबै कार्यहरू देखे; र उनले देखे कि जो कोरियान्तुम्रका समर्थनमा थिए ती जन कोरियान्तुम्रका सेनामा एकसाथ जम्मा भएका थिए; र जो शिजका समर्थनमा थिए ती जन शिजका सेनामा एकसाथ भेला भएका थिए।\n\n14 यसकारण, उनीहरूले चार वर्षको अन्तरालसम्म जनलाई एकसाथ जम्मा गरिरहेका थिए, ताकि उनीहरूले सबैलाई पाउन सकून् जो भूमिको सतहमा थिए र उनले सबै शक्ति प्राप्त गर्न सकून् जुन यो सम्भव थियो कि उनीहरूले प्राप्त गर्न सक्थे।\n\n15 अनि यस्तो हुन गयो कि जब उनीहरू सबै एकसाथ जम्मा भए, प्रत्येक त्यो सेनामा जसमा ऊ चाहन्थ्यो, उनीहरूका पत्नीहरूका र उनीहरूका बालबालिकाहरूका साथ—पुरुष र स्त्री र बालबालिकाहरू दुबै युद्धका हतियारहरूसाथ सज्जित भएर, ढालहरू र वक्षकवचहरू र शिर-कवचहरू लिएर र युद्धका तरिकाले आभूषित भएर—उनीहरू एक अर्काविरुद्ध लडाइँ गर्न अघि बढे; र उनीहरूले त्यो दिनभरि लडे र जितेनन्।\n\n16 अनि यस्तो हुन गयो कि जब राति भयो उनीहरू थकित भए र आ-आफ्ना शिविरहरूतिर फर्के; र उनीहरू आफ्ना शिविरहरू तिर फर्केपछि बध गरिएका उनीहरूका जनको क्षतिका निम्ति उनीहरूले चिच्याहट र विलाप गर्न थाले; र उनीहरूका रोदनहरू, उनीहरूका चिच्याहटहरू र विलापहरू यति विशाल थिए, कि तिनले हावालाई अत्यन्त छेदन गरे।\n\n17 अनि यस्तो हुन गयो कि भोलिपल्ट उनीहरू फेरि लडाइँ गर्न गए र महान् र भयानक थियो त्यस दिन, तैपनि, उनीहरूले जितेनन् र जब फेरि राति भयो बध गरिएका उनीहरूका जनको क्षतिका कारण उनीहरूले आफ्ना रोदनहरू र आफ्ना चिच्याहटहरू र आफ्ना विलापहरूद्वारा हावाको छेदन गरे।\n\n18 अनि यस्तो हुन गयो कि कोरियान्तुम्रले शिजलाई फेरि एक पत्र लेखे, यो चाहँदै कि उनी लडाइँ गर्न फेरि नआऊन्, तर कि उनले अधिराज्य लिऊन् र जनका जीवनहरूलाई छाडिदेऊन्।\n\n19 तर हेर, परमप्रभुको आत्मा उनीहरूसँग रहन रोकिएको थियो र सैतानसँग जनका हृदयहरूमाथि पूर्ण शक्ति थियो; किनकि उनीहरूलाई आफ्ना हृदयका कठोरता र आफ्ना मस्तिष्कको अन्धोपनाहरूमा दिइयो, ताकि उनीहरूको बिनास होस्; यसकारण उनीहरू फेरि लडाइँ गर्न गए।\n\n20 अनि यस्तो हुन गयो कि उनीहरूले त्यस दिनभरि लडे र जब रात आयो उनीहरू आफ्ना तरबारहरूमाथि सुते।\n\n21 अनि भोलिपल्ट उनीहरू रात नआइन्जेलसम्म समेत लडे।\n\n22 अनि जब राति आयो उनीहरू क्रोधले मातिए, मदिराले मातिने मानिसजस्तै गरी; र उनीहरू फेरि आफ्ना तरबारहरूमाथि सुते।\n\n23 अनि भोलिपल्ट उनीहरू फेरि लडे र जब रात आयो कोरियान्तुम्रका जनमध्ये बाउन्न जना र शिजका जनमध्ये उनान्सत्तरी जना बाहेक उनीहरू सबै तरबारद्वारा ढलेका थिए।\n\n24 अनि यस्तो हुन गयो कि उनीहरू त्यो रात उनीहरूका तरबारहरूमाथि सुते र भोलिपल्ट उनीहरू फेरि लडे र उनीहरूले आफ्ना शक्तिमा उनीहरूका तरबारहरू र आफ्ना ढालहरूका साथ, त्यो दिनभरि लडे।\n\n25 अनि जब राति आयो त्यहाँ शिजका जनमध्ये बत्तीस जना र कोरियान्तुम्रका जनमध्ये सत्ताईस जना थिए।\n\n26 अनि यस्तो हुन गयो कि उनीहरूले खाए र सुते र भोलिपल्ट मृत्युका लागि तयारी गरे। अनि उनीहरू मानिसहरूको शक्तिमा ठूलो र शक्तिशाली मानिसहरू थिए।\n\n27 अनि यस्तो हुन गयो कि उनीहरू तीन घण्टाको अन्तरालसम्म लडे र रगतको क्षतिका कारण उनीहरू बेहोस भए।\n\n28 अनि यस्तो हुन गयो कि जब कोरियान्तुम्रका मानिसहरूले पर्याप्त शक्ति प्राप्त गरेका थिए कि उनीहरू हिड्न सक्थे, उनीहरू आफ्ना जीवनका निम्ति भाग्न लागेका थिए; तर हेर, शिज उठे र उसका मानिसहरू पनि उठे र उनले आफ्ना क्रोधमा कसम खाए कि उनले कोरियान्तुम्रको बध गर्नेछन् अन्यथा उनी तरबारद्वारा नाश हुनेछन्।\n\n29 यसकारण, उनले उनीहरूलाई लखेटे र भोलिपल्ट उनले उनीहरूलाई उछिने; र उनीहरू फेरि तरबारका साथ लडे। अनि यस्तो हुन गयो कि जब कोरियान्तुम्र र शिजबाहेक उनीहरू सबै तरबारद्वारा ढलेका थिए, हेर, शिज रगतको क्षतिका कारण बेहोस भए।\n\n30 अनि यस्तो हुन गयो कि जब कोरियान्तुम्र आफ्ना तरबारमा अडेसा लाएका थिए, ताकि उनले एकछिन आराम लिए, उनले शिजको शिर काटे।\n\n31 अनि यस्तो हुन गयो कि उनले शिजको शिर काटेपछि, कि शिजले आफ्ना हातहरू उठाए र ढले; र त्यसपछि उनले शास फेर्नका निम्ति सङ्घर्ष गरे, उनी मरे।\n\n32 अनि यस्तो हुन गयो कि कोरियान्तुम्र पृथ्वीमा ढले र जीवन नभए जस्तै बने।\n\n33 अनि परमप्रभुले एतेरसामु बोल्नुभयो र उनलाई भन्नुभयो: अघि जाऊ। अनि उनी अघि गए र देखे कि परमप्रभुका वचनहरू सबै पूरा भएका थिए; र उनले आफ्ना अभिलेख सिध्याए; (र सयांश पनि मैले लेखेको छैन) र उनले त्यस तरिकाले ती लुकाए कि लिम्हीका जनले ती फेला पारे।\n\n34 अब यी हुन् ती अन्तिम वचनहरू जुन एतेरले लेखेका थिए: परमप्रभु चाहनुहुन्छ कि म रुपान्तरित होऊँ, अथवा कि मैले परमप्रभुको इच्छा शरीरमा भोगु, यसको मतलब छैन, यदि यस्तो भए कि म परमेश्वरको अधिराज्यमा मुक्त हुन्छु। आमिन।\n\n", "moro 1": "[center][font_size=26]मोरोनीको पुस्तक[/font_size][/center]\n\n[center][font_size=26]अध्याय १[/font_size][/center]\n\n[i]मोरोनीले लमानीहरूका फाइदाका निम्ति लेख्छन्—ख्रीष्टलाई अस्वीकार नगर्ने नफीहरूलाई मारिन्छ। लगभग ई.सं. ४०१–४२१।[/i]\n\n1 अब म, मोरोनी, येरेदका जनको विवरणको संक्षेपीकरणको अन्त्य गरेपछि, मैले अरु नलेख्ने सोचेको थिएँ, तर मेरो अझै नाश भएको छैन; र मैले आफैँलाई लमानीहरूसामु थाहा दिएको छैन कथंकदाचित् उनीहरूले मेरो विनाश गर्नेछन्।\n\n2 किनकि हेर, उनीहरूका युद्धहरू आफैँमाझ अत्यन्त तीब्र छन् र उनीहरूको घृणाका कारण उनीहरूले प्रत्येक नफीलाई मार्छन् जसले ख्रीष्टलाई अस्वीकार गर्नेछैन।\n\n3 अनि म, मोरोनीले ख्रीष्टलाई अस्वीकार गर्नेछैनँ; यसकारण, म मेरो आफ्नो जीवनको सुरक्षाका निम्ति जहाँ सक्छु उतै बरालिन्छु।\n\n4 यसकारण, म अरु केही कुराहरू लेख्छु, त्यस विपरीत जुन मैले सोचेको थिएँ; किनकि मैले अरु केही नलेख्ने सोचेको थिएँ; तर म अरु केही कुराहरू लेख्छु, कि सम्भवत: ती मेरा बन्धु लमानीहरूसामु, भविष्यका कुनै दिनमा, परमप्रभुको इच्छाअनुसार, केही महत्वका होऊन्।\n\n", "moro 2": "[center][font_size=26]अध्याय २[/font_size][/center]\n\n[i]येशूले नफीका बाह्र शिष्यहरूलाई पवित्र आत्माको उपहार प्रदान गर्ने शक्ति दिनुभयो। लगभग ई.सं. ४०१–४२१।[/i]\n\n1 ख्रीष्टका वचनहरू, जुन उहाँले आफ्ना बाह्र शिष्यहरूसामु बोल्नुभयो, जसलाई उहाँले चुन्नुभएको थियो, जब उहाँले उनीहरूमाथि आफ्ना हातहरू राख्नुभयो—\n\n2 अनि उहाँले उनीहरूलाई नाउँद्वारा बोलाउनुभयो, यसो भन्दै: तिमीहरूले मेरा नाउँमा पितालाई पुकार्नेछौ, शक्तिशाली प्रार्थनामा; र तिमीहरूले त्यसो गरेपछि तिमीहरूसँग त्यो शक्ति हुनेछ कि उसलाई त्यो शक्ति दिनेछौ जसमाथि तिमीहरूले आफ्ना हातहरू राख्नेछौ, तिमीहरूले पवित्र आत्मा दिनेछौ र मेरा नाउँमा तिमीहरूले यो दिनेछौ, किनकि मेरा प्रेरितहरूले यसो गर्छन्।\n\n3 अब ख्रीष्टले यी वचनहरू उनीहरूसामु उहाँको पहिलो भेटका समयमा बोल्नुभयो र भीडले यो सुनेन, तर शिष्यहरूले यो सुने र जतिका शिरहरूमाथि उनीहरूले आफ्ना हातहरू राखे, उनीहरूमाथि पवित्र आत्मा ओर्लियो।\n\n", "moro 3": "[center][font_size=26]अध्याय ३[/font_size][/center]\n\n[i]एल्डरहरूले हातहरू राखेर पादरीहरू र शिक्षकहरूको नियुक्ति गर्छन्। लगभग ई.सं. ४०१–४२१।[/i]\n\n1 यो त्यो तरिका हो जुनबाट चर्चका एल्डरहरू भनिने शिष्यहरूले पादरीहरू र शिक्षकहरूको नियुक्ति गरे—\n\n2 उनीहरूले पितासामु ख्रीष्टका नाउँमा प्रार्थना गरेपछि, उनीहरूले आफ्ना हातहरू तिनीहरूमाथि राखे र भने:\n\n3 येशू ख्रीष्टका नाउँमा म तिमीलाई पश्चात्ताप र उहाँको नाउँमाथिको आस्थामा अन्त्यसम्म सहेर येशू ख्रीष्ट मार्फत् पापहरूको छुट्कराको प्रचार गर्न पादरी हुन (अथवा यदि उनी शिक्षक भए, शिक्षक हुन) नियुक्त गर्छु। आमिन।\n\n4 अनि यसप्रकारले उनीहरूले पादरीहरू र शिक्षकहरूको नियुक्ति गरे, परमेश्वरले मानिसहरूसामु दिएका उपहारहरू र बोलावटहरूअनुसार; र उनीहरूले तिनीहरूलाई पवित्र आत्माको शक्तिअनुसार नियुक्ति गरे, जुन उनीहरूमा थियो।\n\n", "moro 4": "[center][font_size=26]अध्याय ४[/font_size][/center]\n\n[i]एल्डरहरू र पादरीहरूले कसरी प्रभुभोजको रोटीको सञ्चालन गर्ने व्याख्या गरिन्छ। लगभग ई.सं. ४०१–४२१।[/i]\n\n1 उनीहरूका एल्डरहरू र पादरीहरूले ख्रीष्टको शरीर र रगत चर्चसामु सञ्चालन गर्ने तरिका; र उनीहरूले ख्रीष्टको आज्ञाहरूअनुसार सञ्चालन गरे, यसकारण तरिका सत्य भएको हामीलाई थाहा छ र एल्डर अथवा पादरीले यसको सेवा गरे—\n\n2 अनि उनीहरूले चर्चसँग घुँडा टेके र ख्रीष्टका नाउँमा पितासामु प्रार्थना गरे, यसो भन्दै:\n\n3 हे परमेश्वर, अनन्त पिता, हामी हजुरको पुत्र येशु ख्रीष्टका नाउँमा यसको भाग लिनेहरू सबैका आत्माहरुका लागि यो रोटी आशिषित गर्न र पवित्र पार्न हजुरसामु विन्ती गर्दछौ, ताकि तिनीहरूले हजुरका पुत्रको शरीरको सम्झनामा खानेछन्, र हजुरका साक्षी हुनेछन्। हे परमेश्वर अनन्त पिता, तिनीहरु आफूमा हजुरका पुत्रको नाम लिन र उहाँलाई संधै सम्झन र उहाँले तिनीहरूलाई दिनुभएका उहाँका आज्ञाहरु पालन् गर्न इच्छुक छन्: ताकि उहाँको आत्मा तिनीहरूको साथमा संधै रहिरहनेछ। आमिन।\n\n", "moro 5": "[center][font_size=26]अध्याय ५[/font_size][/center]\n\n[i]प्रभुभोजको दाखमद्ध सञ्चालन गर्ने तरिका तोकिन्छ। लगभग ई.सं. ४०१–४२१।[/i]\n\n1 दाखमद्ध सञ्चालन गर्ने तरिका—हेर, उनीहरूले कचौरा लिए र भने:\n\n2 हे परमेश्वर, अनन्त पिता, हामी हजुरका पुत्र येशु ख्रीष्टका नाउँमा यो पिउनेहरू सबैका आत्माहरूका लागि यो दाखरस आशिषित गर्न र पवित्र पार्न हजुरसामु विन्ती गर्दछौ, ताकि तिनीहरुले हजुरका पुत्रको रगतका सम्झनामा यसो गर्नेछन् जुन तिनीहरूका लागि बगाइएको थियो, ता कि तिनीहरू हजुरका साक्षी हुन सक्नेछन्, हे परमेश्वर अनन्त पिता, तिनीहरूले उहाँलाई संधै सम्झने गर्दछन्, ता कि तिनीहरूको साथमा उहाँको आत्मा रहिरहनेछ। आमिन।\n\n", "moro 6": "[center][font_size=26]अध्याय ६[/font_size][/center]\n\n[i]पश्चात्तापी व्यक्तिहरूलाई बप्तिस्मा दिइयो र संगतिमा ल्याइयो—पश्चात्ताप गर्ने चर्चका सदस्यहरूलाई क्षमा गरिन्छ—सभाहरू पवित्र आत्माका शक्तिद्वारा सञ्चालन गरिन्छ। लगभग ई.सं. ४०१–४२१।[/i]\n\n1 अनि अब म बप्तिस्माका बारेमा बोल्दछु। हेर, एल्डरहरू, पादरीहरू र शिक्षकहरूलाई बप्तिस्मा दिइएको थियो; र उनीहरूलाई बप्तिस्मा दिएको थिएन यदि उनीहरूले आफ्ना निम्ति योग्य फल नल्याएको भए।\n\n2 उनीहरूले न त कसैलाई बप्तिस्मामा ग्रहण गरे यदि तिनीहरू चूर्ण हृदय र पछुताएको आत्माका साथ अघि नआएको भए र आफ्ना सबै पापहरूको साँचै नै पश्चात्ताप गरेँ भनी चर्चसामु गवाही नदिएको भए।\n\n3 अनि उनीहरूले कसैलाई बप्तिस्मामा प्राप्त गरेनन् यदि तिनीहरूले उहाँको सेवा अन्त्यसम्म गर्ने निश्चितताका साथ ख्रीष्टको नाउँ आफूमाथि नलिएको भए।\n\n4 अनि उनीहरूलाई बप्तिस्मामा ग्रहण गरेपछि र पवित्र आत्माको शक्तिद्वारा ल्याइएपछि र सफा गरेपछि, उनीहरूलाई ख्रीष्टको चर्चका जनमाझ गणना गरियो; र उनीहरूका नाउँहरू लिइयो, ताकि उनीहरूलाई सम्झियोस् र उनीहरूलाई सही बाटोमा राख्न, उनीहरूलाई निरन्तर प्रार्थनामा निगरानीपूर्वक राख्न, उनीहरूको आस्थाका लेखक र अन्त्यकर्ता ख्रीष्टका योग्यताहरूमा मात्र भरोसा गर्दै, परमेश्वरका असल वचनद्वारा पालनपोषण गरियोस्।\n\n5 अनि उपवास बस्न र प्रार्थना गर्न र उनीहरूका आत्माहरूका कल्याणका बारेमा एक अर्कासँग बोल्न चर्च बारम्बार एकसाथ भेला भयो।\n\n6 अनि उनीहरू परमप्रभु येशूका सम्झनामा रोटी र दाखमद्ध लिन सधैँ एकसाथ भेला भए।\n\n7 अनि उनीहरू पालना गर्न अडिग थिए ताकि उनीहरूमाझ कुनै दुष्टता थिएन; र जसले दुष्टता गरेको फेला पारियो र एल्डरहरूका अगाडि चर्चका तीन साक्षीहरूले उनीहरूलाई दोषी ठहराए र यदि उनीहरूले पश्चात्ताप गरेनन् र स्वीकारेनन् भने, उनीहरूका नाउँहरू मेटिन्थे र उनीहरूलाई ख्रीष्टका जनमाझ गणना गरिन्न्थ्यो।\n\n8 तर जहाँसम्म उनीहरूले, सच्चा अभिप्रायका साथ, पश्चात्ताप गरे र क्षमा खोजे, उनीहरूलाई क्षमा गरियो।\n\n9 अनि उनीहरूका भेलाहरू चर्चद्वारा आत्माका कार्यहरूअनुसार र पवित्र आत्माका शक्तिद्वारा सञ्चालन गरियो; किनकि प्रवचन दिन होस्, या प्रोत्साहन गर्न होस्, अथवा बिन्ती गर्न होस्, अथवा गाउन नै होस् जसरी पवित्र आत्माको शक्तिले उनीहरूलाई अगुवाइ गऱ्यो, त्यसरी नै यसो गरिएको थियो।\n\n", "moro 7": "[center][font_size=26]अध्याय ७[/font_size][/center]\n\n[i]परमप्रभुको विश्रममा प्रवेश गर्न निम्ता दिइन्छ—सच्चा अभिप्रायका साथ प्रार्थना गर—ख्रीष्टको आत्माले मानिसहरूलाई खराबबाट असल छुट्याउन सक्षम बनाउँछ—सैतानले मानिसहरूलाई ख्रीष्टको अस्वीकार गर्न र दुष्टता गर्न मनाउँछ—अगमवक्ताहरूले ख्रीष्टको आगमन प्रकट गर्छन्—आस्थाद्वारा आश्चर्यकर्महरू गरिन्छ र स्वर्गदूतहरूले सेवा गर्छन्—मानिसले अनन्त जीवनको आशा गर्छन् र ख्रीष्टिय प्रेममा लाग्छन्। लगभग ई.सं. ४०१–४२१।[/i]\n\n1 अनि अब म, मोरोनीले मेरा पिता मोर्मोनका वचनहरूमध्ये केही लेख्छु, जुन उहाँले आस्था, आशा र ख्रीष्टिय प्रेमका बारेमा बोल्नुभयो; किनकि उहाँले जनसामु यसप्रकारले बोल्नुभयो, जब उहाँले उनीहरूलाई सभा-घरमा सिकाउनुभयो जुन उनीहरूले आराधनाका स्थानका निम्ति बनाएका थिए।\n\n2 अनि अब म, मोर्मोन तिमीहरूसामु बोल्दछु, मेरा प्रिय बन्धुहरू; र यो परमेश्वर पिताको र हाम्रा परमप्रभु येशू ख्रीष्टको अनुग्रह र उहाँको पवित्र इच्छाद्वारा, उहाँको मप्रतिको बोलावटको उपहारका कारणले हो कि यससमयमा मलाई तिमीहरूसामु बोल्न अनुमति दिइएको छ।\n\n3 यसकारण, म तिमीहरूसामु बोल्दछु जो चर्चका हौ, जो ख्रीष्टका शान्तमय अनुयायीहरू हौ र जसले पर्याप्त आशा प्राप्त गरेकाछौ जुनबाट तिमीहरूले परमेश्वरको विश्रममा प्रवेश गर्नसक्छौ, यस समयदेखि उपरान्त तिमीहरूले स्वर्गमा उहाँसँग आराम नगरिन्जेलसम्म।\n\n4 अनि अब मेरा बन्धुहरू, म तिमीहरूका यी कुराहरूको मूल्याङ्कन मानिसका छोराछोरीहरूसँगको तिमीहरूको शान्तप्रीय हिँडाइका कारण गर्दछु।\n\n5 किनकि म परमेश्वरका ती वचन सम्झन्छु जसले भन्छ उनीहरूका कार्यहरूद्वारा तिमीहरूले उनीहरूलाई चिन्नेछौ; किनकि यदि उनीहरूका कार्यहरू असल भए, तब उनीहरू पनि असल छन्।\n\n6 किनकि हेर, परमेश्वरले भन्नुभएको छ मानिस खराब भएर त्यो गर्न सक्दैन जुन असल छ; किनकि यदि उसले उपहार दिन्छ, अथवा प्रार्थना गर्दछ भने, यदि उसले सच्चा चाहनाले नगरे यसले उसलाई कुनै फाइदा हुँदैन।\n\n7 किनकि हेर, यो उनका लागि धार्मिकताका निम्ति गनिने छैन।\n\n8 किनकि हेर, यदि मानिस खराब हुँदाहुँदै उपहार दिन्छ, उसले सो अनकनाइ—अनिच्छापूर्वक दिन्छ भने, यसकारण यो उसका निम्ति त्यस्तै गनिन्छ जसरी यदि उसले उपहार राखेको थियो; यसकारण उसलाई परमेश्वरअगाडि खराब गनियो।\n\n9 अनि त्यसरीनै मानिसहरूका सामु पनि यो खराब गनिनेछ, यदि उसले सच्चा अभिप्रायले प्रार्थना गर्दैन भने, हो, यसले उसलाई कुनै फाइदा हुँदैन, किनकि परमेश्वरले त्यस्तो कसैलाई पनि ग्रहण गर्नुहुन्न।\n\n10 यसकारण, खराब मानिसले त्यो गर्न सक्दैन जुन असल छ, न त उसले असल उपहार नै दिनेछ।\n\n11 किनकि हेर, तीतो फोहोराले असल पानी ल्याउन सक्दैन, न त असल फोहोराले तितो पानी ल्याउन सक्छ; यसकारण, सैतानको सेवक भएको मानिसले ख्रीष्टलाई पछ्याउन सक्दैन; र यदि उसले ख्रीष्टलाई पछ्याउँछ भने ऊ सैतानको सेवक हुन सक्दैन।\n\n12 यसकारण, सबै कुराहरू जुन असल छन् परमेश्वरबाट आउँछन्; र जुन खराब छ त्यो सैतानबाट आउँछ; किनकि सैतान परमेश्वरको शत्रु हो र उसले उहाँविरुद्ध निरन्तर लड्दछ र पाप गर्न र त्यो गर्न निम्त्याउँछ र लोभ्याउँछ जुन निरन्तर खराब छ।\n\n13 तर हेर, जुन परमेश्वरको हो, त्यसले निरन्तर असल गर्न निम्त्याउँछ र लोभ्याउँछ; यसकारण, जुन कुराले असल गर्न र परमेश्वरलाई माया गर्न र उहाँको सेवा गर्न निम्त्याउँछ र लोभ्याउँछ त्यो परमेश्वरद्वारा प्रेरित गरिएको हो।\n\n14 यसकारण, ध्यान देऊ, मेरा प्रिय बन्धुहरू, कि तिमीहरूले जुन खराब छ त्यसलाई परमेश्वरबाट भएको भनी, अथवा जुन असल छ र परमेश्वरबाट हो त्यसलाई खराब भएको भनी मूल्याङ्कन नगर।\n\n15 किनकि हेर, मेरा बन्धुहरू, यो तिमीहरूलाई मूल्याङ्कन गर्न दिइएको छ, कि तिमीहरूले खराबबाट असल चिन्न सक; र मूल्याङ्कन गर्ने तरिका जसरी दिनको प्रकाश रातको अन्धकारबाट स्पष्ट छ त्यसरी नै स्पष्ट छ, कि तिमीहरूले पूर्ण ज्ञानका साथ चिन्न सक।\n\n16 किनकि हेर, ख्रीष्टको आत्मा प्रत्येक मानिसलाई दिइएको छ, कि उसले असलबाट खराब चिन्न सकोस्; यसकारण, म तिमीहरूसामु मूल्याङ्कन गर्ने तरिका देखाउँछु; किनकि प्रत्येक कुरा जसले असल गर्न निम्त्याउँछ र ख्रीष्टमा विश्वासगर्न मनाउँछ, त्यो ख्रीष्टको शक्ति र उपहारद्वारा पठाइएको हो, यसकारण तिमीहरूले पूर्ण ज्ञानका साथ चिन्न सक यो परमेश्वरबाट हो।\n\n17 तर जेले मानिसहरूलाई खराब गर्न र ख्रीष्टमा विश्वास नगर्न र उहाँलाई अस्वीकार गर्न र परमेश्वरको सेवा नगर्न मनाउँछ, तब तिमीहरूले पूर्ण ज्ञानका साथ चिन्न सक यो सैतानबाट हो; किनकि सैतानले यसप्रकारले कार्य गर्छ, किनकि उसले कुनै मानिसलाई असल गर्न मनाउँदैन, होइन, कसैलाई पनि मनाउँदैन; न त उसका दूतहरूले गर्छन्, न त उनीहरूले नै गर्छन् जो आफैँ उसका मातहतमा छन्।\n\n18 अनि अब, मेरा बन्धुहरू, यो देखेर कि तिमीहरूले त्यो ज्योतिलाई चिन्न सक्छौ जुनबाट तिमीहरूले मूल्याङ्कन गर्न सक्छौ, जुन ज्योति ख्रीष्टको ज्योति हो, हेर कि तिमीहरूले गलत तरिकाले मूल्याङ्कन नगर; किनकि जुन तरिकाले तिमीहरूले मूल्याङ्कन गर्दछौ सोही तरिकाले तिमीहरूको मूल्याङ्कन गरिनेछ।\n\n19 यसकारण, म तिमीहरूसँग बिन्ती गर्दछु, बन्धुहरू, कि तिमीहरूले लगनशीलताका साथ ख्रीष्टको ज्योतिमा खोज्नुपर्दछ कि तिमीहरूले खराबबाट असल चिन्न सक; र यदि तिमीहरूले प्रत्येक असल कुरालाई समात्यौ भने र त्यसलाई दोषी ठहऱ्याएनौँ भने, तिमीहरू निश्चय नै ख्रीष्टका छोराछोरी हुनेछौ।\n\n20 अनि अब, मेरा बन्धुहरू, यो कसरी सम्भव छ कि तिमीहरूले प्रत्येक असल कुरालाई समात्न सक्छौ?\n\n21 अनि अब म त्यो आस्थाको बारेमा भन्नेछु, जसका बारेमा मैले भनेँ म बोल्नेछु; र म तिमीहरूलाई त्यो तरिकाबाट भन्नेछु जसबाट तिमीहरूले प्रत्येक कुरा समात्न सक्छौ।\n\n22 किनकि हेर, परमेश्वरसँग सबै कुराहरूको ज्ञान भएकाले, चीरस्थायीदेखि चीरस्थायीसम्म भएकाले, हेर, उहाँले मानिसहरूका छोराछोरीहरूलाई सेवा गर्न, ख्रीष्टको आगमनका बारेमा प्रकट गर्न, स्वर्गदूतहरू पठाउनुभयो; र ख्रीष्टमा नै प्रत्येक असल कुरा आउनुपर्दछ।\n\n23 अनि परमेश्वरले अगमवक्ताहरूसामु पनि उद्घोष गर्नुभएको छ, उहाँको आफ्नै मुखद्वारा, कि ख्रीष्ट आउनुहुनेछ।\n\n24 अनि हेर, त्यहाँ विभिन्न तरिकाहरू थिए जुनबाट उहाँले मानिसका छोराछोरीहरूसामु कुराहरू प्रकट गर्नुभयो, जुन असल थिए; र सबै कुराहरू जुन असल छन् ख्रीष्टबाट आउँछन्; अन्यथा मानिसहरू पतित छन् र उनीहरूसामु कुनै असल कुरा आउन सक्दैनथ्यो।\n\n25 यसकारण, स्वर्गदूतहरूको सेवाद्वारा र प्रत्येक ती वचनद्वारा जुन परमेश्वरको मुखबाट आउँछन्, मानिसहरूले ख्रीष्टमाथिको आस्थाको अभ्यास गर्न थाले; र यसरी आस्थाद्वारा, उनीहरूले प्रत्येक असल कुरालाई समाते; र यसरी ख्रीष्ट नआइन्जेलसम्म यस्तो थियो।\n\n26 अनि उहाँ आएपछि मानिसहरूलाई उहाँको नाउँमाथिको आस्थाद्वारा बचाइयो; र आस्थाद्वारा, उनीहरू परमेश्वरका छोराछोरीहरू बने। अनि जति निश्चितताका साथ ख्रीष्ट जिउँदो हुनुहुन्छ उहाँले हाम्रा पितापुर्खाहरुसामु यी वचनहरू बोल्नुभयो: तिमीहरूले जे कुरा मेरा नाउँमा पितासँग अनुरोध गर्दछौ, जुन असल छ, आस्थामा विश्वास गर्दै कि तिमीहरूले प्राप्त गर्नेछौ, यो तिमीहरूका निम्ति गरिनेछ।\n\n27 यसकारण, मेरा प्रिय बन्धुहरू, के आश्चर्यकर्महरू रोकिएका छन् किनभने ख्रीष्ट स्वर्गतिर आरोहण गर्नुभएको छ र परमेश्वरको दाहिने हाततिर बस्नुभएको छ, मानिसका छोराछोरीहरूमाथिको उहाँको कृपाको अधिकार पितासँग दावा गर्न?\n\n28 किनकि उहाँले नियमका अन्त्यहरूको उत्तर दिनुभएको छ र उहाँले ती सबैलाई दावा गर्नुहुनेछ जोसँग उहाँमा आस्था छ; र जोसँग उहाँमा आस्था छ उनीहरू प्रत्येक असल कुरा समात्नेछन्; यसकारण उहाँले मानिसका छोराछोरीहरूको कारणको निम्ति पक्षपोषक गर्नुहुनेछ; र उहाँ अनन्तसम्म स्वर्गमा बास गर्नुहुन्छ।\n\n29 अनि किनभने उहाँले यो गर्नुभएको छ, मेरा प्रिय बन्धुहरू, के आश्चर्यकर्महरू रोकिएका छन्? हेर म तिमीहरूलाई भन्छु, छैनन्, न त स्वर्गदूतहरूले मानिसका छोराछोरीहरूको सेवा गर्न रोकेका छन्।\n\n30 किनकि हेर, उहाँको आज्ञाका वचनअनुसार सेवा गर्न, आफैँलाई ईश्वरीयताको प्रत्येक स्वरूपमा बलियो आस्था र अडिग मस्तिष्क भएका उनीहरूसामु देखाउन उनीहरू उहाँका अधीनमा छन्।\n\n31 अनि उनीहरूको सेवाको कार्य मानिसहरूलाई पश्चातापमा बोलाउनु हो र पूरा गर्नु र पिताको ती करारहरूको कार्य गर्नु हो, जुन उहाँले मानिसका छोराछोरीहरूसामु बनाउनुभएको छ; मानिसका छोराछोरीहरूमाझ बाटो तयार गर्न, परमप्रभुका चुनिएका पात्रहरूसामु ख्रीष्टका वचन घोषणा गर्दै, कि उनीहरूले उहाँको गवाही दिन सकून्।\n\n32 अनि त्यसो गरेर, परमप्रभु परमेश्वरले बाटो तयार गर्नुहुन्छ कि मानिसहरूका बाँकी भागसँग ख्रीष्टमा विश्वास होओस्, ताकि उनीहरूका हृदयहरूमा पवित्र आत्माका लागि स्थान होओस्, त्यसको शक्तिअनुसार र यसप्रकारले पिताले ती करारहरू पूरा गर्नुहुन्छ जुन उहाँले मानिसका छोराछोरीहरूसामु गर्नुभएको छ।\n\n33 अनि ख्रीष्टले भन्नुभएको छ: यदि तिमीहरूसँग ममा आस्था छ भने तिमीहरूसँग त्यो गर्ने शक्ति हुनेछ जुन कुरा ममा उचित छ।\n\n34 अनि उहाँले भन्नुभएको छ: पश्चात्ताप गर, पृथ्वीका पल्लो छेउका तिमीहरू मसमक्ष आऊ र मेरा नाउँमा बप्तिस्मा लिय र ममा आस्था गर, कि तिमीहरूलाई बचाइनेछ।\n\n35 अनि अब, मेरा प्रिय बन्धुहरू, यदि यो अवस्था हो भने कि यी कुराहरू सत्य छन् जुन मैले तिमीहरूसामु बोलेको छु र परमेश्वरले तिमीहरूसामु देखाउनुहुनेछ, त्यो अन्तिम दिनमा शक्ति र महान् महिमाका साथ,कि ती सत्य छन् र यदि ती सत्य भए के आश्चर्यकर्महरूका दिनहरू रोकिए?\n\n36 अथवा के स्वर्गदूतहरू मानिसका छोराछोरीहरूसामु देखा पर्न रोकिए? अथवा के उहाँले पवित्र आत्मा उनीहरूबाट हटाउनुभएको छ? अथवा के उहाँले हटाउनुहुनेछ, जबसम्म समय रहनेछ, अथवा पृथ्वी खडा हुनेछ, अथवा त्यसको सतहमा बचाउनका लागि एक मानिस पनि रहनेछ?\n\n37 हेर, म तिमीहरूलाई भन्दछु, छैन; किनकि यो आस्थाद्वारा हो कि आश्चर्यकर्महरू ल्याइएको हो; र यो आस्थाद्वारा हो कि स्वर्गदूतहरू मानिसहरूसामु देखिन्छन् र सेवा गर्छन्; यसकारण, यदि यी कुराहरू रोकिएका छन् भने मानिसका छोराछोरीहरूलाई धिक्कार छ, किनकि यो अविश्वासका कारण हो र सबै व्यर्थ छ।\n\n38 किनकि कुनै मानिसलाई पनि बचाउन सकिदैन, ख्रीष्टका वचनहरूअनुसार, यदि उनीहरूले उहाँको नाउँमा आस्था गर्दैनन् भने; यसकारण, यदि यी कुराहरू रोकिएका छन् भने, तब आस्था पनि रोकिएको छ; र मानिसको अवस्था भयावह छ, किनकि उनीहरू कुनै उद्धारको कार्य नभएजस्तै छ।\n\n39 तर हेर, मेरा प्रिय बन्धुहरू, म तिमीहरूबाट झन् राम्रा कुराहरू मूल्याङ्कन गर्छु, किनकि म तिमीहरूको विनम्रताका कारण मूल्याङ्कन गर्दछु कि तिमीहरूसँग ख्रीष्टमा आस्था छ; किनकि यदि तिमीहरूसँग उहाँमा आस्था नभए तब तिमीहरू उहाँको चर्चका जनमाझ गणना गरिन योग्य छैनौ।\n\n40 अनि फेरि, मेरा प्रिय बन्धुहरू, म तिमीहरूसामु आशाका बारेमा बोल्दछु। यो कसरी हो कि तिमीहरूले आस्था प्राप्त गर्न सक्छौ, यदि तिमीहरूसँग आशा नभए?\n\n41 अनि यो केका निम्ति हो कि तिमीहरूले आशा गर्नुपर्छ? हेर म तिमीहरूसामु भन्छु कि तिमीहरूले ख्रीष्टको प्रायश्चित्त र उहाँको पुनरुत्थानको शक्तिमार्फत्, अनन्त जीवनमा उठ्न आशा गर्नेछौ र यो प्रतिज्ञाअनुसार तिमीहरूको उहाँ माथिको आस्थाका कारण हो।\n\n42 त्यसकारण, यदि मानिससँग आस्था छ भने ऊसँग आशा हुन आवश्यक छ; किनकि आस्था बिना कुनै आशा हुन सक्दैन।\n\n43 अनि फेरि, हेर म तिमीहरूसामु भन्छु कि यदि ऊ विनम्र र हृदयको कोमल नभए उससँग कुनै आस्था र आशा हुन सक्दैन।\n\n44 यदि त्यसो भए, उसको आस्था र आशा व्यर्थ छ, किनकि हृदयमा कोमल र विनम्र नभए परमेश्वरअगाडि कोहि पनि स्वीकार्य छैन; र यदि मानिस हृदयमा कोमल र विनम्र भए र पवित्र आत्माद्वारा स्वीकार्दछ कि येशू नै ख्रीष्ट हुनुहुन्छ भने ऊसँग ख्रीष्टिय प्रेम हुन आवश्यक छ; किनकि यदि ऊसँग ख्रीष्टिय प्रेम नभए ऊ केही होइन; यसकारण ऊसँग ख्रीष्टिय प्रेम हुन आवश्यक छ।\n\n45 अनि ख्रीष्टिय प्रेम दीर्घकालसम्म सहनशील हुन्छ र दयालु हुन्छ र ईर्ष्या गर्दैन र घमण्डले फुल्दैन र आफ्नै फाइदा खोज्दैन, छिट्टै रिसाउँदैन, दुष्ट सोच्दैन र दुष्टतामा आनन्द लिँदैन तर सत्यतामा आनन्द लिन्छ, सबै कुराहरू सहन्छ, सबै कुराहरूमा विश्वास गर्दछ र सबै कुराहरूमा आशा गर्छ, सबै कुराहरू सहन्छ।\n\n46 यसकारण, मेरा प्रिय बन्धुहरू, यदि तिमीहरूसँग ख्रीष्टिय प्रेम छैन भने, तिमीहरू केही होइनौ, किनकि ख्रीष्टिय प्रेमको कहिल्यै अन्त्य हुँदैन। यसकारण, ख्रीष्टिय प्रेममा लाग, जुन सबै भन्दा महान् छ, किनकि सबै कुराको अन्त्य हुन्छ—\n\n47 तर ख्रीष्टिय प्रेम ख्रीष्टको पवित्र माया हो र यो सदासर्वदा रहन्छ; र अन्तिम दिनमा जोसँग यो भएको फेला पारिन्छ, उसलाई असल हुनेछ।\n\n48 यसकारण, मेरा प्रिय बन्धुहरू, पितासामु तिमीहरूका हृदयहरूका सम्पूर्ण शक्तिका साथ प्रार्थना गर, कि तिमीहरू यो प्रेमले पूर्ण होऊ, जुन उहाँले सबैमाथि खन्याउनुभएको छ जो उहाँका पुत्र येशू ख्रीष्टका सच्चा अनुयायीहरू हुन्; कि तिमीहरू परमेश्वरका छोराहरू बन्न सक; ताकि जब उहाँ देखापर्नुहुन्छ हामी उहाँ जस्तै हुनेछौ, किनकि हामीले उहाँलाई उहाँ जस्तो हुनुहुन्छ त्यस्तै देख्नेछौ; ताकि हामीसँग यो आशा हुन सकोस्; कि हामी उहाँ जस्तै पवित्र हुन सकौँ। आमिन।\n\n", "moro 8": "[center][font_size=26]अध्याय ८[/font_size][/center]\n\n[i]साना बालबालिकाहरूको बप्तिस्मा दुष्ट कुकर्म हो—प्रायश्चित्तका कारण साना बालबालिकाहरू ख्रीष्टमा जीवित छन्—आस्था, पश्चात्ताप, हृदयको नम्रता र कोमलता, पवित्र आत्माको प्राप्ति र अन्त्यसम्मको सहनशीलताले मुक्तिसम्म अगुवाइ गर्दछन्। लगभग ई.सं. ४०१–४२१।[/i]\n\n1 मेरा पिता मोर्मोनले मलाई लेखेको एक पत्र; र यो सेवामा मेरो बोलावटपछि तुरुन्तै लेखिएको थियो। अनि यसप्रकारले उहाँले मलाई लेख्नुभयो, यसो भन्दै:\n\n2 मेरा प्रिय पुत्र मोरोनी म अत्यन्त खुसी मनाउँछु कि तिम्रा परमप्रभु येशू ख्रीष्ट तिम्रा निम्ति चिन्तनशील हुनुभएको छ र तिमीलाई उहाँको सेवामा र उहाँको पवित्र कार्यमा बोलाउनुभएको छ।\n\n3 म तिम्रा निम्ति मेरा प्रार्थनाहरूमा सदैव चिन्तनशील छु, निरन्तर परमेश्वर पितासामु उहाँको पवित्र बालक, येशूका नाउँमा प्रार्थना गर्दै, कि उहाँले, उहाँको अनन्त कृपा र अनुग्रह मार्फत् तिमीलाई उहाँको नाउँमाथिको आस्थामा अन्त्यसम्मको सहनशीलतामार्फत् राख्नुहुनेछ।\n\n4 अनि अब, मेरा छोरा, म तिमीसामु त्यसकाबारेमा बोल्दछु जसले मलाई अत्यन्त शोकाकूल बनाउँछ; किनकि यसले मलाई शोकाकूल बनाउँछ कि तिमीहरूमाझ विवादहरू उठ्नुपर्छ।\n\n5 किनकि, मैले सत्य थाहा पाएको छु, तिमीहरूमाझ तिम्रा साना बालबालिकाहरूको बाप्तिस्माका बारेमा विवादहरू भएको छ।\n\n6 अनि अब, मेरा छोरा, म चाहान्छु कि तिमीले लगनशिलताका साथ परिश्रम गर्नुपर्छ, कि यो ठूलो गल्ती तिमीहरूमाझ बाट हटाइनुपर्छ; किनकि, यस लक्ष्यका निम्ति मैले यो पत्र लेखेको हुँ।\n\n7 किनकि मैले तिमीहरूका यी कुराहरू थाहापाएपछि लगत्तै मैले परमप्रभुसँग यो विषयका बारेमा सोधखोज गरें। अनि परमप्रभुका वचन पवित्र आत्माको शक्तिद्वारा ममा आयो, यसो भन्दै:\n\n8 ख्रीष्ट, तिम्रा उद्धारकर्ता, तिम्रा परमप्रभु र तिम्रा परमेश्वरका वचनहरूलाई सुन। हेर, म संसारमा धर्मीहरूलाई बोलाउन आएको होइन तर पापीहरूलाई पश्चात्ताप गर्न बोलाउन आएको हुँ; निरोगीलाई वैद्यको खाँचो छैन, तर उनीहरूलाई खाँचो छ जो विरामी छन्; त्यसकारण साना बालबालिकाहरू निष्पाप छन्, किनकि उनीहरू पाप गर्न सक्षम छैनन्; यसकारण आदमको श्राप उनीहरूबाट ममा लिइएको छ, ताकि यसको उनीहरूमाथि कुनै शक्ति छैन; र खतनाको नियम ममा हटाइएको छ।\n\n9 अनि यस प्रकारले पवित्र आत्माले परमेश्वरका वचन मेरासामु प्रकट गरे; यसकारण, मेरो प्रिय छोरा, मलाई थाहा छ कि यो परमेश्वरअगाडि एक गम्भीर उपहास हो, कि तिमीहरूले साना बालबालिकाहरूलाई बप्तिस्मा दिनुपर्दछ।\n\n10 हेर, म तिमीलाई भन्दछु कि यो कुरा तिमीले सिकाउनू—तीसामु पश्चात्ताप र बप्तिस्मा जो पाप गर्न जिम्मेवार र सक्षम छन्; हो आमाबाबुहरूलाई सिकाउनू कि तिनीहरूले पश्चात्ताप गर्नु पर्दछ र बप्तिस्मा लिनुपर्छ र उनीहरूका साना छोराछोरीहरू जस्तै आफैलाई विनम्र बनाउनुपर्छ; र उनीहरूलाई आफ्ना साना छोराछोरीहरूसँग बचाइनेछ।\n\n11 अनि उनीहरूका साना छोराछोरीहरूलाई पश्चात्ताप आवाश्यक छैन, न त बप्तिस्मा आवश्यक छ। हेर, बप्तिस्मा पापहरूका छुट्काराका लागि आज्ञाहरू पालना गर्न पश्चात्तापका निम्ति हो।\n\n12 तर साना बालबालिकाहरू ख्रीष्टमा, संसारको उत्पत्तिदेखि नै जिउँदा छन्; यदि त्यसो नभए, परमेश्वर पक्षपाती परमेश्वर र परिवर्तनशील परमेश्वर र मानिसहरू बीच भेदभाव गर्ने परमेश्वर हुनुहुन्छ; किनकि कति बालबालिकाहरू बप्तिस्मा बिना मरेका छन्!\n\n13 यसकारण, यदि साना बालबालिकाहरूलाई बप्तिस्मा बिना बचाउन सकिन्न भने, यी एक अन्त्यहीन नरकमा गएका हुनुपर्दछ।\n\n14 हेर, म तिमीहरूसामु भन्दछु, कि जसले सोच्दछ कि साना बालबालिकाहरूलाई बप्तिस्माको आवश्यक छ ऊ तिक्तताले भरिएको र दुष्टताको बन्धनमा छ; किनकि ऊसँग न त आस्था, आशा छ, न त ख्रीष्टिय प्रेम छ; यसकारण, विचारमा हुँदा नै उसलाई हटाइनुपर्छ, ऊ नरकतिर जानुपर्छ।\n\n15 किनकि त्यो सोच्नु भयावह दुष्टता हो कि परमेश्वरले बप्तिस्माका कारण एक बालकलाई बचाउनुहुन्छ र अर्कोको नाश हुनुपर्दछ किनभने उसले बप्तिस्मा लिएको छैन।\n\n16 धिक्कार छ उनीहरूलाई जसले परमेश्वरका तरिकाहरूलाई यसप्रकारले भ्रष्ट गर्छन्, किनकि यदि पश्चात्ताप नगरे उसको नाश हुनेछ। हेर म, परमेश्वरबाट अधिकार पाएको हुनाले साहासका साथ बोल्छु; र मानिसले के गर्न सक्दछन भनी म डराउँदिन; किनकि परिपूर्ण ख्रीष्टिय प्रेमले सबै डर लखेट्छ।\n\n17 अनि म ख्रीष्टिय प्रेमले भरिएको छु, जुन अनन्त माया हो; यसकारण, सबै बालबालिकाहरू मेरासामु उस्तै छन्; यसकारण, म परिपूर्ण मायाले बालबालिकाहरूलाई माया गर्छु; र उनीहरू सबै उस्तै छन् र मुक्तिका सहभागी हुन्।\n\n18 किनकि मलाई थाहा छ कि परमेश्वर पक्षपाती परमेश्वर हुनुहुन्न, न त परिवर्तनशील व्यक्ति हुनुहुन्छ; तर उहाँ सम्पूर्ण अनन्तदेखि सम्पूर्ण अनन्तसम्म अपरिवर्तनशील हुनुहुन्छ।\n\n19 साना बालबालिकाहरूले पश्चात्ताप गर्न सक्दैनन्; यसकारण, उनीहरूलाई परमेश्वरका शुद्ध क्रिपाहरूको अस्वीकार गर्नु यो भयावह दुष्टता हो; किनकि उनीहरू सबै उहाँका कृपाका कारण उहाँमा जीवित छन्।\n\n20 अनि जसले भन्दछ कि साना बालबालिकाहरूलाई बप्तिस्माको आवश्यक छ उसले ख्रीष्टको कृपाहरूलाई अस्वीकार गर्छ र उहाँको प्रायश्चित्त र उहाँको उद्धारको शक्तिलाई तुच्छ ठान्छ।\n\n21 धिक्कार छ त्यस्तालाई, किनकि उनीहरू मृत्यु, नरक र अन्त्यहीन पीडाको खतरामा छन्। म सहासका साथ बोल्दछु; परमेश्वरले मलाई आज्ञा दिनुभएको छ। तिनलाई सुन र ध्यान देऊ, अन्यथा ती ख्रीष्टको न्यायको आसनअगाडि तिम्रा विरुद्ध खडा हुन्छन्।\n\n22 किनकि हेर कि सबै बालबालिकाहरू ख्रीष्टमा जीवित छन् र ती सबै पनि जो व्यवस्था बिना छन्। किनकि उद्धारको शक्ति उनीहरू सबैमा आउँछ जोसँग व्यवस्था छैन; यसकारण, जो दोषी ठहऱ्याइएको छैन, अथवा जो कुनै तिरस्कारमुनि छैन, उसले पश्चात्ताप गर्न सक्दैन; र त्यस्ताका निम्ति बप्तिस्माले केही उपलब्ध गराउँदैन—\n\n23 तर यो परमेश्वरअगाडि उपहास, ख्रीष्टका कृपाहरू र पवित्रआत्माको शक्तिको अस्वीकार गर्नु र मृत्यु तिर लैजाने कार्यहरूमा भरोसा राख्नु हो।\n\n24 हेर, मेरो छोरा, यी कुराहरू हुन जरुरी छैन; किनकि पश्चात्ताप उनीहरूका निम्ति हो जो तिरस्कारमुनि छन् र व्यवस्थाको पालना नगेर श्रापमा परेका छन्।\n\n25 अनि पश्चात्तापको पहिलो फल बप्तिस्मा हो; र बप्तिस्मा आज्ञाहरू पूरा गर्ने आस्थाद्वारा आउँछ; र आज्ञाहरू पूरा गर्नाले पापहरूको छुट्कारा ल्याउँछ;\n\n26 अनि पापहरूको छुट्काराले हृदयहरूको नम्रता र कोमलता ल्याउँछ; र हृदयको नम्रता र कोमलताका कारण पवित्र आत्माको भ्रमण आउँछ, जुन सान्त्वनादाताले आशाका र पूर्ण मायाका साथ भर्छ, जुन मायाले प्रार्थनामा लगनशीलताद्वारा अन्त्य नआइन्जेलसम्म सहन्छ, जब सबै सन्तहरू परमेश्वरसँग बास गर्नेछन्।\n\n27 हेर, मेरो छोरा, यदि म लमानीहरूविरुद्ध छिट्टै बाहिर गइन भने म तिमीलाई फेरि लेख्नेछु। हेर यो राष्ट्रको, अथवा नफीहरूका जनको घमण्डले, उनीहरूले पश्चात्ताप नगरेसम्म उनीहरूको विनाशको प्रमाणित गरेकोछ।\n\n28 उनीहरूका निम्ति प्रार्थना गर, मेरो छोरा, कि उनीहरूमा पश्चात्ताप आओस्। तर हेर, म डराउँछु कि आत्मा उनीहरूसँग कार्य गर्न रोकिएका छन्; र भूमिको यो भागमा उनीहरूले परमेश्वरबाट आउने सबै शक्ति र अधिकारलाई पनि हटाउन खोजिरहेका छन्; र उनीहरूले पवित्र आत्मालाई अस्वीकार गरिरहेका छन्।\n\n29 अनि त्यस्तो महान् ज्ञानलाई अस्वीकार गरेपछि, मेरो छोरा, उनीहरू ती अगमवाणीहरू जुन अगमवक्ताहरूले बोलेका थिए, साथसाथै मुक्तिदाता आफैँले बोलेका वचनहरू पूरा गर्न छिट्टै विनाश हुनुपर्दछ।\n\n30 मेरो छोरा, मैले नलेखिन्जेलसम्म, अथवा फेरि नभेटिन्जेलसम्मका लागि बिदा। आमिन।\n\n", "moro 9": "मोर्मोनका छोरा मोरोनीलाई उनको दोस्रो पत्र।\n\nअध्याय ९\n\n[center][font_size=26]अध्याय ९[/font_size][/center]\n\n[i]नफीहरू र लमानीहरू दुबै पथभ्रष्ट र पतित हुन्छन्—उनीहरूले एक अर्कालाई कष्ट दिन्छन् र हत्या गर्छन्—मोर्मोनले प्रार्थना गर्छन् कि अनुग्रह र कृपा सदासर्वदा मोरोनीमाथि रहोस्। लगभग ई.सं. ४०१[/i]\n\n1 मेरो प्रिय छोरा, म तिमीलाई फेरि लेख्छु कि तिमीले थाहा पाउन सक कि म अझै जीवित छु; तर म त्यसको बारेमा केही लेख्दछु जुन दुखदायी छ।\n\n2 किनकि हेर, लमानीहरूसँग मैले कष्टप्रद लडाइँ लडेको छु, जुनमा हामीले जितेनौँ; र अर्खेयान्तसलाई तरबारद्वारा ढालियो र लुराम र एम्रोनलाई पनि; हो र हामीले हाम्रा उत्तम मानिसहरूलाई ठूलो सङ्ख्यामा गुमाएका छौँ।\n\n3 अनि अब हेर, मेरो छोरा, म डराउँछु कि लमानीहरूले यी जनको विनाश गर्नेछन्; किनकि उनीहरूले पश्चात्ताप गर्दैनन्; र सैतानले उनीहरूलाई निरन्तर रुपमा एक अर्कासँग क्रोधित हुन् उक्साउँछ।\n\n4 हेर, म उनीहरूसँग निरन्तर परिश्रम गरिरहेको छु; र जब म उनीहरूसँग बुद्धिका साथ परमेश्वरका वचन बोल्छु उनीहरू मेरा विरुद्ध काँप्छन् र रिसाउँछन्; र जब म कुनै तिब्रता प्रयोग गर्दिन उनीहरूले आफ्ना हृदयहरू यसविरुद्ध कठोर बनाउँछन्; यसकारण, म डराउँछु कि परमप्रभुको आत्मा उनीहरूसँग रहन छाडिसकेको छ।\n\n5 किनकि उनीहरूले त्यस्तो अत्यन्त रिस गर्छन् कि मलाई यो लाग्दछ कि उनीहरूसँग मृत्युको डर छैन; र उनीहरूले एक अर्काप्रतिको माया गुमाएका छन्; र उनीहरू निरन्तर रगत र बदलाका निम्ति तिर्खाउछन्।\n\n6 अनि अब, मेरो प्रिय छोरा, उनीहरूको कठोरताका बदलामा, हामीले लगनशीलताका साथ परिश्रम गरौँ; किनकि यदि हामीले परिश्रम गर्न छाड्यौँ भने, हामीलाई तिरस्कारमुनि ल्याइनुपर्नेछ; किनकि हामीले हामी यो माटाको शरीरमै रहदा परिश्रम गर्नुछ, कि हामीले सम्पूर्ण धार्मिकताको शत्रुलाई जित्न सकौँ र हाम्रा जीवात्माहरू परमेश्वरको अधिराज्यमा आराम गर्न सकून्।\n\n7 अनि अब म यी जनको दु:खका बारेमा केही लेख्दछु। किनकि मैले अमोरोनबाट प्राप्त गरेको ज्ञानअनुसार, हेर, लमानीहरूले धेरै कैंदीहरू लगेका छन्, जुन उनीहरूले शिरिजाहको धरहराबाट लगे; र त्यहाँ पुरुष, स्त्री र बालबालिकाहरू थिए।\n\n8 अनि ती स्त्रीहरूका र बालबालिकाहरूका पतिहरू र बाबुहरूलाई उनीहरूले वध गरेका छन्; र उनीहरूले स्त्रीहरूलाई उनीहरूका पतिहरूको मासु खुवाउँछन् र बालबालिकाहरूलाई उनीहरूका बाबुहरूको मासु खुवाउँछन्; र उनीहरूले तिनीहरूलाई थोरै बाहेक पानी दिँदैनन्।\n\n9 अनि लमानीहरूको यो महान् कुकर्म हुँदाहुँदै पनि, यसले हाम्रा जनको मोरियान्तोमको त्यसलाई उछिन्दैन। किनकि हेर, लमानीहरूका धेरै छोरीहरूलाई उनीहरूले कैदमा लिएका छन्; र उनीहरूबाट त्यो खोसे जुन सबै कुराहरू भन्दा अत्यन्त प्रिय र बहुमूल्य थियो, जुन पवित्रता र नैतिक गुण हो—\n\n10 अनि उनीहरू यो कुरा गरेपछि, उनीहरूले तिनीहरूको अति निष्ठुर तरिकाले हत्या गरे, तिनीहरूका शरीरहरूलाई मृत्युसम्म समेत दु:ख दिँदै; र उनीहरूले यो गरेपछि, तिनीहरूको मासु जङ्गली जनावरले जस्तै खान्छन्, उनीहरूका हृदयका कठोरताका कारण; र उनीहरू त्यो शाहसका सङ्केतका निम्ति गर्छन्।\n\n11 हे मेरो प्रिय छोरा, कसरी जन त्यस्ता हुन सक्छन्, जो बिना सभ्यताका छन्—\n\n12 (अनि केही थोरै वर्ष मात्र गुज्रेका छन् र उनीहरू सभ्य र आनन्ददायक जन थिए)\n\n13 तर हे मेरो छोरा, जन कसरी यस्तो हुन सक्छन्, जसको आनन्द त्यस्तो धेरै कुकर्ममा छ—\n\n14 हामी कसरी सोच्न सक्छौँ कि परमेश्वरले हाम्रा विरुद्ध न्यायमा आफ्ना हात रोक्नुहुनेछ?\n\n15 हेर, मेरो हृदय पुकार्दछ: धिक्कार छ यी जनलाई। न्यायमा बाहिर आउनुहोस्, हे परमेश्वर र उनीहरूका पापहरू र कुकर्महरू हजुरको अनुहार अगाडिबाट लुकाउनुहोस्।\n\n16 अनि फेरि, मेरो छोरा, त्यहाँ धेरै विधवाहरू र उनीहरूका छोरीहरू छन् जो शिरिजाहमा छन्; र बन्दोबस्तीका सामानहरूको त्यो भाग जुन लमानीहरूले लगेनन्, हेर, जेनेफीका सेनाले लागेका छन् र खानाका निम्ति जता सक्छन् उनीहरू उतै बरालिन तिनीहरूले छाडेका छन्; र धेरै बृद्ध स्त्रीहरू बाटामा बेहोस हुन्छन् र मर्छन्।\n\n17 अनि मसँग भएको सेना कमजोर छ; र लमानीहरूको सेना शिरिजाह र मेरा बीचमा छन्; र जत्ति हारुनका सेनातिर भागे उनीहरू तिनीहरूको भयावह निर्ममताको शिकार भएका छन्।\n\n18 ओहो मेरा जनको पतन! उनीहरू बिना अनुक्रम र बिना कृपाका छन्। हेर, म केवल एक मानिस हुँ र मसँग केवल एक मानिसको शक्ति छ र म मेरा आज्ञा लागू गर्न अरु सक्दिनँ।\n\n19 अनि उनीहरू आफ्ना पथभ्रष्टतामा बलिया छन्; र उनीहरू न त बृद्ध र न त तरुण कसैलाई नछाडी उत्तिकै निर्मम छन्; र त्यो बाहेक जुन असल छ उनीहरू सबै कुरामा आनन्दित हुन्छन्; र यो भूमिका सम्पूर्ण सतहमाथिका हाम्रा स्त्रीहरूको र हाम्रा बालबालिकाहरूको दु:खले प्रत्येक कुरालाई उछिन्छ; हो, जिब्राले भन्न सक्दैन, न त लेख्न नै सकिन्छ।\n\n20 अनि अब, मेरो छोरा, म यो भयावह दृश्यमा अरु रहन्नँ। हेर, तिमीलाई यी जनको दुष्टता थाहा छ; तिमीलाई थाह छ कि उनीहरू बिना सिद्धान्तका र चेतना शून्य भइसकेका छन्; र उनीहरूका दुष्टताले लमानीहरूको दुष्टतालाई उछिन्छ।\n\n21 हेर, मेरो छोरा, म उनीहरूलाई परमेश्वरसामु सिफारिस गर्न सक्दिन कथंकदाचित उहाँले मलाई प्रहार गर्नुहुनेछ।\n\n22 तर हेर, मेरो छोरा, म तिमीलाई परमेश्वरसामु सिफारिस गर्नेछु र म ख्रीष्टमा भरोसा गर्छु कि तिमीलाई बचाइनेछ; र म परमेश्वरसामु प्रार्थना गर्छु कि उहाँले तिम्रो जीवन, उहाँका जन उहाँसामु फर्केको अथवा उनीहरूको पूरा विनाश प्रत्यक्ष देख्न जोगाउनुहुनेछ; किनकि मलाई थाहा छ कि उनीहरूले पश्चाताप नगरे र उहाँमा नफर्के उनीहरूको विनाश हुनुपर्दछ।\n\n23 अनि यदि उनीहरूको नाश भए यो येरेदीहरूलाई जस्तै हुनेछ, उनीहरूका हृदयहरूको रगत र बदलाको खोजी गर्ने चाहनाका कारण।\n\n24 अनि यदि यस्तो भयो कि उनीहरू नाश हुनेछन्, हामीलाई थाहा छ कि हाम्रा बन्धुहरूमध्ये धेरै त्यागेर लमानीहरूसामु गएका छन् र अरु धेरै उनीहरूसामु जानेछन्; यसकारण, कुनै हदसम्म केही कुराहरू लेख, यदि तिमीलाई जोगाइयो भने र मेरो नाश हुन गयो र तिमीलाई देखिनँ भने; तर म भरोसा गर्छु कि म तिमीलाई छिट्टै देख्न सक्नेछु; किनकि मसँग पवित्र अभिलेखहरू छन् जुन मैले तिम्रासामु हस्तान्तरण गर्नेछु।\n\n25 मेरो छोरा, ख्रीष्टमा आस्थावान होऊ र मैले लेखेका कुराहरूले तिमीलाई दुखदायी नबनाऊन्, बोझ बनेर तिमीलाई मृत्युसम्म तल नझारून्; तर ख्रीष्टले तिमीलाई माथि उचालून् र उहाँका कष्टहरू र मृत्यु र हाम्रा पितापुर्खाहरुसामु देखाइएको उहाँको शरीर र उहाँको कृपा र धीरता र उहाँको महिमाको र अनन्त जीवनको आशाले तिम्रो मस्तिष्कमा सदासर्वदाका लागि आश्रम पाओस्।\n\n26 अनि परमेश्वर पिता, जसको सिंहासन स्वर्गहरूमा उच्च छ र परमप्रभु येशू ख्रीष्ट, जो उहाँको शक्तिको दाहिने हाततिर बस्नुहुन्छ, उहाँहरूको अनुग्रह, सबै कुराहरू उहाँका अधीनमा नबनिन्जेलसम्म, सदासर्वदा तिमीसँग होऊन् र रहून्। आमिन।\n\n", "moro 10": "[center][font_size=26]अध्याय १०[/font_size][/center]\n\n[i]मोर्मोनको पुस्तकको गवाही पवित्र आत्माका शक्तिद्वारा आउँछ—आत्माका उपहारहरू आस्थावान्हरूलाई दिइन्छ—आत्मिक उपहारहरूले सदैव आस्थालाई साथ दिन्छन्—मोरोनीका वचनहरू धुलोबाट बोल्छन्—ख्रीष्टमा आऊ र उहाँमा परिपूर्ण होऊ र आफ्ना जीवात्माहरूलाई पवित्र पार। लगभग ई.सं. ४२१।[/i]\n\n1 अब म, मोरोनी मलाई जे असल लाग्दछ त्यो लेख्दछु; र म मेरा लमानी बन्धुहरूका निम्ति लेख्छु; र म चाहान्छु कि उनीहरूले थाहा पाउनु पर्छ कि ख्रीष्टको आगमनको सङ्केत दिइएदेखि चारसय बीस वर्षभन्दा बढी गुज्रेका थिए।\n\n2 अनि तिमीहरूको प्रोत्साहनको निम्ति मैले केही वचनहरू बोलेपछि म यी अभिलेखहरूलाई छाप लगाएर बन्द गर्छु।\n\n3 हेर, म तिमीहरूलाई प्रोत्साहन गर्छु कि जब तिमीहरूले यी कुराहरू पढ़नेछौ, यदि यो परमेश्वको इच्छा भयो भने तिमीहरूले ती पढ़नेछौ, कि तिमीहरूले सम्झनेछौ आदमको सृष्टि देखि तिमीहरूले यी कुराहरू प्राप्त गर्ने त्यो समयसम्म परमप्रभु मानिसका छोराछोरीहरूप्रति कति कृपालु हुनुभएको छ र यसलाई तिमीहरूका हृदयहरूमा चिन्तन गर्नेछौ।\n\n4 अनि जब तिमीहरूले यी कुराहरू प्राप्त गर्नेछौ, म तिमीहरूलाई प्रोत्साहन गर्छु कि तिमीहरूले ख्रीष्टका नाउँमा, परमेश्वर, अनन्त पितालाई सोध, के यी कुराहरू सत्य होइनन्; र यदि तिमीहरूले निष्कपट हृदयले, सच्चा उद्धेश्यका साथ्, ख्रीष्टमाथिको आस्थाका साथ, सोध्नेछौ भने उहाँले पवित्र आत्माको शक्तिद्वारा तिमीहरूसामु सत्य प्रकट गर्नुहुनेछ।\n\n5 अनि पवित्र आत्माको शक्तिद्वारा तिमीहरूले सबै कुराहरूको बारेमा सत्यता थाहापाउन सक।\n\n6 अनि जे कुरा असल छ न्यायपूर्ण र सत्य छ; यसकारण, कुनै पनि कुरा जुन असल छ त्यसले ख्रीष्टलाई अस्वीकार गर्दैन, तर स्वीकार्छ कि उहाँ हुनुहुन्छ।\n\n7 अनि तिमीहरूले पवित्र आत्माको शक्तिद्वारा थाहा पाउन सक कि उहाँ हुनुहुन्छ; यसकारण म तिमीहरूलाई प्रोत्साहन गर्दछु कि तिमीहरूले परमेश्वरको शक्तिलाई अस्वीकार नगर; किनकि उहाँले शक्तिद्वारा, मानिसका छोराछोरीहरूको आस्थाअनुसार कार्य गर्नुहुन्छ, आज र भोलि र सदासर्वदा एकसमान।\n\n8 अनि फेरि, म मेरा बन्धुहरू तिमीहरूलाई प्रोत्साहन गर्दछु, कि तिमीहरूले परमेश्वरको उपहार अस्वीकार नगर, किनकि ती धेरै छन्; र ती उही परमेश्वरबाट आउँछन्। अनि त्यहाँ विभिन्न तरिकाहरू छन् कि यी उपहारहरू प्रदान गरिन्छ; तर यो उही एउटा परमेश्वर हुनुहुन्छ जसले यी सबैभित्र काम गर्नुहुन्छ; र ती मानिसहरूसामु परमेश्वरको आत्माको प्रकटद्वारा उनीहरूलाई फाइदा गर्न दिइएको छ।\n\n9 किनकि हेर, कसैलाई परमेश्वरको आत्माद्वारा दिइएको छ, कि उसले विवेकका वचन सिकाउन सकोस्;\n\n10 अनि अर्कालाई, कि उसले सोही आत्माद्वारा ज्ञानका वचन सिकाउन सकोस्;\n\n11 अनि अर्कालाई, अत्यन्त महान् आस्था; र अर्कालाई, सोही आत्माद्वारा चङ्गाइका उपहारहरू;\n\n12 अनि फेरि, अर्कालाई, कि उसले शक्तिशाली आश्चर्यकर्महरू गर्न सकोस्;\n\n13 अनि फेरि, अर्कालाई, कि उसले सबै कुराहरूका बारेमा अगमवाणी गर्न सकोस्;\n\n14 अनि फेरि, अर्कालाई, स्वर्गदूतहरू र सेवा गर्ने आत्माहरूलाई देख्न;\n\n15 अनि फेरि, अर्कालाई, सबै प्रकारका भाषाहरू;\n\n16 अनि फेरि, कसैलाई, भाषाहरूको भाषान्तरण र विभिन्न प्रकारका बोलीहरूको व्याख्या।\n\n17 अनि यी सबै उपहारहरू ख्रीष्टको आत्माद्वारा आउँछन्; र ती प्रत्येक मानिसमा भिन्नाभिन्नै तरिकाले, उहाँले इच्छा गरेअनुसार आउँछन्।\n\n18 अनि म तिमीहरूलाई प्रोत्साहन गर्दछु, मेरा प्रिय बन्धुहरू, कि तिमीहरूले सम्झनू कि प्रत्येक असल उपहार ख्रीष्टबाट आउँछ।\n\n19 अनि म तिमीहरूलाई प्रोत्साहन गर्दछु, मेरा प्रिय बन्धुहरू, कि तिमीहरूले सम्झनू कि उहाँ हिजो, आज र सदासर्वदा समान हुनुहुन्छ र यी सबै उपहारहरू जुन मैले बोलेको छु, जुन आत्मिक छन्, कहिल्यै रोकिनेछैनन्, जहाँसम्म संसार रहनेछ, केवल मानिसका छोराछोरीहरूको अविश्वासअनुसार मात्र रोकिनेछन्।\n\n20 यसकारण, त्यहाँ आस्था हुनुपर्छ; र यदि त्यहाँ आस्था हुनुपर्दछ भने त्यहाँ आशा पनि हुनुपर्छ; र यदि त्यहाँ आशा हुनुपर्दछ भने त्यहाँ ख्रीष्टिय प्रेम पनि हुनुपर्छ।\n\n21 अनि यदि तिमीहरूसँग प्रेम नभए तिमीहरू कुनै पनि हालतमा परमेश्वरको अधिराज्यमा मुक्त हुन सक्दैनौ; न त तिमीहरू परमेश्वरको अधिराज्यमा मुक्त हुन सक्छौँ यदि तिमीहरूसँग आस्था नभए; न त तिमीहरू सक्छौ यदि तिमीहरूसँग आशा नभए।\n\n22 अनि यदि तिमीहरूसँग आशा छैन भने तिमीहरू निराशामा हुन आवश्यक छ; र निराशा दुष्टताका कारण आउँछ।\n\n23 अनि ख्रीष्टले साँचै नै हाम्रा पितापुर्खाहरुलाई भन्नुभयो: यदि तिमीहरूसँग आस्था भए तिमीहरू सबै कुराहरू गर्न सक्छौ जुन मेरासामु उचित छ।\n\n24 अनि अब म पृथ्वीका पल्लो छेउकासामु बोल्छु—कि यदि त्यो दिन आउनेछ कि परमेश्वरका शक्ति र उपहारहरू तिमीहरूमाझ बाट हटाइनेछ, यो अविश्वासका कारणले हुनेछ।\n\n25 अनि धिक्कार छ मानिसका छोराछोरीहरूलाई यदि यो अवस्था भयो भने; किनकि तिमीहरूमाझ असल गर्ने कोही हुनेछैन, एउटा पनि हुनेछैन। किनकि यदि तिमीहरूमाझ एक रहेको छ जसले असल गर्दछ भने, उसले परमेश्वरका शक्ति र उपहारहरूद्वारा कार्य गर्नेछ।\n\n26 अनि धिक्कार छ उनीहरूलाई जसले यी कुराहरू हटाउँछन् र मर्दछन्, किनकि उनीहरू आफ्ना पापहरूमा मर्दछन् र उनीहरूले परमेश्वरका अधिराज्यमा मुक्ति पाउन सक्दैनन्; र म यो ख्रीष्टका वचनहरूअनुसार बोल्दछु; र म ढाँट्दिन।\n\n27 अनि म तिमीहरूलाई यी कुराहरू सम्झन प्रोत्साहन गर्दछु; किनकि समय द्रूतगतिले आउँछ कि तिमीहरूले थाहा पाउनेछौ कि मैले ढाँटिन, किनकि तिमीहरूले मलाई परमेश्वरको न्यायलयमा देख्नेछौ; र परमप्रभु परमेश्वरले तिमीहरूसामु भन्नुहुनेछ: के मैले मेरा वचनहरू तिम्रासामु घोषणा गरिन, जुन यो मानिसद्वारा लेखियो, मृत्युबाट कराइरहेको एकझैं, हो, धूलोबाट बोलिरहेको एक झैं?\n\n28 म यी कुराहरू अगमवाणी पूरा गर्न घोषणा गर्दछु। अनि हेर, ती चीरस्थायी परमेश्वरका मुखबाट अगाडि आउनेछन्; र उहाँका वचन एक पिँढीदेखि अर्को पिँढीसम्म सुसेलिनेछ।\n\n29 अनि परमेश्वरले तिमीहरूसामु देखाउनुहुनेछ, कि जुन मैले लेखेको छु त्यो सत्य छ।\n\n30 अनि फेरि म तिमीहरूलाई प्रोत्साहन गर्दछु कि तिमीहरू ख्रीष्टकहाँ आओ र प्रत्येक असल उपहारलाई समात र खराब उपहारलाई नछोऊ, न त अशुद्ध कुरालाई।\n\n31 अनि धूलोबाट उठ र जाग, हे यरुशलेम; हो र तिम्रा सुन्दर वस्त्रहरू लगाऊ, हे सियोनकि छोरी; तिम्रा कीलाहरूलाई बलियो बनाऊ र तिम्रा सिमानाहरूको सदासर्वदाका निम्ति बढाऊ, कि तिमीलाई अब अरु अशुद्ध नपारियोस्, कि अनन्त पिताका करारहरू जुन उहाँले तिमीसँग गर्नुभएको छ, हे इस्राएलका घराना, पूरा होऊन्।\n\n32 हो, ख्रीष्टकहाँ आऊ र उहाँमा परिपूर्ण होऊ र आफैँलाई सम्पूर्ण भक्तहिनतालाई अस्वीकार गर; र यदि तिमीहरूले सम्पूर्ण भक्तहिनतालाई अस्वीकार गर्दछौ र परमेश्वरलाई आफ्नो सम्पूर्ण शक्ति, मस्तिष्क र क्षमताका साथ माया गर्दछौ भने, तब उहाँको अनुग्रह तिम्रा निम्ति पर्याप्त हुनेछ, कि उहाँको अनुग्रहद्वारा तिमी ख्रीष्टमा परिपूर्ण हुन सक्छौ; र यदि परमेश्वरको अनुग्रहद्वारा तिमीहरू ख्रीष्टमा परिपूर्ण हुन्छौ भने, तिमीले कुनै पनि हालतमा परमेश्वरको शक्तिलाई अस्वीकार गर्नसक्दैनौ।\n\n33 अनि फेरि, यदि तिमी परमेश्वरको अनुग्रहद्वारा ख्रीष्टमा परिपूर्ण छौ र उहाँको शक्तिलाई अस्वीकार गर्दैनौ भने, तब तिमी परमेश्वरको अनुग्रहद्वारा ख्रीष्टमा पवित्र हुन्छौ, ख्रीष्टले बगाएको रगत मार्फत्, जुन तिम्रा पापहरूका छुटकाराका निम्ति पिताको करारमा छ, कि तिमी कुनै दाग बिना पवित्र बन्दछौ।\n\n34 अनि अब म सबैसँग बिदा माग्छु। म छिट्टै परमेश्वरको परमधाममा आराम गर्न जान्छु, मेरो आत्मा र शरीर फेरि नजोडिन्जेलसम्म र जिउँदो र मृतकहरू दुबैको अनन्त न्यायकर्ता, महान् यहोवाको चित्तबुझ्दो न्यायलयअगाडि तिमीलाई भेट्न मलाई विजयी बनाएर हावाबाट अगाडि नल्याइन्जेलसम्म। आमिन।\n\nअन्त्य\n\n"}